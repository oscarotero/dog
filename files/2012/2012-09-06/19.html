---
date: '2012-09-06'
id: CA04-080812-0001
page: 35382
number: 170
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 3 de agosto de 2012, da Xefatura Territorial de Lugo, pola que
  se autoriza e aproba o proxecto de execución dunha instalación eléctrica no
  concello de Carballedo (expediente IN407A 2012/42-2, 8011 AT).
range: Resolución
url: >-
  https://www.xunta.gal/dog/Publicados/2012/20120906/AnuncioCA04-080812-0001_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p>Solicitante: Gas Natural Fenosa Renovables, S.L.</p>
    <p>Domicilio social: pza. del Gas, 1, 08003 Barcelona.</p>
    <p>Denominación: liña de media tensión 20 kV a CH Peares II.</p>
    <p>Situación: concello de Carballedo.</p>
    <p>Características técnicas: </p>
    <p>LMT a 20 kV soterrada en canalización entubada, en canaleta rexistrable, en soportes amarrados a paredes e teitos, con orixe nun paso aéreo a soterrado situado nun apoio existente nº 5 da LMTPRS809 (Poboado 9) da subestación dos Peares e final na futura cela de liña do centro de transformación, servizos auxiliares Peares II, cunha lonxitude de 477 metros en condutor tipo RHZ1-2OL (AS)-12/20 kV/3×(1×95) mm2.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 3 de agosto de 2012</p>
    <footer><p>José Manuel Vázquez Leirado<br>Xefe territorial de Lugo</p></footer>

