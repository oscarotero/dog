---
date: '2012-04-13'
id: C3C1-280312-14072
page: 13352
number: 71
agency: 'Consellería de Presidencia, Administracións Públicas e Xustiza'
section: VI. Anuncios. a) Administración autonómica.
title: >-
  RESOLUCIÓN do 20 de marzo de 2012 pola que se emprazan os interesados no
  procedemento ordinario 4017/2012 correspondente ao recurso
  contencioso-administrativo interposto por Emisoras Municipais Galegas contra a
  Resolución do 8 de novembro de 2011, do secretario xeral de Medios, relativa á
  inadmisión da axuda solicitada.
range: Resolución
url: >-
  https://www.xunta.gal/dog/Publicados/2012/20120413/AnuncioC3C1-280312-14072_gl.html
---
<p>A Secretaría Xeral de Medios recibiu da Sala do Contencioso-Administrativo do Tribunal Superior de Xustiza de Galicia (Sección 2.ª) oficio polo que se admite a trámite o recurso contencioso-administrativo P.O. 4017/2012, interposto por Xulio Xabier López Valcarcel, en nome e representación de Emisoras Municipais Galegas contra a Resolución do 8 de novembro de 2011, do secretario xeral de Medios, pola que se declarou a inadmisión da solicitude da axuda presentada por Emisoras Municipais Galegas para o medio de comunicación Radiofusión.</p>
    <p>En consecuencia, esta secretaría xeral acordou mediante Resolución do 14 de marzo de 2012 e de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo á referida sala, o que se notificou aos restantes interesados e se publica no <em>Diario Oficial de Galicia</em> para xeral coñecemento, e emprázanse para que poidan comparecer como parte nos autos na Sala do Contencioso-Administrativo do Tribunal Superior de Xustiza de Galicia no prazo de 9 (nove) días, contados desde o seguinte á recepción do emprazamento e, en todo caso, á publicación desta resolución no <em>Diario Oficial de Galicia</em>.</p>
    <p>Santiago de Compostela, 20 de marzo de 2012.</p>
    <footer><p>Alfonso Cabaleiro Durán<br>Secretario xeral de Medios</p></footer>

