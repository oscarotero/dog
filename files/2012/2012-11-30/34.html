---
date: '2012-11-30'
id: G1096-161112-0001
page: 45253
number: 229
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 14 de novembro de 2012 de emprazamento para o trámite de audiencia
  no expediente de reposición da legalidade urbanística IU3/17/2012, devolta
  polo servizo de Correos por resultar a súa destinataria descoñecida.
range: Cédula
url: >-
  https://www.xunta.gal/dog/Publicados/2012/20121130/AnuncioG1096-161112-0001_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, publícase o emprazamento a María Rodríguez Rañón para o trámite de audiencia ditado no expediente de reposición da legalidade urbanística IU3/17/2012, en relación coas obras de construción dunha edificación que se levan a cabo no lugar da Pudia, no termo municipal de Ribadeo, provincia de Lugo.</p>
    <p>O expediente relacionado atópase á disposición da interesada na Axencia de Protección da Legalidade Urbanística, sita no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o devandito prazo a notificación entenderase producida.</p>
    <p>A interesada disporá dun prazo de 10 días hábiles, contados a partir do día seguinte a aquel en que se producise a notificación desta cédula, para alegar e presentar os documentos e informacións que considere pertinentes. </p>
    <p>Para que conste e lle sirva de notificación a citada interesada, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 14 de novembro de 2012</p>
    <footer><p>Por substitución (Artigo 3 do Decreto 51/2008, do 6 de marzo)<br>José María Domínguez Blanco<br>Subdirector da Axencia de Protección da Legalidade Urbanística</p></footer>

