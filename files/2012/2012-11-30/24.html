---
date: '2012-11-30'
id: CA02-251012-0004
page: 45236
number: 229
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 15 de outubro de 2012, da Secretaría Xeral de Calidade e Avaliación
  Ambiental, polo que se somete a información pública a solicitude de renovación
  da autorización ambiental integrada presentada por Aluminios Padrón, S.A. para
  unha instalación dedicada á extrusión, lacaxe e anodización de perfís de
  aluminio, localizada no concello de Valga, Pontevedra (clave do expediente de
  renovación 2012-IPPC-M-91).
range: Anuncio
url: >-
  https://www.xunta.gal/dog/Publicados/2012/20121130/AnuncioCA02-251012-0004_gl.html
---
<p>Con data do 6 de maio de 2008 concedeuse a Aluminios Padrón, S.A. a autorización ambiental integrada nº 2006/0262_NAA/IPPC_170 para unha instalación dedicada á extrusión, lacaxe e anodización de perfís de aluminio, localizada no concello de Valga (Pontevedra). Nesta autorización establécese unha vixencia de cinco anos, contados a partir do día seguinte ao da súa notificación á titular. </p>
    <p>O artigo 25 da Lei 16/2002, do 1 de xullo, de prevención e control integrados da contaminación, estipula que, transcorrido o prazo de vixencia da autorización, esta debe ser renovada e, se for o caso, actualizada. Atendendo ao indicado, e para os efectos previstos no artigo 7.2 do Real decreto 509/2007, do 20 de abril, polo que se aproba o regulamento para o desenvolvemento e execución da Lei 16/2002, faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a documentación presentada pola solicitante para a renovación da autorización ambiental integrada, constituída polos documentos titulados:</p>
    <p>– Memoria técnica para a renovación da autorización ambiental integrada de Aluminios Padrón, S.A. Valga-Pontevedra. Outubro 2012 REV01.</p>
    <p>– Resumo da memoria técnica para a renovación da autorización ambiental integrada de Aluminios Padrón, S.A. Valga-Pontevedra. Outubro 2012 REV01.</p>
    <p>– Caracterización e clasificación apca dos focos emisores á atmosfera das instalacións de Aluminios Padrón, S.A. Valga. Ano 2012. </p>
    <p>Co fin de que calquera interesado poida consultalos e, se for o caso, formular no dito prazo as alegacións, suxestións ou observacións que considere convenientes. O antedito documento estará á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental-Servizo de Prevención e Control Integrados da Contaminación (San Lázaro, s/n, 15781 Santiago de Compostela).</p>
    <p>– Xefatura Territorial de Pontevedra da Consellería de Medio Ambiente, Territorio e Infraestruturas (r/ Fernández Ladreda, 43-1º- 4º, 36003 Pontevedra).</p>
    <p>– Concello de Valga (avenida da Coruña, 14, 36645 Valga. Pontevedra).</p>
    <p>Santiago de Compostela, 15 de outubro de 2012</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

