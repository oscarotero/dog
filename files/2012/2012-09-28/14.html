---
date: '2012-09-28'
id: G2347-070912-0012
page: 37659
number: 186
agency: Xulgado do Social número 4 da Coruña
section: V. Administración de xustiza.
title: EDICTO (600/2010).
range: Edicto
url: >-
  https://www.xunta.gal/dog/Publicados/2012/20120928/AnuncioG2347-070912-0012_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 600/10 por instancia de Manuel Mejuto Arias contra a empresa Tecnología de la Construcción, S.A., os administradores concursais Armando Betancor Álamo, Francisco Javier Ramos Torre e Thyssekupp Elevadores, S.L., sobre cantidade, nos cales se ditou sentenza o 27 de xullo de 2012 que, copiada nos particulares necesarios, di así:</p>
    <p>«Ditame.</p>
    <p>En atención ao exposto, este órgano xudicial, pola autoridade que lle confire a Constitución, decidiu:</p>
    <p>Que debo estimar e estimo integramente a demanda interposta por Manuel Mejuto Arias contra a empresa Tecnología de la Construcción, S.A., e os administradores concursais desta e o Fogasa, e declaro o dereito do demandante a percibir, en concepto de indemnización por cesamento, a cantidade de 7.744,87 euros, e condeno a empresa demandada Tecnología de la Construcción, S.A., a estar e pasar por esta declaración, debendo responder das devanditas cantidades Armando Betancor Álamo, Francisco Javier Ramos Torre e Taller de Carpintería de Madera, S.A., na súa soa condición de administradores concursais.</p>
    <p>Notifíquese esta resolución ás partes ás cales se fará saber que contra ela só cabe recurso de suplicación ante o Tribunal Superior de Xustiza de Galicia, debendo anuncialo ante este xulgado no prazo de cinco días contados a partir da notificación desta sentenza, e no propio prazo, se o recorrente non goza do beneficio de xustiza gratuíta, deberá ao anunciar o recurso entregar xustificante acreditativo de ter consignado a cantidade obxecto de condena na conta de depósitos e consignacións que este xulgado ten aberta no Banesto desta cidade, no número de conta 0030 6349 90 9999999999.</p>
    <p>E, igualmente, deberá no momento de interpoñer o recurso consignar a suma de 300 euros en concepto de depósito especial para recorrer na conta 0030 6349 90 9999999999.</p>
    <p>Así por esta a miña sentenza, definitivamente xulgando en primeira instancia, pronúncioo, mándoo e asínoo».</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa Tecnología de la Construción, S.A., os administradores concursais Armando Betancor Álamo e Francisco Javier Ramos Torre, expido e asino a presente.</p>
    <p>A Coruña, 6 de setembro de 2012</p>
    <footer><p>O secretario xudicial</p></footer>

