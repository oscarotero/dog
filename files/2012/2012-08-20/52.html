---
date: '2012-08-20'
id: L178-270712-0001
page: 33320
number: 157
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública da modificación puntual do Plan xeral de
  ordenación municipal.
range: Anuncio
url: >-
  https://www.xunta.gal/dog/Publicados/2012/20120820/AnuncioL178-270712-0001_gl.html
---
<p>O Pleno da Corporación, na sesión ordinaria que tivo lugar o día 28 de xuño de 2012, adoptou, entre outros, o seguinte acordo:</p>
    <p>«a) Aprobar inicialmente a modificación puntual do Plan xeral de ordenación municipal que afecta os capítulos IV e V da normativa urbanística, así como os artigos 125.6 e 126.7, segundo o proxecto formulado polo Concello de Santiago a través dos servizos técnicos da Área de Urbanismo.</p>
    <p>b) Someter o acordo a información pública durante o prazo de dous meses, mediante anuncio no taboleiro de edictos do concello, no <em>Diario Oficial de Galicia</em>, e en dous xornais dos de maior difusión na provincia. Durante o citado período, o expediente estará á disposición de calquera persoa que desexe examinalo co obxecto da presentación das alegacións que se consideren pertinentes.</p>
    <p>c) Dar audiencia aos concellos limítrofes, simultaneamente e durante o mesmo prazo da información pública.</p>
    <p>O presente acordo determina automaticamente, por aplicación do disposto no artigo 77.2 da LOUG, a suspensión do outorgamento das licenzas que poidan resultar incompatibles coa nova ordenación proposta, durante o prazo máximo de dous anos, contado desde a aprobación inicial».</p>
    <p>Durante o prazo de dous meses, contado a partir do día seguinte ao da publicación deste anuncio no <em>Diario Oficial de Galicia</em>, os interesados poderán consultar o expediente no Servizo de Planeamento e Xestión e formular as alegacións que xulguen oportunas.</p>
    <p>Santiago de Compostela, 5 de xullo de 2012</p>
    <footer><p>Ángel Currás Fernández<br>Alcalde</p></footer>

