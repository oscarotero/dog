---
date: '2012-08-20'
id: CA05-100812-0001
page: 33170
number: 157
agency: Consellería de Traballo e Benestar
section: I. Disposicións xerais.
title: >-
  ORDE do 9 de agosto de 2012 pola que se modifica a Orde do 2 de xaneiro de
  2012, de desenvolvemento do Decreto 15/2010, do 4 de febreiro, polo que se
  regula o procedemento para o recoñecemento da situación de dependencia e do
  dereito ás prestacións do sistema para a autonomía e atención á dependencia, o
  procedemento para a elaboración do programa individual de atención e a
  organización e funcionamento dos órganos técnicos competentes.
range: Orde
url: >-
  https://www.xunta.gal/dog/Publicados/2012/20120820/AnuncioCA05-100812-0001_gl.html
---
<p>Á vista da evolución da implantación do sistema de atención á dependencia na Comunidade Autónoma e das súas dificultades, co obxectivo de avanzar no desenvolvemento da atención e prevención da situación de dependencia, adaptarse aos últimos cambios normativos, consolidar os dereitos das persoas con grao e nivel de dependencia, así como de todas aquelas persoas que xa eran usuarias do Sistema Galego de Servizos Sociais con anterioridade á entrada en vigor da normativa específica en materia de dependencia, e garantir a máxima axilidade e eficacia nos procedementos de valoración da dependencia e da elaboración do programa individual de atención, publicouse, derrogando o anterior decreto, o Decreto 15/2010, do 4 de febreiro (DOG nº 34, do 19 de febreiro), polo que se regula o procedemento para o recoñecemento da situación de dependencia e do dereito ás prestacións do sistema para a autonomía e atención á dependencia, o procedemento para a elaboración do programa individual de atención e a organización e funcionamento dos órganos técnicos competentes. Así, resultou necesario abordar o seu desenvolvemento normativo, especialmente no que respecta aos requisitos e condicións para cada tipo de servizo e/ou libranza, as intensidades de protección dos servizos, o réxime de compatibilidades entre os servizos e libranzas e os criterios para a xestión das prestacións do sistema para a autonomía e atención á dependencia na Comunidade Autónoma de Galicia, aprobouse a Orde do 2 de xaneiro de 2012, normativa fundamental co obxectivo de alcanzar a plena aplicación na Comunidade Autónoma galega das previsións contidas na propia Lei 39/2006, do 14 de decembro, de promoción da autonomía persoal e atención ás persoas en situación de dependencia e na súa normativa de desenvolvemento, especialmente nos acordos adoptados no seno do Consello Territorial do Sistema para a Autonomía Persoal e Atención á Dependencia. </p>
    <p>O 14 de xullo de 2012 publícase no BOE o Real decreto lei 20/2012, do 13 de xullo, de medidas para garantir a estabilidade orzamentaria e de fomento da competitividade. </p>
    <p>Entre as medidas que recolle o real decreto lei, recóllense melloras necesarias para asegurar a sustentabilidade presente e futura do sistema para a autonomía e atención á dependencia e así, entre outras, a través da súa disposición transitoria décima apróbanse as contías máximas das prestacións económicas por coidados no contorno familiar, de asistencia persoal e da prestación vinculada a un servizo, que serán efectivas a partir do 1 de agosto do presente ano.</p>
    <p>Tendo en conta a aprobación das novas contías sinaladas, en consecuencia cómpre modificar as disposicións normativas ditadas no seu desenvolvemento. Debido a iso a Orde do 2 de xaneiro de 2012, de desenvolvemento do Decreto 15/2010, do 4 de febreiro, vese afectado na regulación contida no seu artigo 56 «Determinación da contía das libranzas», punto 5, e no seu anexo V «contías máximas das libranzas», polo que se procede a súa modificación.</p>
    <p>En virtude do exposto, no exercicio das atribucións conferidas segundo o artigo 38 da Lei 16/2010, do 17 de decembro, de organización e funcionamento da Administración xeral e do sector público Autonómico de Galicia, así como pola disposición derradeira segunda do Decreto 15/2010, do 4 de febreiro (DOG nº 34, do 19 de febreiro) polo que se regula o procedemento para o recoñecemento da situación de dependencia e do dereito ás prestacións do sistema para a autonomía e atención á dependencia, o procedemento para a elaboración do programa individual de atención e a organización e funcionamento dos órganos técnicos competentes, e polo artigo 34.6º da Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo único. Modificación da Orde do 2 de xaneiro de 2012, de desenvolvemento do Decreto 15/2010, do 4 de febreiro, polo que se regula o procedemento para o recoñecemento da situación de dependencia e do dereito ás prestacións do sistema para a autonomía e atención á dependencia, o procedemento para a elaboración do programa individual de atención e a organización e funcionamento dos órganos técnicos competentes.</p>
    <p>A Orde do 2 de xaneiro de 2012, de desenvolvemento do Decreto 15/2010, do 4 de febreiro, polo que se regula o procedemento para o recoñecemento da situación de dependencia e do dereito ás prestacións do sistema para a autonomía e atención á dependencia, o procedemento para a elaboración do programa individual de atención e a organización e funcionamento dos órganos técnicos competentes, queda modificado como segue:</p>
    <p>Un. O anexo V «contías máximas da libranza», quedan redactados do seguinte modo:</p>
    <p>1. Mentres non se regule regulamentariamente, para as persoas beneficiarias que á entrada en vigor do Real decreto lei 20/2012, do 13 de xullo, de medidas para garantir a estabilidade orzamentaria e de fomento da competitividade, o 16 de xullo, tivesen resolución de grao e nivel de dependencia ou resolución do seu programa individual de atención, as contías máximas da libranza serán as seguintes:</p>
    <table>
     <tbody>
      <tr>
       <td rowspan="3">Grao e nivel de dependencia</td>
       <td>Libranza vinculada á adquisición de servizos</td>
       <td>Libranza de coidados no contorno</td>
       <td>Libranza de asistente persoal</td>
      </tr>
      <tr>
       <td colspan="3">Euros/mes</td>
      </tr>
      <tr>
       <td>Contía</td>
       <td>Contía</td>
       <td>Contía</td>
      </tr>
      <tr>
       <td>Grao III-nivel 2</td>
       <td>833,96 €</td>
       <td>442,59 €</td>
       <td>833,96 €</td>
      </tr>
      <tr>
       <td>Grao III-nivel 1</td>
       <td>625,47 €</td>
       <td>354,43 €</td>
       <td>625,47 €</td>
      </tr>
      <tr>
       <td>Grao II-nivel 2</td>
       <td>462,18 €</td>
       <td>286,66 €</td>
       <td>-</td>
      </tr>
      <tr>
       <td>Grao II-nivel 1</td>
       <td>401,20 €</td>
       <td>255,77 €</td>
       <td>-</td>
      </tr>
      <tr>
       <td>Grao I-nivel 2</td>
       <td>300 €</td>
       <td>153,00 €</td>
       <td>-</td>
      </tr>
      <tr>
       <td colspan="4">Complemento nivel adicional da C.A.</td>
      </tr>
      <tr>
       <td>Grao III-nivel 2</td>
       <td></td>
       <td></td>
       <td>– Contía nivel adicional ata 1.300 €
        – Complemento adicional do 15 % da contía total recoñecida en períodos de especial dedicación.</td>
      </tr>
      <tr>
       <td>Grao III-nivel 1</td>
       <td></td>
       <td></td>
       <td>– Contía nivel adicional ata 1.300 €
        – Complemento adicional do 15 % da contía total recoñecida en períodos de especial dedicación.</td>
      </tr>
      <tr>
       <td>Grao II-nivel 2</td>
       <td></td>
       <td></td>
       <td>– Contía nivel adicional ata 1.300 €
        – Complemento adicional do 15 % da contía total recoñecida en períodos de especial dedicación.</td>
      </tr>
      <tr>
       <td>Grao II-nivel 1</td>
       <td></td>
       <td></td>
       <td>– Contía nivel adicional ata 1.300 €
        – Complemento adicional do 15 % da contía total recoñecida en períodos de especial dedicación.</td>
      </tr>
     </tbody>
    </table>
    <p>2. Mentres non se regule regulamentariamente, para as persoas solicitantes que á entrada en vigor do Real decreto lei 20/2012, do 13 de xullo, de medidas para garantir a estabilidade orzamentaria e de fomento da competitividade, o 16 de xullo, non tivesen resolución de grao e nivel de dependencia ou non tivesen resolución do seu programa individual de atención, así como para os/as novos/as solicitantes a partir do 16 de xullo, as contías máximas da libranza serán as seguintes:</p>
    <table>
     <tbody>
      <tr>
       <td rowspan="3">Grao e nivel de dependencia</td>
       <td>Libranza vinculada á adquisición de servizos</td>
       <td>Libranza de coidados no contorno</td>
       <td>Libranza de asistente persoal</td>
      </tr>
      <tr>
       <td colspan="3">Euros/mes</td>
      </tr>
      <tr>
       <td>Contía</td>
       <td>Contía</td>
       <td>Contía</td>
      </tr>
      <tr>
       <td>Grao III</td>
       <td>715,07 €</td>
       <td>387,64 €</td>
       <td>715,07 €</td>
      </tr>
      <tr>
       <td>Grao II</td>
       <td>426,12 €</td>
       <td>268,79 €</td>
       <td>426,12 €</td>
      </tr>
      <tr>
       <td>Grao I</td>
       <td>300,00 €</td>
       <td>153,00 €</td>
       <td>300,00 €</td>
      </tr>
      <tr>
       <td colspan="4">Complemento nivel adicional da C.A.</td>
      </tr>
      <tr>
       <td>Grao III</td>
       <td></td>
       <td></td>
       <td>-Contía nivel adicional ata 1.300 €
        -Complemento adicional do 15 % da contía total recoñecida en períodos de especial dedicación.</td>
      </tr>
      <tr>
       <td>Grao II</td>
       <td></td>
       <td></td>
       <td>-Contía nivel adicional ata 1.300 €
        -Complemento adicional do 15 % da contía total recoñecida en períodos de especial dedicación.</td>
      </tr>
     </tbody>
    </table>
    <p>3. Estas contías terán efectividade a partir do 1 de agosto do ano 2012.</p>
    <p>Disposición transitoria única. <em>Situacións xurídicas preexistentes</em></p>
    <p>Mentres non se regule regulamentariamente, a contía das prestacións económicas de libranzas de coidados no contorno familiar recoñecidas con anterioridade ao 1 de agosto de 2012 poderanse actualizar aplicando a porcentaxe de variación que experimenta a nova contía máxima establecida no artigo único, un, punto 1 desta orde, en relación coa contía vixente ata esta data, excepto que a contía resultante sexa superior á contía máxima establecida nese artigo único, suposto en que se recoñecerá esta última.</p>
    <p>Disposición derrogatoria única</p>
    <p>Pola presente orde derrógase o artigo 56, no seu punto 5, da Orde do 2 de xaneiro de 2012, pola que se desenvolve o Decreto 15/2010, do 4 de febreiro, polo que se regula o procedemento para o recoñecemento da situación de dependencia e do dereito ás prestacións do sistema para a autonomía e atención á dependencia, o procedemento para a elaboración do programa individual de atención e a organización e funcionamento dos órganos técnicos competentes. </p>
    <p>Disposición derradeira primeira. <em>Habilitación para o desenvolvemento da orde</em></p>
    <p>Autorízase a/o titular do órgano de dirección con competencias en materia de dependencia e autonomía persoal para ditar as normas que resulten necesarias para o desenvolvemento e a execución desta orde.</p>
    <p>Disposición derradeira segunda. <em>Vixencia da norma</em></p>
    <p>Esta orde entrará en vigor o día seguinte ao da súa publicación, con efectos desde o 1 de agosto de 2012, no <em>Diario Oficial de Galicia.</em> </p>
    <p>Santiago de Compostela, 9 de agosto de 2012</p>
    <footer><p>P.D. (Orde 19.8.2009)<br>Cristina Ortiz Dorda<br>Secretaria xeneral técnica da Consellería de Traballo e Benestar</p></footer>

