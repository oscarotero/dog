---
date: '2012-10-01'
id: CA05-170912-0005
page: 37792
number: 187
agency: Consellería de Traballo e Benestar
section: VI. Anuncios. a) Administración autonómica.
title: >-
  RESOLUCIÓN do 11 de setembro de 2012, da Dirección Xeral de Relacións
  Laborais, pola que se empraza o traballador Francisco Javier Salgueiro Prado
  no recurso contencioso-administrativo, procedemento abreviado 9/2012,
  interposto pola empresa Sigaltec, S.L.
range: Resolución
url: >-
  https://www.xunta.gal/dog/Publicados/2012/20121001/AnuncioCA05-170912-0005_gl.html
---
<p>Intentada a notificación persoal e devolta polo servizo de Correos por resultar imposible a súa práctica, de conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, parcialmente modificada pola Lei 4/1999, do 13 de xaneiro, mediante presente resolución notifícaselle ao traballador Francisco Javier Salgueiro Prado o emprazamento no recurso contencioso-administrativo, procedemento abreviado 9/2012, interposto pola empresa Sigaltec, S.L.</p>
    <p>A Dirección Xeral de Relacións Laborais recibiu do Xulgado do Contencioso-Administrativo número 1 de Pontevedra providencia pola que se admite a trámite a demanda correspondente ao recurso contencioso-administrativo, procedemento abreviado 9/2012, interposto pola empresa Sigaltec, S.L. contra a Resolución do 10 de novembro de 2011, da Dirección Xeral de Relacións Laborais da Consellería de Traballo e Benestar, e recaída no expediente sancionador na orde social número 2009/0518-4; acta de infracción número 110607/2009/4/H.</p>
    <p>En consecuencia, esta dirección xeral acordou, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido xulgado, polo que se notifica e empraza o traballador Francisco Javier Salgueiro Prado para que nun prazo de nove (9) días, contados desde o seguinte ao da publicación da presente resolución no <em>Diario Oficial de Galicia</em>, se o considera conveniente, poida comparecer en autos mediante procurador con asistencia de letrado ou valéndose tan só de avogado con poder para o efecto. De comparecer fóra do indicado prazo, terase como parte, sen que por iso deba retrotraerse nin interromperse o curso do procedemento e se non comparecese oportunamente continuará o procedemento polos seus trámites, sen que teña que practicárselle notificación de ningunha clase.</p>
    <p>Santiago de Compostela, 11 de setembro de 2012</p>
    <footer><p>Odilo Martiñá Rodríguez<br>Director xeral de Relacións Laborais</p></footer>

