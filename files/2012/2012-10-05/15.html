---
date: '2012-10-05'
id: G2018-250912-0004
page: 38408
number: 191
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 24 de setembro de 2012 pola que se convoca a provisión, polo
  sistema de libre designación, dun posto vacante no cadro de persoal laboral da
  Universidade de Santiago de Compostela (USC).
range: Resolución
url: >-
  https://www.xunta.gal/dog/Publicados/2012/20121005/AnuncioG2018-250912-0004_gl.html
---
<p>Vacante na Universidade de Santiago de Compostela o posto de traballo que se indica no anexo I desta resolución e sendo necesaria a súa provisión,</p>
    <p>O reitor, no uso das atribucións que ten conferidas e de conformidade co previsto no artigo 25 do convenio colectivo para o persoal laboral da USC (DOG do 30 de decembro de 2008), resolve anunciar a convocatoria pública, mediante libre designación, do antedito posto, con suxeición ás seguintes:</p>
    <p>Bases da convocatoria</p>
    <p>Primeira. Poderá concursar o persoal laboral fixo da USC, calquera que for a súa situación administrativa, agás os suspensos en firme e os sancionados con cambio de localidade que leven máis de dous anos desde a obtención do último destino definitivo.</p>
    <p>Tamén poderá participar o persoal laboral fixo doutras administracións con que exista convenio de reciprocidade, nas condicións que se establezan nos propios convenios e que se encontre destinado provisionalmente na USC.</p>
    <p>As persoas solicitantes deberán reunir os requisitos que se exixen e se especifican no anexo I.</p>
    <p>Segunda. As solicitudes para participar nesta convocatoria presentaranse no Rexistro Xeral da USC (situado no Colexio de San Xerome, Praza do Obradoiro, s/n, 15782 Santiago de Compostela), no Rexistro do Campus de Lugo (situado no Edificio de Servizos Administrativos e Biblioteca Intercentros, avda. Bernardino Pardo Ouro, s/n, polígono de Fingoi, 27002 Lugo), ou na forma prevista no artigo 38 da Lei 30/1992, do 26 de novembro, no prazo de 15 días hábiles contados a partir do seguinte ao da publicación desta convocatoria no Diario Oficial de Galicia, segundo o modelo que figura como anexo II.</p>
    <p>Terceira. As persoas aspirantes deberán xuntar á solicitude a seguinte documentación:</p>
    <p>– Currículum vitae xustificando documentalmente os méritos que aleguen.</p>
    <p>– Memoria sobre a misión do posto e responsabilidades da persoa titular e posibles melloras.</p>
    <p>Cuarta. A designación realizarase entre as persoas traballadoras que acrediten reunir as aptitudes necesarias para o desempeño do posto. </p>
    <p>Contra a presente resolución, que esgota a vía administrativa, poderase interpoñer un recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa. </p>
    <p>Non obstante, as persoas interesadas poderán interpoñer un recurso potestativo de reposición no prazo dun mes perante o órgano que a ditou. Neste caso non se poderá interpoñer o recurso contencioso-administrativo antedito mentres non se dite resolución expresa ou presunta do recurso administrativo de reposición, ao abeiro dos artigos 116 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Santiago de Compostela, 24 de setembro de 2012</p>
    <footer><p>Juan José Casares Long<br>Reitor da Universidade de Santiago de Compostela</p></footer>
    <h2>ANEXO I</h2>
    <p>Denominación do posto: director da Área de Valorización, Transferencia e Emprendemento.</p>
    <p>Número de praza: PL001257.</p>
    <p>Grupo: 1.</p>
    <p>Categoría laboral: técnico superior de xestión.</p>
    <p>Complemento de posto singularizado: 1.0.</p>
    <p>Quenda: mañá. </p>
    <p>Localidade: Santiago de Compostela. </p>
    <h2>ANEXO II </h2>
    <h3>Universidade de Santiago de Compostela</h3>
    <h3>Solicitude de participación no procedemento de libre designación,<br>convocado por Resolución do 24 de setembro de 2012</h3>
    <p class="basic-paragraph">DATOS PERSOAIS</p>
    <table>
     <tbody>
      <tr>
       <td>DNI</td>
       <td colspan="2">PRIMEIRO APELIDO</td>
       <td colspan="2">SEGUNDO APELIDO</td>
       <td>NOME</td>
      </tr>
      <tr>
       <td colspan="6">DESTINO ACTUAL</td>
      </tr>
      <tr>
       <td colspan="4">CATEGORÍA A QUE PERTENCE</td>
       <td colspan="2">GRUPO</td>
      </tr>
      <tr>
       <td colspan="4">TELÉFONO</td>
       <td colspan="2">CORREO ELECTRÓNICO</td>
      </tr>
      <tr>
       <td colspan="6">ENDEREZO</td>
      </tr>
      <tr>
       <td colspan="2">CÓDIGO POSTAL</td>
       <td colspan="2">LOCALIDADE</td>
       <td colspan="2">PROVINCIA</td>
      </tr>
     </tbody>
    </table>
    <p class="basic-paragraph">POSTO QUE SOLICITA</p>
    <table>
     <tbody>
      <tr>
       <td>DENOMINACIÓN DO POSTO</td>
      </tr>
      <tr>
       <td>NÚMERO DE PRAZA</td>
      </tr>
     </tbody>
    </table>
    <p class="basic-paragraph">O/A abaixo asinante solicita ser admitido/a á convocatoria a que se refire esta solicitude e DECLARA seren certos os datos consignados nela e reunir as condicións requiridas especificamente por esta convocatoria, comprometéndose a probar documentalmente todos os datos que figuran nesta solicitude.</p>
    <p class="basic-paragraph">……………………………………., ……….. de ………........…… de 2012</p>
    <p class="basic-paragraph">(Sinatura)</p>
    <p class="basic-paragraph">Reitor da Universidade de Santiago de Compostela</p>

