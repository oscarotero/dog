---
date: '2012-10-05'
id: G2173-180912-0001
page: 38413
number: 191
agency: Xulgado de Primeira Instancia número 4 de Santiago de Compostela
section: V. Administración de xustiza.
title: EDICTO (139/2009).
range: Edicto
url: >-
  https://www.xunta.gal/dog/Publicados/2012/20121005/AnuncioG2173-180912-0001_gl.html
---
<p>Procedemento: procedemento ordinario 139/2009.</p>
    <p>Sobre: outras materias.</p>
    <p>De: José Borreguero Guilabert.</p>
    <p>Procuradora: María Teresa Pernas Grobas.</p>
    <p>Contra: Calzacom, S.L.</p>
    <p>Neste xulgado séguese o procedemento arriba indicado, no cal se ditou a seguinte e literal</p>
    <p>«Sentenza.</p>
    <p>Vistos por min, Ana Belén López Otero, maxistrada xuíza do Xulgado de Primeira Instancia número 4 de Santiago de Compostela, as presentes actuacións de xuízo ordinario tramitadas co número 139/2009, en que interviñeron como demandante José Borreguero Guilabert (en virtude da sucesión procesual operada respecto a Tandro Internacional, S.L.), representado pola procuradora dos tribunais Sra. Pernas Grobas e asistido polo letrado Juan de Dios Torrecillas, e como demandada Calzacom, S.L. en situación de rebeldía, en virtude das seguintes consideracións,</p>
    <p>Dispoño:</p>
    <p>Admitir parcialmente a demanda interposta por José Borreguero Guilabert (en virtude de sucesión procesual operada respecto a Tandro Internacional, S.L.) e, en consecuencia, condénase a Calzacom, S.L. a aboarlle á demandante a suma de 193.054,34 euros máis os xuros do artigo 7 da Lei 3/2004 desde a data de vencemento de cada unha das facturas reclamadas; cada parte deberá aboar as custas causadas pola súa instancia e as comúns por metade.</p>
    <p>Notifíqueselles esta resolución a todos os interesados facéndolles saber que contra esta cabe interpor recurso de apelación no prazo de vinte días contados desde a súa notificación, para a súa posterior resolución pola Audiencia Provincial, logo de depósito da suma de 50 euros.</p>
    <p>Así o acordo, mando e asino».</p>
    <p>E para que conste e sirva de notificación á demandada Calzacom, S.L., en situación procesual de rebeldía, e cuxo domicilio se descoñece, expido, selo e asino o presente.</p>
    <p>Santiago de Compostela, 3 de setembro de 2012</p>
    <footer><p>María Jesús Pérez Fernández<br>Secretaria xudicial</p></footer>

