---
date: '2012-10-05'
id: C3C1-280912-0002
page: 38298
number: 191
agency: 'Consellería de Presidencia, Administracións Públicas e Xustiza'
section: III. Outras disposicións.
title: >-
  ORDE do 26 de setembro de 2012 pola que se crean dous rexistros auxiliares do
  Rexistro Xeral da Xunta de Galicia adscrito a esta consellería.
range: Orde
url: >-
  https://www.xunta.gal/dog/Publicados/2012/20121005/AnuncioC3C1-280912-0002_gl.html
---
<p>O Decreto 191/2011, do 22 de setembro, de organización e funcionamento dos rexistros da Administración xeral e das entidades públicas instrumentais da Comunidade Autónoma de Galicia, dispón no seu artigo 8 que se poderán crear oficinas de rexistro auxiliares vinculadas á Oficina de Rexistro Xeral cando a distribución xeográfica, o volume ou a natureza das actividades dun órgano, servizo ou unidade o aconsellen.</p>
    <p>A creación dos rexistros auxiliares farase por orde da consellería competente en materia de administracións públicas por proposta da consellería ou entidade que corresponda e logo de informe da Oficina de Rexistro Xeral.</p>
    <p>A Xefatura Territorial de Ourense da Consellería de Traballo e Benestar, mediante escrito de 14 de setembro de 2012, solicita a creación de dous rexistros auxiliares do Rexistro Xeral con motivo do volume de traballo e da dispersión dos centros de traballo da citada xefatura territorial.</p>
    <p>Tendo en conta a anterior situación, cómpre a creación dun rexistro auxiliar dependente do Rexistro Xeral na avenida da Habana 81, baixo, 32004 Ourense, e doutro rexistro auxiliar na avenida do Parque s/n, 32500 O Carballiño.</p>
    <p>Polo exposto e en uso das facultades que me confiren os artigos 34.6º e 38 da Lei 1/1983, do 22 de febreiro, reguladora da Xunta e da súa Presidencia,</p>
    <h2>DISPOÑO:</h2>
    <p>Artigo 1</p>
    <p>Créanse os rexistros auxiliares do Rexistro Xeral da Xunta de Galicia, adscrito á Consellería de Presidencia, Administracións Públicas e Xustiza, seguintes:</p>
    <p>Rexistro Auxiliar do Servizo de Xuventude e Voluntariado na avenida da Habana 81, baixo, 32004 Ourense.</p>
    <p>Rexistro Auxiliar da Residencia de Tempo Libre do Carballiño na avenida do Parque s/n, 32500 O Carballiño.</p>
    <p>Artigo 2</p>
    <p>Os rexistros auxiliares creados pola presente orde rexeranse polas disposicións contidas no Decreto 191/2011, do 22 de setembro, e estarán conectados á rede privada de voz e datos da Xunta de Galicia (SXPA).</p>
    <p>Disposición derradeira primeira</p>
    <p>O establecido nesta orde non suporá incremento de gasto. </p>
    <p>Disposición derradeira segunda</p>
    <p>Os rexistros auxiliares comezarán a súa actividade a partir do día seguinte ao da publicación desta orde no <em>Diario Oficial de Galicia</em>.</p>
    <p>Disposición derradeira terceira</p>
    <p>Esta orde entrará en vigor o mesmo día da súa publicación no <em>Diario Oficial de Galicia.</em></p>
    <p>Santiago de Compostela, 26 de setembro de 2012</p>
    <footer><p>Alfonso Rueda Valenzuela<br>Conselleiro de Presidencia, Administracións Públicas e Xustiza</p></footer>

