---
date: '2012-03-23'
id: L171-020312-12927
page: 10264
number: 58
agency: Concello de Porto do Son
section: VI. Anuncios. b) Administración local.
title: >-
  ANUNCIO de aprobación inicial do Plan Xeral de Ordenación Municipal de Porto
  do Son.
range: Anuncio
url: >-
  https://www.xunta.gal/dog/Publicados/2012/20120323/AnuncioL171-020312-12927_gl.html
---
<p>Aprobado inicialmente o Plan Xeral de Ordenación Municipal do Concello de Porto do Son, na sesión plenaria ordinaria do 27.2.2012, de conformidade co artigo 85.2 da Lei 9/2002, do 30 de decembro, de ordenación urbanística e protección do medio rural de Galicia, por medio do presente anuncio sométese o PXOM con todos os documentos integrantes do expediente tramitado, incluído o informe de sustentabilidade ambiental, ás consultas previstas no documento de referencia e ao trámite de información pública, durante o prazo de dous meses; prazo que se computará desde o día seguinte ao da publicación deste anuncio no DOG.</p>
    <p>Durante o devandito período de información pública quedará o expediente nas dependencias do Concello de Porto do Son, á disposición de calquera que queira examinalo para que poida formular as alegacións que estime pertinentes. Tamén poderá consultarse na páxina web do Concello de Porto do Son (www.portodoson.org).</p>
    <p>Así mesmo, faise constar a suspensión do outorgamento de licenzas naquelas zonas do territorio onde o PXOM aprobado inicialmente prevexa novas determinacións que supoñan modificación do réxime urbanístico vixente. Esta suspensión terá unha duración máxima de dous anos contados desde a devandita aprobación inicial e, en calquera caso, extinguirase coa aprobación definitiva do PXOM.</p>
    <p>Porto do Son, 28 de febreiro de 2012.</p>
    <footer><p>José Luis Oujo Pouso<br>Alcalde presidente</p></footer>

