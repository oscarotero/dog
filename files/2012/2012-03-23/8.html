---
date: '2012-03-23'
id: CA01-120312-13353
page: 10179
number: 58
agency: Consellería de Facenda
section: IV. Oposicións e concursos.
title: >-
  RESOLUCIÓN do 9 de marzo de 2012, da Dirección Xeral da Función Pública, pola
  que se emprazan as persoas interesadas no recurso contencioso-administrativo
  P.A. 864/2011, interposto por Anabel González Quintairos.
range: Resolución
url: >-
  https://www.xunta.gal/dog/Publicados/2012/20120323/AnuncioCA01-120312-13353_gl.html
---
<p>A Dirección Xeral da Función Pública recibiu do Xulgado do Contencioso-Administrativo número 2 de Santiago de Compostela providencia pola que se admite a trámite o recurso contencioso-administrativo P.A. 864/2011, interposto por Anabel González Quintairos, contra a Resolución do 17 de outubro de 2011, da conselleira de Facenda, pola que se rexeita o recurso de alzada formulado contra a Resolución do 23 de xuño de 2011, do tribunal designado para cualificar o proceso selectivo para o acceso ás categorías correspondentes aos grupos III, IV e V do persoal laboral fixo da Xunta de Galicia, convocado pola Orde do 26 de decembro de 2002 (DOG n.º 2, do 3 de xaneiro), pola que se anuncia a relación de aspirantes que superaron a proba de recoñecemento médico.</p>
    <p>En consecuencia, esta dirección xeral acordou nesta data, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido xulgado. O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos no Xulgado do Contencioso-Administrativo número dous de Santiago de Compostela no prazo de nove días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 9 de marzo de 2012.</p>
    <footer><p>José María Barreiro Díaz<br>Director xeral da Función Pública</p></footer>

