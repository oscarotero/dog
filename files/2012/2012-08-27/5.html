---
date: '2012-08-27'
id: G2345-030812-0003
page: 34081
number: 162
agency: Xulgado do Social número 2 da Coruña
section: V. Administración de xustiza.
title: EDICTO (1144/2011).
range: Edicto
url: >-
  https://www.xunta.gal/dog/Publicados/2012/20120827/AnuncioG2345-030812-0003_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento de despedimento/cesamentos en xeral 1144/2011 deste xulgado do social, seguido por instancia de José Otero Rodríguez contra a empresa Baño Norte, S.L., sobre despedimento, ditouse a seguinte resolución, cuxo ditame se xunta:</p>
    <p>«Decido que, estimando a demanda interposta por José Otero Rodríguez contra Baño Norte, S.L., declaro improcedente o despedimento de que foi obxecto o 30.9.2011 e condénoa a que, no prazo de cinco días contados desde a notificación desta resolución, opte entre readmitir o demandante no seu posto de traballo ou indemnizalo pola extinción da relación laboral coa cantidade, salvo erro ou omisión, de sete mil douscentos oitenta euros e sesenta e tres céntimos (7.280,63 €); con aboamento, en todo caso, dos salarios de tramitación deixados de percibir desde a data do despedimento ata a notificación da presente resolución, en contía de trinta e oito euros e oitenta e tres céntimos (38,83 €) diarios; debe poñer en coñecemento do xulgado, no prazo antes dito, se opta ou non pola readmisión.</p>
    <p>Así mesmo, absolvo o Fondo de Garantía Salarial, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese esta resolución ás partes facéndolles saber que esta non é firme, e fronte a ela cabe formular recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución. De ser recorrente a empresa demandada deberá acreditar mediante a exhibición ante este xulgado do xustificante acreditativo de ter depositado a cantidade obxecto de condena na conta deste xulgado, aberta en Banesto; pode substituírse a consignación en metálico polo aseguramento mediante aval bancario, en que se fará constar a responsabilidade solidaria do avalista, debendo acreditar tamén na indicada conta a consignación da suma de trescentos euros preceptiva para interpoñer recurso, sen este cumprimento non se terá por anunciado o recurso.</p>
    <p>Así por esta a miña sentenza, pronúncioo, mándoo e asínoo».</p>
    <p>E para que sirva de notificación en legal forma a Baño Norte, S.L., en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 31 de xullo de 2012</p>
    <footer><p>A secretaria xudicial</p></footer>

