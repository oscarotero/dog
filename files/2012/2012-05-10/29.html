---
date: '2012-05-10'
id: G2347-190412-0003
page: 17544
number: 89
agency: Xulgado do Social número 4 da Coruña
section: V. Administración de xustiza.
title: EDICTO (1030/2011).
range: Edicto
url: >-
  https://www.xunta.gal/dog/Publicados/2012/20120510/AnuncioG2347-190412-0003_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 1030/2011, por instancia de Olga Muñoz Moreno contra a empresa Biundo y Salva, S.L. e Horno di Marta, S.L., sobre despedimento, en que recaeu sentenza con data 13 de febreiro de 2012 que, copiada nos particulares necesarios, di así:</p>
    <p>«Que debo estimar e estimo integramente a demanda interposta por Olga Muñoz Moreno, asistida polo letrado Antonio Pousa Meréns, contra as entidades Biundo y Salva, S.L. e Horno di Marta, S.L., en rebeldía procesual e, en consecuencia, debo declarar e declaro a improcedencia do despedimento efectuado á demandante, condenando as entidades demandadas a que, no prazo de cinco días desde a data de notificación da sentenza, opten entre a readmisión inmediata do demandante, nas mesmas condicións que rexían con anterioridade, ou ben o aboamento dunha indemnización de 383,68 euros máis, en ambos os casos, o aboamento dos salarios de tramitación desde a data do despedimento ata a notificación desta resolución, que na data da sentenza ascenden a 5.670,90 euros, calculado o día a 34,57 euros.</p>
    <p>Notifíqueselles esta resolución ás partes, ás que se lles fará saber que non é firme e contra ela cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo de cinco días contado a partir da notificación desta sentenza, do que coñecerá, de ser o caso, a Sala do Social do Tribunal Superior de Xustiza de Galicia, tal e como establece o artigo 188 e seguintes do texto refundido da lei, aprobado polo Real decreto lexislativo 2/1995, do 7 de abril, pasados os cales quedará firme e se procederá ao seu arquivo, e, no propio termo, se o recorrente non goza do beneficio da xustiza gratuíta deberá, ao anunciar o recurso, entregar xustificante acreditativo de que consignou a cantidade obxecto de condena na conta de depósitos e consignacións que este xulgado ten aberta no Banesto desta cidade.</p>
    <p>E igualmente deberá, no momento de interpor o recurso, consignar a suma de 300 euros en concepto de depósito especial para recorrer na conta 1534 0000 65103011.</p>
    <p>Así, por esta miña sentenza, definitivamente xulgando en primeira instancia, pronúncioo, mándoo e asínoo».</p>
    <p>E para que conste, para efectos da súa publicación no <em>Diario Oficial de Galicia</em>, co fin de que lle sirva de notificación en forma á empresa Biundo y Salva, S.L. e Horno di Marta, S.L., expido e asino este edicto.</p>
    <p>A Coruña, 19 de abril de 2012.</p>
    <footer><p>A secretaria xudicial<br>Rubricado</p></footer>

