---
date: '2012-05-10'
id: C3C1-250412-0003
page: 17483
number: 89
agency: 'Consellería de Presidencia, Administracións Públicas e Xustiza'
section: III. Outras disposicións.
title: >-
  RESOLUCIÓN do 18 de abril de 2012, da Dirección Xeral de Relacións
  Institucionais e Parlamentarias, pola que se ordena a publicación do Acordo da
  Comisión Bilateral de Cooperación Administración Xeral do Estado-Comunidade
  Autónoma de Galicia en relación coa Lei 17/2011, do 15 de xuño, de seguridade
  alimentaria e nutrición.
range: Resolución
url: >-
  https://www.xunta.gal/dog/Publicados/2012/20120510/AnuncioC3C1-250412-0003_gl.html
---
<p>Consonte o establecido no artigo 33 da Lei orgánica 2/1979, do 3 de outubro, do tribunal constitucional, modificado pola Lei orgánica 1/2000, do 7 de xaneiro, esta dirección xeral dispón a publicación do acordo que figura como anexo na presente resolución.</p>
    <p>Santiago de Compsotela, 18 de abril de 2012.</p>
    <footer><p>Gonzalo José Ordóñez Puime<br>Director xeral de Relacións Institucionais e Parlamentarias</p></footer>
    <h2>ANEXO<br>Acordo da Comisión Bilateral de Cooperación Administración Xeral do<br>Estado-Comunidade Autónoma de Galicia en relación coa Lei 17/2011,<br>do 15 de xuño, de seguridade alimentaria e nutrición</h2>
    <p>A Comisión Bilateral de Cooperación Administración Xeral do Estado-Comunidade Autónoma de Galicia, na súa reunión do día 21 de marzo de 2012, adoptou o seguinte acordo:</p>
    <p>1.º De conformidade coas negociacións previas do grupo de traballo consitutuído ao abeiro do previsto no Acordo da Comisión Bilateral Comunidade Autónoma de Galicia-Administración Xeral do Estado do 28 de setembro de 2011, para o estudo e proposta de solución das discrepancias manifestadas sobre a Lei 17/2011, do 15 de xuño, de seguridade alimentaria e nutrición, ambas as dúas partes as consideran solucionadas de conformidade coas actuacións desenvolvidas e en razón do compromiso seguinte:</p>
    <p>En relación coas discrepancias manifestadas sobre o artigo 40, número 3, en canto determina a necesidade de que as comidas servidas nas escolas infantís e centros escolares sexan supervisadas por profesionais con formación acreditada en nutrición humana e dietética, ambas as dúas partes coinciden en interpretar o dito precepto no sentido de que permite, entre outras posibilidades, que a dita obriga poida ser atendida por persoal adscrito ao Servicio Galego de Saúde logo de convenio cos lexitimados para o efecto.</p>
    <p>2.º En razón ao acordo acadado, as dúas partes coinciden en considerar resoltas as discrepancias manifestadas en relación con distintos preceptos da Lei 17/2011, do 15 de xuño, de seguridade alimentaria e nutrición, e concluída a controversia formulada.</p>
    <p>3.º Comunicar este acordo ao Tribunal Constitucional, antes do vindeiro día 6 de abril, para os efectos previstos no artigo 33.2 da Lei orgánica 2/1979, do 3 de outubro, do Tribunal Constitucional, así como inserir este acordo no <em>Boletín Oficial del Estado </em>e no <em>Diario Oficial de Galicia</em>.</p>
    <p>Madrid, 21 de marzo de 2012.</p>
    <footer><p> Cristóbal Montoro Romero Alfonso Rueda Valenzuela<br> Ministro de Facenda Conselleiro de Presidencia,<br> e Administracións Públicas Administracións Públicas e Xustiza</p></footer>

