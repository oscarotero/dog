---
date: '2012-05-10'
id: L119-190412-0001
page: 17616
number: 89
agency: Concello de Carballo
section: VI. Anuncios. b) Administración local.
title: >-
  ANUNCIO de suspensión cautelar de licenzas en diversos ámbitos das normas
  subsidiarias municipais.
range: Anuncio
url: >-
  https://www.xunta.gal/dog/Publicados/2012/20120510/AnuncioL119-190412-0001_gl.html
---
<p>O Pleno Municipal, en sesión extraordinaria do 8 de marzo de 2012, adoptou o seguinte acordo:</p>
    <p>Primeiro. Suspender o procedemento de outorgamento de licenzas de parcelación de terreos, edificación e demolición para os ámbitos das normas subsidiarias de planeamento municipal de Carballo propostos polo equipo redactor do Plan Xeral de Ordenación Municipal, conforme o previsto no artigo 77.1 da Lei 9/2002.</p>
    <p>Esta suspensión extinguirase no prazo dun ano, contado desde a publicación do acordo, e abrangue os seguintes ámbitos:</p>
    <p>– Ámbitos dos núcleos rurais do lugar do Ferradal, dos lugares de Mirón e A Rega (na zona próxima á actual rotonda da AC-552 de acceso ao polígono industrial), do lugar do Sixto e do núcleo rural situado a continuación do límite do núcleo urbano de Carballo na estrada de Malpica de Bergantiños (plano n.º 1 da proposta do equipo redactor).</p>
    <p>– Núcleos urbanos de Nétoma, Cances e Entrecruces, que se detallan graficamente nos planos 2.1, 2.2 e 2.3 da proposta do equipo redactor.</p>
    <p>– Ámbitos de solo urbano de media densidade, detallados graficamente nos planos 3.1, 3.2, 3.3, 3.4, 3.5 e 3.6 da proposta do equipo redactor.</p>
    <p>– Ámbitos de solo urbano, segundo se detallan graficamente no plano n.º 4 da proposta do equipo redactor.</p>
    <p>Planimetría que consta no expediente: proposta de suspensión de licenzas nas normas subsidiarias e complementarias do planeamento do termo municipal. Fernández Carballada Asociados, equipo redactor. Febreiro 2012:</p>
    <p>Planos:</p>
    <p>1) Plano n.º 1: termo municipal. Contorno do núcleo urbano de Carballo. Escala S/E.</p>
    <p>2) Plano n.º 2.1: termo municipal. Núcleo urbano de Cances Grande. Escala A3 - 1/10.000.</p>
    <p>3) Plano n.º 2.2: termo municipal. Núcleo urbano de Nétoma. Escala A3 - 1/10.000.</p>
    <p>4) Plano n.º 2.3: termo municipal. Núcleo urbano de Entrecruces. Escala A3 - 1/10.000.</p>
    <p>5) Plano n.º 3.1: solo urbano de media densidade na estrada de Sísamo. Escala A3 - 1/3.000.</p>
    <p>6) Plano n.º 3.2: solo urbano de media densidade na avenida Razo. Escala A3 - 1/5.000.</p>
    <p>7) Plano n.º 3.3: solo urbano de media densidade na estrada de Sísamo-A Pedra Furada. Escala A3 - 1/3.000.</p>
    <p>8) Plano n.º 3.4: solo urbano de media densidade na avenida A Revolta. Escala A3 - 1/5.000.</p>
    <p>9) Plano n.º 3.5: solo urbano de media densidade na avenida de Bértoa. Escala A3 - 1/3.000.</p>
    <p>10) Plano n.º 3.6: solo urbano de media densidade na rúa Berdillo. Escala A3 - 1/3.000.</p>
    <p>11) Plano n.º 4: núcleo urbano de Carballo. Escala S/E.</p>
    <p>Os planos antes identificados serán debidamente dilixenciados pola Secretaría do concello tal e como constan no expediente, sinalando que forman parte deste acordo plenario de aprobación da suspensión cautelar de licenzas en diversos ámbitos das normas subsidiarias municipais do Concello de Carballo.</p>
    <p>Segundo. Publicar o acordo de suspensión no <em>Diario Oficial de Galicia</em> e nun dos xornais de maior difusión da provincia.</p>
    <p>Carballo, 11 de abril de 2012.</p>
    <footer><p>Evencio Ferrero Rodríguez<br>Alcalde</p></footer>

