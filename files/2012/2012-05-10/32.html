---
date: '2012-05-10'
id: G2348-190412-0001
page: 17549
number: 89
agency: Xulgado do Social número 5 da Coruña
section: V. Administración de xustiza.
title: EDICTO (249/2010).
range: Edicto
url: >-
  https://www.xunta.gal/dog/Publicados/2012/20120510/AnuncioG2348-190412-0001_gl.html
---
<p>María Jesús Hernando Arenas, secretaria xudicial do Xulgado do Social número 5 da Coruña, fago saber que no día de hoxe, no proceso seguido por instancia de María Jesús Rodríguez Fernández contra o Grupo Empresarial Manuel Hortas, S.L., en reclamación por despedimento, rexistrado co n.º 249/2010, se ditou sentenza, cuxa decisión di:</p>
    <p>«Que debo estimar e estimo a demanda que foi interposta por María Jesús Rodríguez Fernández, contra a entidade Grupo Empresarial Manuel Hortas, S.L., e a súa administración concursal, que debo declarar e declaro extinguida a relación laboral que as vinculaba desde o 13 de abril de 2010, por impagamento de salarios e falta de ocupación, e, en consecuencia, debo condenar e condeno a entidade Grupo Empresarial Manuel Hortas, S.L. ao aboamento dunha indemnización a razón de 2.106,66 €, coa intervención procesual do Fondo de Garantía de Salarial.</p>
    <p>Notifíqueselles esta resolución ás partes e fágaselles saber o seu dereito a interpoñer contra ela recurso de suplicación perante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito perante este xulgado no prazo de cinco días a partir da súa notificación.</p>
    <p>Se o recurso é interposto pola parte demandada non se admitirá sen a previa consignación do importe da condena que deberá depositar na conta do Xulgado do Social número 5 da Coruña, aberta no grupo Banesto, a nome deste xulgado co núm. 47570000, código 36 e n.º de expediente, máis 300 € do depósito especial indicado no artigo 229.1.a) da Lei reguladora da xurisdición laboral. Ambos os ingresos deberán efectuarse por separado na mesma conta corrente antes indicada, e a empresa poderá substituír o importe da consignación pola constitución á disposición deste xulgado de aval bancario por tempo indefinido e con responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso, no momento de anuncialo. Así, por esta miña sentenza, pronúncioo, mándoo e asínoo».</p>
    <p>E para que sirva de notificación ao Grupo Empresarial Manuel Hortas S.L., en ignorado paradoiro, expídese o presente edicto.</p>
    <p>A Coruña, 19 de abril de 2012.</p>
    <footer><p>A secretaria xudicial</p></footer>

