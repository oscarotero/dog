---
date: '2012-06-29'
id: G2345-110612-0002
page: 26005
number: 124
agency: Xulgado do Social número 2 da Coruña
section: V. Administración de xustiza.
title: EDICTO (898/2011).
range: Edicto
url: >-
  https://www.xunta.gal/dog/Publicados/2012/20120629/AnuncioG2345-110612-0002_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fai saber que no procedemento despedimento/cesamentos en xeral 898/2011 deste xulgado do social, seguido por instancia de Juan Méndez Brandón contra a empresa Promotora Carballesa, S.A., Fogasa, sobre despedimento, se ditou sentenza, cuxo encabezamento e resolución din:</p>
    <p>«Autos 898/2011.</p>
    <p>Na Coruña, 5 de xuño de 2012.</p>
    <p>Lara Mª Munín Sánchez, xuíza substituta do Xulgado do Social número 2 da Coruña, tras ver estes autos sobre despedimento, por instancia de Juan Méndez Brandón, que comparece representado polo letrado Sr. Nogueira Esmorís, contra a empresa Promotora Carballesa, S.A. (Procasa) e Fondo de Garantía Salarial, que non comparecen, ditou a seguinte sentenza.</p>
    <p>Que estimando a demanda interposta por Juan Méndez Brandón contra a empresa Promotora Carballesa, S.A. (Procasa), declaro improcedente o despedimento de que foi obxecto o 3 de xuño de 2011 e condénoa a que, no prazo de cinco días contado desde a notificación desta resolución, opte entre readmitir o demandante no seu posto de traballo ou indemnizalo pola extinción da relación laboral coa cantidade –s. e. ou o.– de corenta mil cincocentos cincuenta e tres euros e vinte e nove céntimos (40.553,29 €); con aboamento, en todo caso, dos salarios de tramitación deixados de percibir desde a data do despedimento ata a notificación desta resolución, na contía de cincuenta e sete euros e oitenta e tres céntimos (57,83 €) diarios; deberá pór en coñecemento do xulgado no prazo antedito, se opta ou non pola readmisión.</p>
    <p>Así mesmo, condeno o Fondo de Garantía Salarial a se ater á anterior declaración, sen prexuízo da súa responsabilidade nos casos previstos no artigo 33 do Estatuto dos traballadores.</p>
    <p>Notifíquese esta resolución ás partes e fágaselles saber que non é firme, e contra ela cabe formular recurso de suplicación ante o Tribunal Superior de Xustiza de Galicia, que se deberá anunciar neste xulgado no prazo dos cinco días seguintes ao da notificación desta resolución. De ser recorrente, a empresa demandada deberá acreditar mediante a exhibición ante este xulgado, o xustificante acreditativo de que depositou a cantidade obxecto de condena na conta deste xulgado, aberta en Banesto. A consignación en metálico poderase substituír polo aseguramento mediante aval bancario, no cal se fará constar a responsabilidade solidaria do avalista. Tamén se deberá acreditar a consignación na indicada conta da suma de 300 euros preceptiva para recorrer. Sen este cumprimento non se considerará anunciado o recurso.</p>
    <p>Así, por esta miña sentenza, pronúncioo, mándoo e asínoo».</p>
    <p>E para que lle sirva de notificación en legal forma a Promotora Carballesa, S.A., expido este edicto para a súa publicación no Diario Oficial de Galicia.</p>
    <p>A Coruña, 11 de xuño de 2012</p>
    <footer><p>A secretaria xudicial</p></footer>

