---
date: '2012-06-29'
id: G0164-280612-0001
page: 25982
number: 124
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 28 de xuño de 2012 pola que se suspende a aplicación do punto décimo
  segundo da addenda asinada o 11 de xullo de 2006 pola Consellería de Educación
  e Ordenación Universitaria e as organizacións sindicais CC.OO., ANPE e
  CSI-CISF, do Acordo do 20 de xuño de 1995 sobre acceso á función pública
  docente en calidade de profesor interino ou substituto.
range: Orde
url: >-
  https://www.xunta.gal/dog/Publicados/2012/20120629/AnuncioG0164-280612-0001_gl.html
---
<p>A grave situación económica e a necesidade de reducir o déficit público fan necesario adoptar unha serie de medidas extraordinarias e urxentes en materia de contención de gastos no capítulo I da Consellería de Cultura, Educación e Ordenación Universitaria.</p>
    <p>Nesa liña, o Acordo do Consello da Xunta de Galicia adoptado na súa reunión do 21 de xuño de 2012, autoriza a Consellería de Cultura, Educación e Ordenación Universitaria a suspender durante dous anos os efectos do punto décimo segundo da addenda asinada o 11 de xullo de 2006, pola extinta Consellería de Educación e Ordenación Universitaria e as organizacións sindicais CC.OO., ANPE e CSI-CSIF sobre o acceso á función pública docente en calidade de profesores interinos ou substitutos do ano 1995.</p>
    <p>Por outra parte, o artigo 38.10 da Lei 7/2007, do 12 de abril, do estatuto básico do empregado público, establece que se garante o cumprimento dos pactos e acordos, salvo cando excepcionalmente e por causa grave de interese público derivada dunha alteración substancial das circunstancias económicas, os órganos de goberno das administracións públicas suspendan ou modifiquen o cumprimento de pactos e acordos xa asinados, na medida estritamente necesaria para salvagardar o interese público.</p>
    <p>Neste suposto, as administracións públicas deberán informar as organizacións sindicais das causas da suspensión ou modificación.</p>
    <p>No uso da autorización outorgada polo Consello da Xunta de Galicia, no acordo adoptado na reunión do 21 de xuño de 2012, e efectuado o trámite de información ás organizacións sindicais, esta Consellería de Cultura, Educación e Ordenación Universitaria</p>
    <h2>DISPÓN:</h2>
    <p>Primeiro. Suspender durante dous anos a aplicación do punto décimo segundo da addenda asinada o 11 de xullo de 2006, pola extinta Consellería de Educación e Ordenación Universitaria e as organizacións sindicais CC.OO., ANPE e CSI-CSIF, do acordo do 20 de xuño de 1995 sobre acceso á función pública docente en calidade de profesor interino ou substituto.</p>
    <p>Segundo. Como consecuencia, durante os anos 2012 e 2013, o persoal substituto docente que prestase polo menos cinco meses e medio de servizos no curso académico 2011-2012 ou 2012-2013 non terán dereito a que se realice un nomeamento polo mes de xullo e polos días de agosto que procedesen, unha vez deducidos os aboados por vacacións non gozadas.</p>
    <p>Santiago de Compostela, 28 de xuño de 2012</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

