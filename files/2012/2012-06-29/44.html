---
date: '2012-06-29'
id: G1096-180612-0003
page: 26064
number: 124
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 14 de xuño de 2012 pola que se notifica o apercibimento previo á
  execución forzosa do expediente ES/62-94/FO, devolto polo servizo de correos
  por resultar descoñecido o seu destinatario.
range: Cédula
url: >-
  https://www.xunta.gal/dog/Publicados/2012/20120629/AnuncioG1096-180612-0003_gl.html
---
<p>O subdirector da Axencia de Protección da Legalidade Urbanística, no 30 de maio de 2012, ditou, por substitución da directora da axencia resolución mediante a que se apercibe a Nilo García López da execución forzosa da resolución, ditada no expediente ES/62-94/FO, pola que se lle ordenou volver os terreos ao estado anterior á execución das obras de construción dun alpendre dentro da servidume de protección do dominio público-marítimo terrestre, na praia de Polas, termo municipal de Foz (Lugo).</p>
    <p>Ao non poder realizarse a notificación persoal, mediante a presente cédula, e ao amparo do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícase ao interesado o devandito apercibimento.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber ao interesado que o texto íntegro do apercibimento que se lle notifica se encontra ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar-Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Contra ese apercibimento non cabe interpoñer recurso ningún.</p>
    <p>Para que conste e sirva de notificación ao destinatario arriba indicado, en cumprimento do disposto no artigo 59.5 da citada Lei 30/1992, do 26 de novembro, expido e asino esta cédula.</p>
    <p>Santiago de Compostela, 14 de xuño de 2012</p>
    <footer><p>José María Domínguez Blanco<br>Subdirector da Axencia de Protección da Legalidade Urbanística</p></footer>

