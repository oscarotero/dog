---
date: '2012-10-29'
id: L153-081012-0002
page: 40679
number: 206
agency: Concello de Muros
section: VI. Anuncios. b) Administración local.
title: >-
  ANUNCIO de información pública relativo a unha nave destinada a taller
  mecánico (expediente 228/2012).
range: Anuncio
url: >-
  https://www.xunta.gal/dog/Publicados/2012/20121029/AnuncioL153-081012-0002_gl.html
---
<p>A sociedade mercantil Carlos e Maxi Automocións, S.L., con CIF número B70339577, con domicilio no lg. Cerzón, número 25, Freixo, concello de Outes, solicita licenza de obra e actividade para construción dunha nave industrial destinada a taller mecánico, chapa e pintura no parque empresarial de Muros, no quinteiro 4, parcelas 21 e 22 (expediente 228/12), de acordo co proxecto do enxeñeiro técnico industrial José Luis Veiga Rodríguez.</p>
    <p>De acordo co artigo 8.3 do Decreto 133/2008, do 12 de xuño, polo que se regula a avaliación de incidencia ambiental, sométese a información pública por período de vinte días hábiles –que comezará a contarse desde o día seguinte ao da última inserción do presente edicto no <em>Boletín Oficial</em> da provincia ou no <em>Diario Oficial de Galicia–</em> coa finalidade de que durante este tempo poidan examinar o expediente, na Secretaría deste concello, as persoas que dalgún xeito se consideren afectadas pola actividade que se pretende instalar e formular por escrito as reclamacións ou observacións que consideren oportunas.</p>
    <p>Muros, 3 de setembro de 2012</p>
    <footer><p>Caridad González Cerviño <br>Alcaldesa</p></footer>

