---
date: '2012-01-31'
id: G0165-190112-11229
page: 4531
number: 21
agency: Consellería do Medio Rural e do Mar
section: IV. Oposicións e concursos.
title: >-
  ORDE do 12 de xaneiro de 2012 pola que se anuncia a convocatoria pública para
  a provisión, polo sistema de libre designación, de dous postos de traballo
  vacantes no Fondo Galego de Garantía Agraria (Fogga).
range: Orde
url: >-
  https://www.xunta.gal/dog/Publicados/2012/20120131/AnuncioG0165-190112-11229_gl.html
---
<p>De conformidade co establecido no artigo 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no uso das atribucións conferidas polo artigo 17.4 do referido texto, esta consellería</p>
    <h2>DISPÓN:</h2>
    <p>Primeiro. Anunciar a convocatoria para cubrir, polo sistema de libre designación, dous postos de traballo vacantes que se indican no anexo I desta orde.</p>
    <p>Segundo. Poderán concorrer a eles os/as funcionarios/rias de carreira que reúnan as condicións que para os postos de traballo se sinalan no anexo I.</p>
    <p>Terceiro. As solicitudes para participar nesta convocatoria presentaranse no Rexistro do Fondo Galego de Garantía Agraria (rúa dos Irmandiños, s/n, 15781 Santiago de Compostela), nos seus servizos territoriais ou en calquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince (15) días hábiles, contados a partir do seguinte ao da publicación desta orde no Diario Oficial de Galicia, segundo o modelo que se inclúe no anexo II.</p>
    <p>Cuarto.-Os/as aspirantes deberán unir á súa solicitude un currículum vitae e xustificar, mediante certificación ou copia compulsada, os méritos que aleguen.</p>
    <p>Quinto. No caso de resultar seleccionado/da para ocupar un dos postos de traballo un/unha funcionario/ria con destino noutra Administración pública, tramitarase o seu traslado a esta comunidade autónoma conforme o previsto no Real decreto 364/1995, do 10 de marzo, e nas demais disposicións concordantes.</p>
    <p>Sexto. A resolución desta convocatoria farase pública no Diario Oficial de Galicia e poderán declararse desertos os postos de traballo, de considerarse oportuno.</p>
    <p>Sétimo. O prazo de toma de posesión será de tres días se o destino anterior radica na mesma localidade do novo destino, e dun mes se radica en localidade distinta ou comporta o reingreso ao servizo activo do funcionario. Este prazo empezarase a contar a partir do día seguinte ao do cesamento, que deberá producirse dentro dos tres días seguintes ao da publicación da resolución no Diario Oficial de Galicia.</p>
    <p>Oitavo. Contra esta orde, que esgota a vía administrativa, os interesados poderán interpoñer recurso potestativo de reposición, perante esta consellería, no prazo dun mes contado desde o día seguinte ao da súa publicación no DOG, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente, perante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 12 de xaneiro de 2012.</p>
    <footer><p>Rosa M. Quintana Carballo<br>Conselleira do Medio Rural e do Mar</p></footer>
    <h2>ANEXO I</h2>
    <p>Código do posto: AG.A03.00.000.15770.001.</p>
    <p>Denominación do posto: subdirector/ra xeral de Xestión da Política Agrícola Común.</p>
    <p>Nivel: 30.</p>
    <p>Dependencia: Fondo Galego de Garantía Agraria (Fogga).</p>
    <p>Localidade: Santiago de Compostela.</p>
    <p>Complemento específico: 21.905,80 €.</p>
    <p>Grupo: A1.</p>
    <p>Corpo/escala: especial.</p>
    <p>Adscrición AA.PP.: A11 (adscrición indistinta a funcionarios da Xunta de Galicia, Estado e CC.AA.).</p>
    <p>Formación específica: 640 (para persoal doutra Administración, curso de perfeccionamento de galego, requisito imprescindible).</p>
    <p>Código do posto: AG.A99.10.000.27001.001.</p>
    <p>Denominación do posto: xefe/fa do Servizo Territorial.</p>
    <p>Nivel: 28.</p>
    <p>Complemento específico: 14.604,66 €.</p>
    <p>Dependencia: Servizo Territorial do Fondo Galego de Garantía Agraria (Fogga).</p>
    <p>Localidade: Lugo.</p>
    <p>Grupo: A1-A2.</p>
    <p>Corpo/escala: especial.</p>
    <p>Adscrición AA.PP.: A11 (adscrición indistinta a funcionarios da Xunta de Galicia, Estado e CC.AA.).</p>
    <p>Formación específica: 640 (para persoal doutra Administración, curso de perfeccionamento de galego, requisito imprescindible).</p>

