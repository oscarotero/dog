---
date: '2012-01-31'
id: CA02-270112-11439
page: 4305
number: 21
agency: 'Consellería de Medio Ambiente, Territorio e Infraestruturas'
section: II. Autoridades e persoal. b) Nomeamentos.
title: >-
  ORDE do 25 de xaneiro de 2012 pola que se nomean os vogais do Consello Reitor
  do organismo autónomo Instituto de Estudos do Territorio.
range: Orde
url: >-
  https://www.xunta.gal/dog/Publicados/2012/20120131/AnuncioCA02-270112-11439_gl.html
---
<p>A Lei 10/1995, do 23 de novembro, de ordenación do territorio de Galicia, no seu artigo 31, establece que se creará o organismo autónomo Instituto de Estudos do Territorio coa natureza, fins e medios que se establezan na súa lei reguladora. Consecuencia do mandato legal citado, a través da Lei 6/2007, do 11 de maio, de medidas urxentes en materia de ordenación do territorio e do litoral de Galicia, créase o Instituto de Estudos do Territorio, e disponse a súa adscrición á consellería competente en materia de ordenación do territorio e urbanismo.</p>
    <p>Mediante o Decreto 244/2011, do 29 de decembro (DOG número 1, do 2 de xaneiro de 2012), apróbase o estatuto do Instituto de Estudos do Territorio, configurándoo como un organismo autónomo que ten por obxecto a análise, o estudo e o asesoramento en materia de urbanismo e ordenación do territorio, entendéndose comprendida nela a ordenación, a protección e a xestión da paisaxe.</p>
    <p>Segundo a disposición adicional primeira do decreto citado, a constitución do Instituto de Estudos do Territorio prodúcese coa realización da sesión constitutiva do Consello Reitor, órgano colexiado de goberno, integrado pola Presidencia (que lle corresponde ao conselleiro), a Vicepresidencia (que exercerá a persoa titular da Dirección do Instituto de Estudos do Territorio), sete vogais e unha secretaría.</p>
    <p>Os vogais son designados polas persoas titulares das consellerías competentes en materia de administracións públicas (1), facenda (1), medio rural e do mar (1), representación dos concellos (1), representación de Medio Ambiente, Territorio e Infraestruturas (3), e o seu nomeamento correspóndelle á persoa titular da consellería competente en materia de ordenación do territorio e urbanismo.</p>
    <p>Por esta razón, unha vez feitas as ditas designacións polas consellerías respectivas, cómpre facer o seu nomeamento, que para xeral coñecemento se publicará no <em>Diario Oficial de Galicia</em>.</p>
    <p>Por todo isto, consonte as atribucións que me confire a Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Nomear vogais do Consello Reitor do organismo autónomo Instituto de Estudos do Territorio as seguintes persoas:</p>
    <p>a) En representación da consellería con competencias en materia de medio ambiente, territorio e infraestruturas:</p>
    <p>Vogais titulares:</p>
    <p>• María Encarnación Rivas Díaz, secretaria xeral de Ordenación do Territorio e Urbanismo.</p>
    <p>• Ethel María Vázquez Mourelle, directora da Axencia Galega de Infraestruturas.</p>
    <p>• Francisco Menéndez Iglesias, presidente de Augas de Galicia.</p>
    <p>Vogais suplentes: </p>
    <p>• Eduardo Sobrino Rodríguez, subdirector xeral de Urbanismo.</p>
    <p>• Héctor Presas Veiga, xefe de Servizo de Planificación e Programación.</p>
    <p>• Susana Vázquez Romero, secretaria xeral de Augas de Galicia.</p>
    <p>b) En representación da consellería con competencias en materia de Administración pública:</p>
    <p>• Vogal titular: José Norberto Uzal Tresandí, director xeral de Administración local.</p>
    <p>• Vogal suplente: Ramón Quiroga Limia, subdirector xeral de Xestión e Cooperación Económica coas Entidades Locais.</p>
    <p>c) En representación da consellería con competencias en materia de facenda:</p>
    <p>• Vogal titular: José María Barreiro Díaz, director xeral da Función Pública.</p>
    <p>• Vogal suplente: Víctor Gallego Víncent, subdirector xeral de Réxime Xurídico e Relacións Laborais.</p>
    <p>d) En representación da consellería con competencias en materia de medio rural e do mar:</p>
    <p>• Vogal titular: Antonio Crespo Iglesias, director xeral de Desenvolvemento Rural.</p>
    <p>• Vogal suplente: José Álvarez Robledo, director xeral do Fogga (Fondo Galego de Garantía Agraria).</p>
    <p>e) En representación dos concellos:</p>
    <p>• Vogal titular: José Manuel López Varela, alcalde da Laracha.</p>
    <p>• Vogal suplente: José Manuel Chapela Seijo, director xeral da Fegamp.</p>
    <p>Santiago de Compostela, 25 de xaneiro de 2012.</p>
    <footer><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>

