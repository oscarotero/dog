---
date: '2012-02-17'
id: CA05-030212-11870
page: 6237
number: 34
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 1 de febreiro de 2012, da Dirección Xeral de Relacións Laborais,
  pola que se notifican resolucións do expediente sancionador incoado por
  infracción administrativa na orde social 2001/0001-0.
range: Cédula
url: >-
  https://www.xunta.gal/dog/Publicados/2012/20120217/AnuncioCA05-030212-11870_gl.html
---
<p>Intentadas as notificacións persoais e devoltas polo servizo de Correos por resultar imposible a súa práctica, de conformidade co disposto nos artigos 59.5 e 61 da Lei 30/1992, do 26 de novembro, modificada pola Lei 4/1999, pola presente cédula notifícaselles ás empresas relacionadas no anexo as resolucións recaídas no expediente sancionador en materia de seguridade e saúde laboral.</p>
    <p>Faise saber que as ditas resolucións poñen fin á vía administrativa e o interesado pode formular contra elas recurso contencioso-administrativo, no prazo de dous meses contados desde a súa publicación ante o órgano xudicial que resulta competente por aplicación e de conformidade co establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Advírteselles que terán que aboar a multa imposta mediante a necesaria utilización do impreso que poderán solicitar na Dirección Xeral de Relacións Laborais da Consellería de Traballo e Benestar, no número de conta, na entidade bancaria e prazo que nel se sinala, dentro do prazo de pagamento do período voluntario, xa que, noutro caso, se incoará o procedemento pola vía de constrinximento.</p>
    <p>Santiago de Compostela, 1 de febreiro de 2012.</p>
    <footer><p>Odilo Martiñá Rodríguez<br>Director xeral de Relacións Laborais</p></footer>
    <h2>ANEXO</h2>
    <p>Empresa 1:</p>
    <p>Empresa: Euteco, S.L.</p>
    <p>Enderezo: Francisco Grande Covián, 2, Oviedo (Asturias).</p>
    <p>Empresa 2:</p>
    <p>Empresa: Excarpri, S.A.</p>
    <p>Enderezo: polígono Promo-Granda, Siero (Asturias).</p>
    <p>N.º expediente: 2001/0001-0.</p>
    <p>Acta de infracción: 18/2001/2/H.</p>
    <p>Data da resolución Consellería de Traballo e Benestar, 22 de novembro de 2011.</p>
    <p>Preceptos infrinxidos: punto 10.c), parte C, anexo IV do Real decreto 1627/1997, do 24 de outubro, polo que se establecen as disposicións mínimas de seguridade e saúde nas obras de construción, e artigo 65 da Ordenanza xeral de seguridade e hixiene, aprobada pola Orde ministerial do 9.3.1971, en relación co previsto no Decreto 3151/1968, do 28 de novembro, polo que se aproba o Regulamento de liñas aéreas de alta tensión, e artigos 14 e 15 da Lei 31/1995, do 8 de novembro, de prevención de riscos laborais.</p>
    <p>Preceptos sancionadores: artigo 48.8 da Lei 31/1995, do 8 de novembro, de prevención de riscos laborais.</p>
    <p>Sanción imposta: 48.080,97 €.</p>

