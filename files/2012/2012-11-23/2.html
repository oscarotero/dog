---
date: '2012-11-23'
id: C3C1-161112-0002
page: 44168
number: 224
agency: 'Consellería de Presidencia, Administracións Públicas e Xustiza'
section: III. Outras disposicións.
title: >-
  RESOLUCIÓN do 16 de novembro de 2012, da Dirección Xeral de Avaliación e
  Reforma Administrativa, pola que se lle dá publicidade á adhesión de diversas
  entidades locais ao convenio marco asinado entre a Administración xeral do
  Estado e a Comunidade Autónoma de Galicia para a implantación dunha rede de
  oficinas integradas de atención ao cidadán no ámbito territorial de Galicia.
range: Resolución
url: >-
  https://www.xunta.gal/dog/Publicados/2012/20121123/AnuncioC3C1-161112-0002_gl.html
---
<p>Con data do 17 de abril de 2007 asinouse un convenio marco de colaboración entre a Administración xeral do Estado e a Comunidade Autónoma de Galicia que ten como obxectivo o desenvolvemento das actuacións precisas para establecer, no ámbito territorial de Galicia, unha rede de espazos comúns de atención ao cidadán que permitan a prestación de servizos integrados de información, orientación, atención e tramitacións sobre determinados aspectos da actividade administrativa, coordinando, para tal fin, o exercicio das competencias das administracións intervenientes, entendendo por tales as asinantes do convenio e as que se adhiran nun futuro.</p>
    <p>Entre as medidas que tenden a lograr o mencionado modelo de funcionamento administrativo destaca a de implantar, nas entidades locais que se adhiran, oficinas integradas de atención ao cidadán que se clasificarán, segundo o establecido na cláusula segunda do convenio, en función das súas capacidades e o nivel de servizos que presten.</p>
    <p>O convenio marco establece, na súa cláusula décimo segunda, que as entidades locais interesadas en adherirse poderán solicitalo á Consellería de Presidencia, Administracións Públicas e Xustiza da Xunta de Galicia sempre que, xunto coas súas solicitudes, cumprisen cos requisitos que a dita cláusula determina, circunstancia que foi comunicada no seu momento ás entidades locais de Galicia.</p>
    <p>Unha vez solicitada a adhesión polas entidades locais da Comunidade Autónoma de Galicia que se relacionan no anexo e aceptadas pola Comisión de Seguimento e Avaliación do convenio segundo o previsto nas cláusulas sétima e décimo segunda, procede agora a publicación desta adhesión no Diario Oficial de Galicia.</p>
    <p>De conformidade co acordado entre a Administración xeral do Estado e a Comunidade Autónoma en reunión da Comisión de Seguimento e Avaliación do convenio, a inserción no Diario Oficial de Galicia á cal se fai referencia, por razóns de eficacia e para evitar un trámite máis ás entidades locais, realízaa a Consellería de Presidencia, Administracións Públicas e Xustiza.</p>
    <p>En consecuencia,</p>
    <h2>RESOLVO:</h2>
    <p>Primeiro. Publicar, como anexo a esta resolución, a relación de entidades locais que se adhiren ao convenio marco asinado entre a Administración xeral do Estado e a Comunidade Autónoma de Galicia para a implantación dunha rede de oficinas integradas de atención ao cidadán no ámbito territorial de Galicia.</p>
    <p>A partir da data desta publicación no Diario Oficial de Galicia, os cidadáns poderán presentar documentos dirixidos á Administración xeral do Estado ou á Comunidade Autónoma de Galicia nos rexistros destas entidades locais.</p>
    <p>Segundo. Comunicarlles a aceptación destas adhesións e o acordado na reunión da Comisión de Seguimento e Avaliación do convenio ás entidades locais afectadas.</p>
    <p>Santiago de Compostela, 16 de novembro de 2012</p>
    <footer><p>Jaime Bouzada Romero<br>Director xeral de Avaliación e Reforma Administrativa</p></footer>
    <h2>ANEXO</h2>
    <table>
     <tbody>
      <tr>
       <td>Denominación</td>
       <td>Provincia</td>
       <td>Tipo de entidade</td>
       <td>Nivel de servizos</td>
      </tr>
      <tr>
       <td>Padrón</td>
       <td>A Coruña</td>
       <td>Concello</td>
       <td>Oficina de contacto</td>
      </tr>
      <tr>
       <td>O Carballiño</td>
       <td>Ourense</td>
       <td>Concello</td>
       <td>Oficina de contacto</td>
      </tr>
      <tr>
       <td>Láncara</td>
       <td>Lugo</td>
       <td>Concello</td>
       <td>Oficina de contacto</td>
      </tr>
      <tr>
       <td>Maceda</td>
       <td>Ourense</td>
       <td>Concello</td>
       <td>Oficina de contacto</td>
      </tr>
     </tbody>
    </table>

