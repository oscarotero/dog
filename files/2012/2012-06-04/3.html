---
date: '2012-06-04'
id: CA05-280512-0001
page: 21355
number: 105
agency: Consellería de Traballo e Benestar
section: III. Outras disposicións.
title: >-
  ORDE do 25 de maio de 2012 pola que se acorda a cesión do uso de mobiliario
  propiedade da Comunidade Autónoma de Galicia ao Concello de Cangas.
range: Orde
url: >-
  https://www.xunta.gal/dog/Publicados/2012/20120604/AnuncioCA05-280512-0001_gl.html
---
<p>O artigo 27.23 do Estatuto de autonomía de Galicia, en consonancia coas competencias outorgadas ás comunidades autónomas polo artigo 148.1.20 da Constitución española, establece que a Comunidade Autónoma de Galicia ten competencia exclusiva en materia de asistencia social. No exercicio desta competencia exclusiva, aprobouse a Lei 13/2008, do 3 de decembro, de servizos sociais de Galicia.</p>
    <p>Segundo o Decreto 109/2012, do 22 de marzo, polo que se establece a estrutura orgánica da Consellería de Traballo e Benestar e tendo en conta o Decreto 13/2012, do 4 de xaneiro, polo que se fixa a estrutura orgánica das consellerías da Xunta de Galicia, a Consellería de Traballo e Benestar é o departamento da Administración autonómica ao que lle corresponde, de conformidade co Estatuto de autonomía e coa Constitución, o exercicio das competencias en materia de servizos sociais, incluíndo as políticas de familia, menores, benestar social, inclusión social, servizos comunitarios, atención aos discapacitados e ás persoas maiores, a promoción da autonomía persoal e a atención ás persoas en situación de dependencia.</p>
    <p>Consonte o artigo 60.1.b) da Lei 13/2008, do 3 de decembro, de servizos sociais de Galicia, é competencia dos concellos a creación, xestión e mantemento dos servizos sociais comunitarios específicos. Non obstante, o artigo 59.i) da mesma lei tamén lle atribúe á Xunta de Galicia a competencia para a creación, mantemento e a xestión dos centros e programas dos servizos sociais comunitarios específicos que, pola súa natureza, ámbito supramunicipal ou outras circunstancias, debidamente xustificadas, asuma a Xunta de Galicia. Por outra parte, o artigo 64 desta mesma lei establece que a Xunta de Galicia promoverá unha efectiva coordinación e cooperación cos concellos co fin de asegurar a calidade e unha cobertura equilibrada dos servizos sociais en todo o territorio, especialmente no que atinxe á creación e ao mantemento de servizos sociais comunitarios específicos.</p>
    <p>Ao abeiro destas previsións normativas, a Consellería de Traballo e Benestar conta co informe favorable, con data do 4 de abril de 2012, da Asesoría Xurídica da Consellería de Traballo e Benestar para a sinatura do convenio de colaboración co Concello de Cangas para darlle continuidade ao funcionamento do centro sociocomunitario do dito concello, como servizo social comunitario específico de titularidade local. </p>
    <p>De acordo co previsto no dito convenio, para os efectos de colaborar co Concello de Cangas no amoblamento do centro sociocomunitario dese concello como servizo social comunitario específico de titularidade municipal, a Xunta de Galicia, a través da Consellería de Traballo e Benestar, comprometeuse a poñer a disposición do Concello de Cangas o uso do mobiliario do antigo centro sociocomunitario titularidade da Xunta, que xa non está en funcionamento, para o seu destino ao novo centro sociocomunitario municipal.</p>
    <p>A Administración xeral da Comunidade Autónoma de Galicia é propietaria do mobiliario do centro sociocomunitario de Cangas.</p>
    <p>O artigo 82.1 da Lei 5/2011, do 30 de setembro, do patrimonio da Comunidade Autónoma de Galicia, permite a cesión de bens mobles da Comunidade Autónoma sempre que se dediquen a fins de utilidade pública ou interese social e o artigo 85.1 do mesmo texto legal establece que os bens e dereitos obxecto da cesión só poden destinarse aos fins que a xustifican, e na forma e coas condicións que se establezan no correspondente acordo. Así mesmo, o artigo 82.3 da Lei 5/2011, establece que a cesión pode ter por obxecto a propiedade do ben ou dereito, o seu usufruto ou só o seu uso.</p>
    <p>Para tal fin, a Consellería de Traballo e Benestar tramitou o expediente de cesión, de conformidade co disposto no artigo 82.1 da Lei 5/2011, do 30 de setembro, do patrimonio da Comunidade Autónoma de Galicia e no artigo 96 bis do Decreto 50/1989, do 9 de marzo, polo que se aproba o regulamento da Lei 3/1985.</p>
    <p>Polo exposto e en uso das facultades que me confiren os artigos 34.6 e 38 da Lei 1/1983, do 22 de febreiro, reguladora da Xunta e da súa Presidencia, e o artigo 83.3 da Lei 5/2011, do 30 de setembro, do patrimonio da Comunidade Autónoma de Galicia,</p>
    <h2>DISPOÑO:</h2>
    <p>Artigo 1.</p>
    <p>Acórdase a cesión do uso a favor do Concello de Cangas dos seguintes bens:</p>
    <table>
     <thead>
      <tr>
       <td>Cantidade</td>
       <td>Código</td>
       <td>Designación</td>
      </tr>
     </thead>
     <tbody>
      <tr>
       <td>1</td>
       <td></td>
       <td>Armario de dúas portas</td>
      </tr>
      <tr>
       <td>1</td>
       <td></td>
       <td>Cadeira de despacho negra con respaldo alto, con rodas e sen brazos</td>
      </tr>
      <tr>
       <td>1</td>
       <td></td>
       <td>Cadeira de oficina negra con rodas</td>
      </tr>
      <tr>
       <td>8</td>
       <td></td>
       <td>Cadeiras amarelas con medio respaldo e con brazos</td>
      </tr>
      <tr>
       <td>12</td>
       <td></td>
       <td>Cadeiras amarelas con respaldo alto e con brazos</td>
      </tr>
      <tr>
       <td>8</td>
       <td></td>
       <td>Cadeiras amarelas con respaldo alto e sen brazos</td>
      </tr>
      <tr>
       <td>2</td>
       <td></td>
       <td>Cadeiras grises con respaldo alto e con brazos curvados</td>
      </tr>
      <tr>
       <td>22</td>
       <td></td>
       <td>Cadeiras grises con respaldo alto e con brazos</td>
      </tr>
      <tr>
       <td>11</td>
       <td></td>
       <td>Cadros de cristal con foto</td>
      </tr>
      <tr>
       <td>1</td>
       <td></td>
       <td>Caixa de chaves</td>
      </tr>
      <tr>
       <td>1</td>
       <td></td>
       <td>Caixa de correo de suxestións</td>
      </tr>
      <tr>
       <td>2</td>
       <td></td>
       <td>Caixoneiras</td>
      </tr>
      <tr>
       <td>1</td>
       <td></td>
       <td>Destrutora de papel Fellowes P-40</td>
      </tr>
      <tr>
       <td>1</td>
       <td></td>
       <td>Encerado</td>
      </tr>
      <tr>
       <td>5</td>
       <td></td>
       <td>Estantes</td>
      </tr>
      <tr>
       <td>1</td>
       <td></td>
       <td>Estante de seis ocos</td>
      </tr>
      <tr>
       <td>1</td>
       <td></td>
       <td>Estante de dous ocos</td>
      </tr>
      <tr>
       <td>2</td>
       <td></td>
       <td>Extintores</td>
      </tr>
      <tr>
       <td>1</td>
       <td></td>
       <td>Impresora Lexmark T 642</td>
      </tr>
      <tr>
       <td>1</td>
       <td></td>
       <td>Impresora/fotocopiadora Olivetti d-Color MF 2000</td>
      </tr>
      <tr>
       <td>1</td>
       <td></td>
       <td>Maceteiro</td>
      </tr>
      <tr>
       <td>1</td>
       <td></td>
       <td>Mesa de despacho</td>
      </tr>
      <tr>
       <td>1</td>
       <td></td>
       <td>Mesa de reunións</td>
      </tr>
      <tr>
       <td>1</td>
       <td></td>
       <td>Mesa de televisión</td>
      </tr>
      <tr>
       <td>4</td>
       <td></td>
       <td>Mesas pregables (200 x 90 cm)</td>
      </tr>
      <tr>
       <td>4</td>
       <td></td>
       <td>Mesas redondas (60 cm de diámetro)</td>
      </tr>
      <tr>
       <td>10</td>
       <td></td>
       <td>Mesas (80 x 80 cm)</td>
      </tr>
      <tr>
       <td>10</td>
       <td></td>
       <td>Mesas de ordenador</td>
      </tr>
      <tr>
       <td>1</td>
       <td></td>
       <td>Moble baixo de dúas portas</td>
      </tr>
      <tr>
       <td>1</td>
       <td></td>
       <td>Mostrador</td>
      </tr>
      <tr>
       <td>1</td>
       <td></td>
       <td>Ordenador marca Óptima</td>
      </tr>
      <tr>
       <td>4</td>
       <td></td>
       <td>Ordenadores marca Inves</td>
      </tr>
      <tr>
       <td>7</td>
       <td></td>
       <td>Ordenadores marca Visa Hermes</td>
      </tr>
      <tr>
       <td>10</td>
       <td></td>
       <td>Papeleiras</td>
      </tr>
      <tr>
       <td>3</td>
       <td></td>
       <td>Paraugueiros</td>
      </tr>
      <tr>
       <td>6</td>
       <td></td>
       <td>Percheiros</td>
      </tr>
      <tr>
       <td>1</td>
       <td></td>
       <td>Radiador de aceite Solac</td>
      </tr>
      <tr>
       <td>2</td>
       <td></td>
       <td>Reloxos de parede redondos, funcionamento a pilas, marca Alba Quartz</td>
      </tr>
      <tr>
       <td>1</td>
       <td></td>
       <td>Sillón de despacho negro, imitación pel, sen rodas</td>
      </tr>
      <tr>
       <td>14</td>
       <td></td>
       <td>Sillóns</td>
      </tr>
      <tr>
       <td>2</td>
       <td></td>
       <td>Taboleiros de anuncios (un de corcho e outro de metal e cristal)</td>
      </tr>
      <tr>
       <td>1</td>
       <td></td>
       <td>Teléfono/fax Panasonic KX-FL401</td>
      </tr>
      <tr>
       <td>1</td>
       <td></td>
       <td>Televisor Phillips UVSH 56 modelo 14 PT6107/00</td>
      </tr>
      <tr>
       <td>2</td>
       <td></td>
       <td>Televisores Samsung DV3 1080 Full HD</td>
      </tr>
     </tbody>
    </table>
    <p>Artigo 2.</p>
    <p>As cesións sinaladas no artigo anterior quedan sometidas ás seguintes cláusulas:</p>
    <p>a) De conformidade co establecido no artigo 96 bis, punto 2, do Decreto 50/1989, do 9 de marzo, polo que se aproba o regulamento da Lei 3/1985, a cesión outorgarase polo prazo do ano natural 2012, período de vixencia do convenio, prorrogable por períodos anuais sucesivos, condicionada a que se manteña o seu destino ao centro sociocomunitario municipal de Cangas, se así o acordase expresamente a consellería cedente, logo de petición do cesionario con anterioridade ao vencemento do período anterior, quedando excluída a tácita recondución.</p>
    <p>b) Os bens cedidos, tal como establecen os artigos 82.1 da Lei 5/2011, do 30 de setembro, do patrimonio da Comunidade Autónoma de Galicia, e artigo 96 bis do Decreto 50/1989, do 9 de marzo, polo que se aproba o regulamento da Lei 3/1985, destinaranse a fins de utilidade pública ou interese social. Concretamente, destinaranse ao equipamento do novo centro sociocomunitario municipal do Concello de Cangas.</p>
    <p>c) Se os bens cedidos non se aplicasen aos fins sinalados, se se descoidasen ou utilizasen con grave quebranto ou se incumprisen as condicións do acordo, considerarase resolta a cesión e os bens reverterán na Comunidade Autónoma de Galicia, que terá dereito a percibir, logo da taxación pericial, o valor do detrimento ou deterioracións que experimentasen.</p>
    <p>d) Serán por conta do cesionario o detrimento ou a deterioración sufridos polos bens cedidos, sen que sexan indemnizables os gastos nos que incorra para cumprir as cargas ou condicións impostas.</p>
    <p>Artigo 3.</p>
    <p>As ditas cesións formalizaranse mediante acta subscrita pola secretaria xeral técnica da Consellería de Traballo e Benestar ou funcionario en quen delegue, e debe constar nela o acordo de cesión e a aceptación do cesionario.</p>
    <p>Disposición derradeira primeira.</p>
    <p>Facúltase a secretaria xeral técnica da Consellería de Traballo e Benestar para ditar e realizar as resolucións e trámites necesarios para o desenvolvemento e a execución desta orde.</p>
    <p>Disposición derradeira segunda.</p>
    <p>Esta orde terá efectos desde o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 25 de maio de 2012.</p>
    <footer><p>Beatriz Mato Otero<br>Conselleira de Traballo e Benestar</p></footer>

