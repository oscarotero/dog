---
date: '2012-11-19'
id: CA02-251012-0005
page: 43409
number: 220
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 19 de outubro de 2012, da Secretaría Xeral de Calidade e Avaliación
  Ambiental, polo que se somete á información pública a solicitude de renovación
  da autorización ambiental integrada presentada por Alimentos Lácteos, S.A.
  para unha planta de produción de leite, localizada no concello de Outeiro de
  Rei (Lugo) (clave 2012-IPPC-M-65).
range: Anuncio
url: >-
  https://www.xunta.gal/dog/Publicados/2012/20121119/AnuncioCA02-251012-0005_gl.html
---
<p>Con data do 18 de abril de 2008 outorgouse a autorización ambiental integrada nº 2006/0159_NAA/IPPC_127 para unha instalación dedicada á produción de leite, localizada no concello de Outeiro de Rei (Lugo), da que na actualidade é titular Alimentos Lácteos, S.A. Nesta autorización estableceuse unha vixencia de cinco anos, contados a partir do día seguinte ao da súa notificación ao titular. </p>
    <p>O artigo 25 da Lei 16/2002, do 1 de xullo, de prevención e control integrados da contaminación, estipula que, unha vez transcorrido o prazo de vixencia da autorización, esta debe ser renovada e, de ser caso, actualizada. Atendendo ao indicado, e para os efectos previstos no artigo 7.2 do Real decreto 509/2007, do 20 de abril, polo que se aproba o regulamento para o desenvolvemento e a execución da Lei 16/2002, faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a documentación presentada polo solicitante para a renovación da autorización ambiental integrada, constituída polo documento titulado:</p>
    <p>Planta de produción e transformación de alimentos lácteos, en Outeiro de Rei (Lugo). Proxecto básico de solicitude de renovación da autorización ambiental integrada rev.01.</p>
    <p>Co fin de que calquera persoa interesada poida consultalo e, de ser o caso, formular no dito prazo as alegacións, suxestións ou observacións que considere convenientes. O dito documento estará á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental, Servizo de Prevención e Control Integrados da Contaminación (San Lázaro s/n, 15781 Santiago de Compostela).</p>
    <p>– Xefatura Territorial de Lugo da Consellería de Medio Ambiente, Territorio e Infraestruturas (rolda da Muralla 70, 27071 Lugo).</p>
    <p>– Concello de Outeiro de Rei (praza do Concello 1, 27150 Outeiro de Rei).</p>
    <p>Santiago de Compostela, 19 de outubro de 2012</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

