---
date: '2012-11-19'
id: G2348-291012-0001
page: 43393
number: 220
agency: Xulgado do Social número 5 da Coruña
section: V. Administración de xustiza.
title: EDICTO (600/2012 M).
range: Edicto
url: >-
  https://www.xunta.gal/dog/Publicados/2012/20121119/AnuncioG2348-291012-0001_gl.html
---
<p>María Jesús Hernando Arenas, secretaria do Xulgado do Social número 5 da Coruña fago saber que ante este xulgado se tramitan autos co número DSP 600/2012 por instancia de Sheila María Breijo Clavo contra Promotora Rocanor, S.L. e Peluquería Estética Glamour, S.L. e Fogasa sobre despedimento, nos cales no día da data se ditou sentenza cuxa parte dispositiva di textualmente:</p>
    <p>«Decido:</p>
    <p>1º Que debo estimar e estimo a demanda que en materia de despedimento foi interposta por Sheila María Breijo Clavo contra a entidade Promotora Rocanor, S.L. e, en consecuencia, debo declarar e declaro improcedente o despedimento de que a demandante foi obxecto en data do 16 de abril de 2012, e condeno a empresa demandada, Promotora Rocanor, S.L., a que, no prazo de cinco días desde a notificación desta sentenza, opte entre a readmisión da traballadora ou o aboamento dunha indemnización por despedimento na contía de 3.219,89 €.</p>
    <p>O aboamento da indemnización determinará a extinción do contrato de traballo, que se entenderá producida na data do cesamento efectivo no traballo.</p>
    <p>En caso de que a empresa opte pola readmisión, deberá aboar, ademais, á demandante os salarios deixados de percibir desde a data do despedimento ata a notificación da sentenza que declare a improcedencia ou ata que a demandante tivese encontrado outro emprego, se tal colocación fose anterior á dita sentenza e probase o empresario o percibido, para o seu desconto dos salarios de tramitación.</p>
    <p>No suposto de non optar o empresario pola readmisión ou a indemnización, entenderase que procede a readmisión.</p>
    <p>2º Que desestimo a demanda en materia de despedimento que foi interposta por Sheila María Breijo Clavo contra a entidade Peluquería Estética Glamour, e absolvo a demandada das peticións articuladas na súa contra.</p>
    <p>Con intervención do Fondo de Garantía Salarial.</p>
    <p>Notifíqueselles a presente resolución ás partes facéndolles saber o seu dereito a interpor contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Se o recurso é interposto pola parte demandada non se admitirá este sen a consignación previa do importe da condena, que deberá ingresar na conta do Xulgado do Social número 5 da Coruña, aberta no grupo Banesto, máis 300 € do depósito especial indicado no artigo 229 da LRXS. Ambos os dous ingresos deberán efectuarse por separado na mesma conta corrente antes indicada, e poderá substituír a empresa o importe da consignación pola constitución á disposición deste xulgado de aval bancario por tempo indefinido e con responsabilidade solidaria do avalista.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así, por esta a miña sentenza, o pronuncio, mando e asino».</p>
    <p>Para que conste e inserir no<em> Diario Oficial de Galicia</em> co fin de que sirva de notificación á empresa demandada Promotora Rocanor, S.L., co apercibimento de que as sucesivas notificacións se realizarán nos estrados do xulgado, agás as que revistan forma de emprazamentos, sentenzas e autos, e expido e asino o presente edicto.</p>
    <p>A Coruña, 29 de outubro de 2012</p>
    <footer><p>María Jesús Hernando Arenas<br>Secretaria xudicial</p></footer>

