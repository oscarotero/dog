---
date: '2012-12-13'
id: G0198-051212-0001
page: 46601
number: 237
agency: Axencia Galega de Innovación
section: III. Outras disposicións.
title: >-
  RESOLUCIÓN do 5 de decembro de 2012 pola que se adxudican as axudas para
  prórrogas do Programa Isidro Parga Pondal (adxudicación do ano 2009),
  correspondentes a contratos de investigadores en centros de investigación
  alleos ao Sistema universitario de Galicia (SUG), previstas na Resolución do 7
  de agosto de 2012 (Diario Oficial de Galicia número 158, do 21 de agosto),
  pola que se convocan accións de formación de investigadores do Plan galego de
  investigación, innovación e crecemento 2011-2015, cofinanciadas polo Fondo
  Social Europeo, no marco do programa operativo FSE 2007-2013.
range: Resolución
url: >-
  https://www.xunta.gal/dog/Publicados/2012/20121213/AnuncioG0198-051212-0001_gl.html
---
<p>A Resolución da Axencia Galega de Innovación do 7 de agosto de 2012 (DOG núm. 158, do 21 de agosto), aproba as bases e convoca, no anexo I, as axudas correspondentes ás prórrogas do Programa Isidro Parga Pondal 2009, ao abeiro das accións financiables polo FSE de formación de investigadores, do Plan galego de innvestigación, innovación e crecemento I2C (2011-2015).</p>
    <p>No artigo 2 do anexo I da mencionada resolución determinábanse os requisitos que deberían cumprir os candidatos a ser contratados polos beneficiarios das axudas concedidas para a contratación de doutores do Programa Isidro Parga Pondal, adxudicación do ano 2009.</p>
    <p>A Comisión de Selección establecida no artigo 9 das bases xerais da dita resolución, na súa reunión do 5 de novembro de 2012, tendo en conta os criterios de selección establecidos nas bases da convocatoria (artigo 6 do anexo I) e os créditos dispoñibles, acordou:</p>
    <p>1. Propor a concesión dunha prórroga de dous anos de duración das axudas correspondentes ao Programa Isidro Parga Pondal 2009 (anexo I da resolución de convocatoria), adxudicadas por Resolución da Dirección Xeral de Investigación, Desenvolvemento e Innovación do 30 de decembro de 2009 (DOG do 13 de xaneiro de 2010), aos seis solicitantes que se relacionan no anexo I desta resolución.</p>
    <p>2. Propor a denegación da prórroga á solicitante do Programa Isidro Parga Pondal 2009 que se relaciona no anexo II desta resolución.</p>
    <p>Consecuentemente con todo o anterior, atendendo á proposta da Comisión de Selección e en exercicio das facultades que me confire o artigo 17.3 do Decreto 50/2012, do 12 de xaneiro, polo que se crea a Axencia Galega de Innovación,</p>
    <h2>RESOLVO:</h2>
    <p>Primeiro</p>
    <p>Concederlles as axudas correpondentes ás entidades que contraten os seis candidatos seleccionados do Programa Isidro Parga Pondal 2009 que se relacionan no anexo I desta resolución.</p>
    <p>Segundo</p>
    <p>Denegar a axuda correspondente á entidade da candidata do Programa Isidro Parga Pondal 2009 que se relaciona no anexo II desta resolución.</p>
    <p>Terceiro</p>
    <p>As seis axudas Parga Pondal concedidas financiaranse con cargo ás aplicacións orzamentarias dos orzamentos xerais da Comunidade Autónoma de Galicia para os anos 2013, 2014 e 2015 que a seguir se indican, coa seguinte distribución, considerando como data de inicio dos contratos o 1 de xaneiro de 2013 e a súa duración de dous anos:</p>
    <table>
     <tbody>
      <tr>
       <td>Aplicación orzamentaria</td>
       <td>Organismo beneficiario</td>
       <td>Nº prazas</td>
       <td>Ano 2013</td>
       <td>Ano 2014</td>
       <td>Ano 2015</td>
       <td>Total</td>
      </tr>
      <tr>
       <td rowspan="2">08.A3.561A.403.0</td>
       <td>CSIC</td>
       <td>2</td>
       <td>62.700</td>
       <td>68.400</td>
       <td>5.700</td>
       <td>136.800</td>
      </tr>
      <tr>
       <td>Total</td>
       <td>2</td>
       <td>62.700</td>
       <td>68.400</td>
       <td>5.700</td>
       <td>136.800</td>
      </tr>
      <tr>
       <td rowspan="2">08.A3.561A.432.0</td>
       <td>Ingacal</td>
       <td>1</td>
       <td>31.350</td>
       <td>34.200</td>
       <td>2.850</td>
       <td>68,400</td>
      </tr>
      <tr>
       <td>Total</td>
       <td>1</td>
       <td>31.350</td>
       <td>34.200</td>
       <td>2.850</td>
       <td>68,400</td>
      </tr>
      <tr>
       <td rowspan="2">08.A3.561A.443.0</td>
       <td>Cetmar</td>
       <td>1</td>
       <td>31.350</td>
       <td>34.200</td>
       <td>2.850</td>
       <td>68,400</td>
      </tr>
      <tr>
       <td>Total</td>
       <td>1</td>
       <td>31.350</td>
       <td>34.200</td>
       <td>2.850</td>
       <td>68,400</td>
      </tr>
      <tr>
       <td rowspan="4">08.02.561A.480.1</td>
       <td>IDICHUS</td>
       <td>1</td>
       <td>31.350</td>
       <td>34.200</td>
       <td>2.850</td>
       <td>68,400</td>
      </tr>
      <tr>
       <td>FBCHUAC</td>
       <td>1</td>
       <td>31.350</td>
       <td>34.200</td>
       <td>2.850</td>
       <td>68,400</td>
      </tr>
      <tr>
       <td>Total</td>
       <td>2</td>
       <td>62.700</td>
       <td>68.400</td>
       <td>5.700</td>
       <td>136.800</td>
      </tr>
      <tr>
       <td>Total xeral</td>
       <td>6</td>
       <td>188.100</td>
       <td>205.200</td>
       <td>17.100</td>
       <td>410.400</td>
      </tr>
     </tbody>
    </table>
    <p>Este programa está cofinanciado polo Fondo Social Europeo (FSE), no marco do programa operativo FSE de Galicia 2007-2013, eixe 3 e tema prioritario 74, cunha taxa de cofinanciamento do 80 %.</p>
    <p>Cuarto. Formalización das correspondentes prórrogas</p>
    <p>1. Unha vez publicada a resolución no DOG, as institucións e entidades beneficiarias procederán á contratación das persoas investigadoras seleccionadas mediante a formalización da prórroga dos correspondentes contratos laborais de acordo co que establece o texto refundido do Estatuto dos traballadores, aprobado polo Real decreto lexislativo 1/1995, do 24 de marzo. Na prórroga dos contratos deberá facerse referencia expresa:</p>
    <p>a) Ao seu financiamento con cargo á prórroga do Programa Isidro Parga Pondal, nova adxudicación 2009.</p>
    <p>b) Á data de inicio e duración da correspondente prórroga, así como á retribución bruta anual.</p>
    <p>Quinto</p>
    <p>O pagamento das axudas pola Axencia Galega de Innovación ás institucións ou entidades beneficiarias realizarase do xeito indicado no anexo I da resolución de convocatoria.</p>
    <p>Sexto</p>
    <p>Todas as solicitudes para as cales se propón o seu financiamento cumpren os requisitos establecidos nas correspondentes bases da convocatoria.</p>
    <p>Sétimo</p>
    <p>As propostas que resultaron seleccionadas pasarán a formar parte da lista pública de beneficiarios prevista nos artigos 6 e 7.2.d) do Regulamento (CE) nº 1828/2006, da Comisión, do 8 de decembro.</p>
    <p>Oitavo</p>
    <p>As entidades beneficiarias deberán cumprir as obrigas de información e publicidade comunitaria establecidas nos artigos 8 e 9 do Regulamento (CE) nº 1828/2006 e no artigo 1, números 1) e 2), do Regulamento (CE) nº 846/2009, da Comisión, do 1 de setembro; particularmente deberán instalar carteis visibles ao público para que a publicidade de cofinanciamento do FSE chegue aos beneficiarios do programa.</p>
    <p>Noveno</p>
    <p>A inobservancia por parte dos beneficiarios de calquera das bases establecidas na resolución de convocatoria do 7 de agosto de 2012 (DOG núm. 158, do 21 de agosto) suporá a perda do dereito a percibir a axuda correspondente.</p>
    <p>Décimo</p>
    <p>Contra esta resolución, sen prexuízo de que as persoas interesadas poidan exercer calquera outro que consideren procedente, poderán interpor recurso de alzada no prazo dun mes contado a partir do día seguinte ao da publicación desta resolución no Diario Oficial de Galicia, ante o presidente da Axencia Galega de Innovación, segundo o disposto nos artigos 114 e 115 da Lei 30/1992, de réxime xurídico das administracións públicas e do procedemento administrativo común.</p>
    <p>Santiago de Compostela, 5 de decembro de 2012</p>
    <footer><p>Ricardo Capilla Pueyo<br>Director da Axencia Galega de Innovación</p></footer>
    <h2>ANEXO I<br>Prórrogas concedidas do Progama Isidro Parga Pondal 2009</h2>
    <table>
     <tbody>
      <tr>
       <td>Centro</td>
       <td>1º apelido</td>
       <td>2º apelido</td>
       <td>Nome</td>
       <td>NIF</td>
      </tr>
      <tr>
       <td>CSIC (IIM)</td>
       <td>Pazos</td>
       <td>Palmeiro</td>
       <td>Manuel</td>
       <td>32683744-P</td>
      </tr>
      <tr>
       <td>CSIC (MBG)</td>
       <td>Santiago</td>
       <td>Carabelos</td>
       <td>Rogelio</td>
       <td>44077564-L</td>
      </tr>
      <tr>
       <td>Ingacal</td>
       <td>Mirás</td>
       <td>Avalos</td>
       <td>José Manuel</td>
       <td>53163296-S</td>
      </tr>
      <tr>
       <td>Cetmar</td>
       <td>Martín</td>
       <td>Míguez</td>
       <td>Belén</td>
       <td>25462315-G</td>
      </tr>
      <tr>
       <td>IDICHUS</td>
       <td>García</td>
       <td>González</td>
       <td>Miguel</td>
       <td>76827288-C</td>
      </tr>
      <tr>
       <td>FCHUAC</td>
       <td>Mayán</td>
       <td>Santos</td>
       <td>María Dolores</td>
       <td>52931736-L</td>
      </tr>
     </tbody>
    </table>
    <h2>ANEXO II<br>Prórroga denegada do Progama Isidro Parga Pondal 2009 </h2>
    <table>
     <tbody>
      <tr>
       <td>Centro</td>
       <td>1º apelido</td>
       <td>2º apelido</td>
       <td>Nome</td>
       <td>NIF</td>
      </tr>
      <tr>
       <td>FCHUAC</td>
       <td>Fernández</td>
       <td>Burguera</td>
       <td>Elena</td>
       <td>33299939-X</td>
      </tr>
     </tbody>
    </table>

