---
date: '2012-12-13'
id: CA01-121212-0006
page: 46599
number: 237
agency: Consellería de Facenda
section: I. Disposicións xerais.
title: >-
  ORDE do 11 de decembro de 2012 pola que se ditan actos dirixidos á
  constitución e posta en funcionamento da Axencia Tributaria de Galicia.
range: Orde
url: >-
  https://www.xunta.gal/dog/Publicados/2012/20121213/AnuncioCA01-121212-0006_gl.html
---
<p>Mediante o Decreto 202/2012, do 18 de outubro, creouse a Axencia Tributaria de Galicia e aprobouse o seu estatuto. A Axencia Tributaria de Galicia é unha axencia pública autonómica das previstas e reguladas na Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>A disposición adicional primeira do citado decreto refírese á constitución da Axencia Tributaria de Galicia, momento separado da súa creación, unida á aprobación dos seus estatutos, e do seu inicio de actividade, ligado ao exercicio das súas funcións.</p>
    <p>A constitución da Axencia Tributaria de Galicia prodúcese coa realización da sesión constitutiva do seu Consello Reitor, órgano colexiado de goberno a que corresponde establecer as directrices de actuación, de acordo coas emanadas da consellería competente en materia de facenda.</p>
    <p>O Consello Reitor está integrado pola Presidencia, que corresponde á conselleira de Facenda, a Vicepresidencia, que exercerá a persoa titular da Dirección da Axencia, e seis vogais. Os membros do Consello Reitor son nomeados pola persoa titular da consellería competente en materia de facenda.</p>
    <p>Por outra banda, na presente orde disponse que as funcións asignadas á Dirección da Axencia Tributaria de Galicia sexan exercidas pola persoa titular da Dirección Xeral de Tributos temporalmente e ata que se produza o nomeamento do seu titular.</p>
    <p>Por todo isto, en virtude das atribucións que me confire a Lei 1/1983, do 22 de febreiro, de normas reguladoras da Xunta e da súa Presidencia, </p>
    <h2>DISPOÑO:</h2>
    <p>Artigo 1</p>
    <p>Noméanse vogais titulares, e os seus correspondentes suplentes, do Consello Reitor da Axencia Tributaria de Galicia as seguintes persoas:</p>
    <p>– Vogal titular: María del Socorro Martín Hierro, secretaria xeral técnica e do Patrimonio.</p>
    <p>– Vogal suplente: Mª Ángeles Vidal Ruiz, subdirectora xeral de Apoio Técnico-Xurídico.</p>
    <p>– Vogal titular: Miguel Corgos López-Prado, director xeral de Planificación e Orzamentos.</p>
    <p>– Vogal suplente: Joaquín Caballero Miranda, subdirector xeral de Recursos e Ánalise Orzamentaria.</p>
    <p>– Vogal titular: Manuel Galdo Pérez, director xeral de Política Financeira e Tesouro.</p>
    <p>– Vogal suplente: Eusebio Martínez Santamarina, subdirector xeral do Tesouro.</p>
    <p>– Vogal titular: José María Barreiro Díaz, director xeral de Función Pública.</p>
    <p>– Vogal suplente: María Luisa Cardesín Díaz, subdirectora xeral de Provisión de Postos e Selección de Persoal.</p>
    <p>– Vogal titular: Almudena Chacón Pichel, interventora xeral da Comunidade Autónoma.</p>
    <p>– Vogal suplente: Aránzazu Portabales Santomé, subdirectora xeral de Fiscalización e Control Interno.</p>
    <p>– Vogal titular: Mauro Fernández Dabouza, director xeral do Centro Informático para a Xestión Tributaria, Económico-Financeira e Contable.</p>
    <p>– Vogal suplente: Germán Ferreiro Vilariño, xefe da División de Desenvolvemento de Sistemas de Información.</p>
    <p>Artigo 2</p>
    <p>Encoméndase temporalmente ao director xeral de Tributos da Consellería de Facenda o exercicio das funcións asignadas á Dirección da Axencia Tributaria de Galicia, ata o nomeamento da persoa titular da Dirección desta entidade.</p>
    <p>Santiago de Compostela, 11 de decembro de 2012</p>
    <footer><p>Elena Muñoz Fonteriz<br>Conselleira de Facenda</p></footer>

