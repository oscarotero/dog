---
date: '2012-07-31'
id: CA02-190712-0004
page: 30371
number: 145
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 12 de xullo de 2012, da Secretaría Xeral de Calidade e Avaliación
  Ambiental, polo que se somete a información pública a solicitude de renovación
  da autorización ambiental integrada solicitada por Cementos Cosmos, S.A. para
  as instalacións de produción de cemento localizadas no concello de Sarria
  (Lugo) (número de autorización 2005/0057_NAA/IPPC_091. Clave do expediente de
  renovación 2012-IPPC-M-85).
range: Anuncio
url: >-
  https://www.xunta.gal/dog/Publicados/2012/20120731/AnuncioCA02-190712-0004_gl.html
---
<p>Con data do 8.4.2008 outorgouse a Cementos Cosmos, S.A. a autorización ambiental integrada nº 2005/0057_NAA/IPPC_091 para as instalacións de produción de cemento localizadas no concello de Sarria (Lugo) da que é titular. Nesta autorización estableceuse unha vixencia de cinco anos contados a partir do día seguinte ao da súa notificación ao titular, que se efectuou o 16.4.2008.</p>
    <p>O artigo 25 da Lei 16/2002, do 1 de xullo, de prevención e control integrados da contaminación, estipula que, transcorrido o prazo de vixencia da autorización, esta debe ser renovada e, de ser o caso, actualizada. Atendendo ao indicado, e para os efectos previsto no artigo 7.2 do Real decreto 509/2007, do 20 de abril, polo que se aproba o regulamento para o desenvolvemento e execución da Lei 16/2002, faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a documentación presentada pola solicitante para a renovación da autorización ambiental integrada, constituída polos documentos titulados:</p>
    <p>• «Resumo non técnico do proxecto de renovación da autorización ambiental integrada das instalacións de Cementos Cosmos, S.A. situadas en Oural. Concello de Sarria (Lugo). Xuño de 2012».</p>
    <p>• «Renovación da autorización ambiental integrada das instalacións da fábrica de Cementos Cosmos en Oural (Lugo). Xuño de 2012».</p>
    <p>• «Renovación da autorización ambiental integrada das instalacións da fábrica de Cementos Cosmos en Oural (Lugo). Xuño de 2012. Anexo III. Parte 1. Informes ambientais».</p>
    <p>• «Renovación da autorización ambiental integrada das instalacións da fábrica de Cementos Cosmos en Oural (Lugo). Xuño de 2012. Anexo III. Parte 2. Informes ambientais».</p>
    <p>Co fin de que calquera interesado poida consultala e, de ser o caso, formular no devandito prazo as alegacións, suxestións ou observacións que considere convenientes. O citado documento estará á disposición dos administrados, en horario de atención ao público, nas seguintes dependencias:</p>
    <p>• Secretaría Xeral de Calidade e Avaliación Ambiental-Servizo de Prevención e Control Integrados da Contaminación (San Lázaro, s/n,15781 Santiago de Compostela).</p>
    <p>• Xefatura Territorial de Lugo da Consellería de Medio Ambiente, Territorio e Infraestruturas (rolda da Muralla, 70, 27071 Lugo).</p>
    <p>• Concello de Sarria (r/ Maior, 14, 27600 Sarria).</p>
    <p>Santiago de Compostela, 12 de xullo de 2012</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

