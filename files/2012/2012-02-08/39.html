---
date: '2012-02-08'
id: L106-190112-10917
page: 5462
number: 27
agency: Concello de Arzúa
section: VI. Anuncios. b) Administración local.
title: >-
  ANUNCIO de información pública do cambio de nivel de protección ambiental do
  pazo de Brandeso.
range: Anuncio
url: >-
  https://www.xunta.gal/dog/Publicados/2012/20120208/AnuncioL106-190112-10917_gl.html
---
<p>Juan Varela Durán solicitou o cambio de nivel de protección do pazo de Brandeso, sito no lugar de Casal de Abaixo, da parroquia de Brandeso, para que a dita edificación pase do nivel de protección ambiental 3 a integral nivel 1.</p>
    <p>Visto o informe emitido con data do 15 de novembro de 2011 polo arquitecto superior que presta o servizo de asistencia urbanística a este concello, así como o informe emitido con data do 14 de decembro de 2011 polo xefe de planeamento e inventario da Dirección Xeral de Patrimonio Cultural.</p>
    <p>Considerando o disposto no artigo 4.2.8 da normativa do PXOM, e de acordo co establecido no título I, capítulos II e III da Lei 8/1995, do 30 de outubro, de patrimonio cultural de Galicia.</p>
    <p>Esta alcaldía</p>
    <p class="dog-centrado-sin-cursiva-c-a">RESOLVEU:</p>
    <p>Primeiro. Someter o expediente ata agora tramitado ao trámite de información pública polo período dun mes, no <em>Diario Oficial de Galicia</em> e no<em> Boletín Oficial </em>da provincia, así como tamén no taboleiro de edictos da Casa do Concello, cuxo prazo empezará a rexer a partir do día seguinte ao da súa publicación no DOG; co fin de que as persoas ou entidades interesadas, poidan examinar o expediente e presentar as alegacións que achen convenientes.</p>
    <p>Segundo. Suspender o outorgamento de licenzas municipais de parcelación, edificación e/ou demolición no ámbito afectado polo cambio de nivel de protección pretendido, ata que se resolva de forma definitiva o dito expediente.</p>
    <p>Terceiro. De non formularse alegacións, ou unha vez resoltas as que se formulasen, elevarase o expediente ao Pleno do Concello para que se pronuncie sobre a súa aprobación definitiva.</p>
    <p>Arzúa, 9 de xaneiro de 2012.</p>
    <footer><p>José Luis García López<br>Alcalde</p></footer>

