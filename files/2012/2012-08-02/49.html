---
date: '2012-08-02'
id: L354-130712-0001
page: 31065
number: 147
agency: Concello de Ourense
section: VI. Anuncios. b) Administración local.
title: >-
  ANUNCIO polo que se fai público o acordo de expropiación forzosa para a
  obtención de parte da edificación sita na rúa das Burgas, número 5 (Casa da
  Panadería) (expediente Xestión Urbanística 750/12).
range: Anuncio
url: >-
  https://www.xunta.gal/dog/Publicados/2012/20120802/AnuncioL354-130712-0001_gl.html
---
<p>A Xunta de Goberno local, en sesión ordinaria do 12 de xullo de 2012, adoptou, entre outros, o seguinte acordo:</p>
    <p>36. Expropiación forzosa para a obtención de parte da edificación sita na rúa das Burgas, número 5 (Casa da Panadería), afectada pola cualificación de espazos libres/zona verde e vial do Plan especial de protección do BIC con categoría de sitio histórico do conxunto das fontes termais das Burgas e do seu conxunto delimitado (expediente Xestión Urbanística 750/12).</p>
    <p>A Xunta de Goberno local, de conformidade coa proposta, por unanimidade acordou:</p>
    <p>1. Iniciar o expediente de expropiación urbanística para a obtención da parte da edificación sita na rúa das Burgas, número 5 (Casa da Panadería), afectada pola cualificación de espazos libres/zona verde e vial do Plan especial de protección do BIC con categoría de sitio histórico do conxunto das fontes termais das Burgas e o seu contorno delimitado.</p>
    <p>2. Someter o expediente a información pública na forma prevista no artigo 143 da Lei de Galicia 9/2002, mediante publicación da relación de bens e dereitos que se expropiarán nun dos diarios de maior circulación da provincia, no DOG e no taboleiro de edictos municipal, para que os que poidan resultar interesados formulen as observacións e reclamacións que estimen convenientes.</p>
    <p>3. Notifíquese individualmente os titulares de bens e dereitos mediante traslado literal da folla de valoración e da proposta de fixación dos criterios de valoración, para que poidan formular alegacións no prazo dun mes contado desde a notificación do presente acordo.</p>
    <p>Ourense, 12 de xullo de 2012</p>
    <footer><p>Francisco Rodríguez Fernández<br>Alcalde presidente</p></footer>

