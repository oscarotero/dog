---
date: '2012-10-09'
id: G0164-011012-0004
page: 38702
number: 193
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 26 de setembro de 2012 pola que se modifica a autorización do centro
  privado de educación especial Aspanaes, do concello de Ferrol.
range: Orde
url: >-
  https://www.xunta.gal/dog/Publicados/2012/20121009/AnuncioG0164-011012-0004_gl.html
---
<p>A representante da titularidade do centro privado de educación especial Aspanaes, do concello de Ferrol (A Coruña), solicita a ampliación dunha unidade (autistas).</p>
    <p>A Xefatura Territorial da Consellería de Cultura, Educación e Ordenación Universitaria da Coruña achega o expediente cos correspondentes informes de acordo co Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve.</p>
    <p>Por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro. Autorizar a ampliación dunha unidade de educación especial no centro privado que se sinala a continuación:</p>
    <p>Denominación: centro privado de educación especial Aspanaes.</p>
    <p>Código do centro: 15025359.</p>
    <p>Domicilio: San Pedro de Leixa, s/n.</p>
    <p>Localidade: Ferrol.</p>
    <p>Concello: Ferrol.</p>
    <p>Provincia: A Coruña.</p>
    <p>Titular: Asociación de Pais de Persoas con Trastorno de Espectro Autista (TEA) da provincia da Coruña (Aspanaes).</p>
    <p>Composición resultante: seis unidades de educación especial (autistas). </p>
    <p>Segundo. Para a posta en funcionamento da unidade que se amplía a Xefatura Territorial da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá docencia.</p>
    <p>Terceiro. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 26 de setembro de 2012</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

