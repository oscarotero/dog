---
date: '2012-10-09'
id: G2347-180912-0007
page: 38731
number: 193
agency: Xulgado do Social número 4 da Coruña
section: V. Administración de xustiza.
title: EDICTO (474/2006).
range: Edicto
url: >-
  https://www.xunta.gal/dog/Publicados/2012/20121009/AnuncioG2347-180912-0007_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 474/2006 por instancia de Ibermutuamur contra Antonio Veiga Otero e o INSS, sobre cantidade, nos cales se ditou sentenza en data 7 de setembro de 2012, que copiada nos particulares necesarios di así:</p>
    <p>«Decido que estimando parcialmente a demanda formulada pola letrada Carmen Orjales Mariño, en nome e representación de Ibermutuamur, Mutua de Accidentes de Trabajo y Enfermedades Profesionales de la Seguridad Social número 274, contra a empresa Antonio Veiga Otero e contra o Instituto Nacional da Seguridade Social, declaro que a empresa Antonio Veiga Otero deduciu a prestación económica de incapacidade temporal derivada de continxencias comúns que lle aboaron na liquidación dos seguros sociais, asumindo o pagamento delegado da prestación de incapacidade temporal por importe de 1.673,19 euros, e condeno a dita empresa a estar e pasar por tal declaración, coas consecuencias de devolución por importe de 1.673,19 euros á mutua demandante Ibermutuamur, con expresa absolución do Instituto Nacional da Seguridade Social.</p>
    <p>Expídase testemuño da presente resolución para a súa unión aos autos, levando o orixinal ao libro de sentenzas.</p>
    <p>Notifíqueselles esta sentenza ás partes, facéndolles saber que non é firme e que contra esta procede interpor recurso de suplicación ante a sala do social do Tribunal Superior de Xustiza de Galicia en forma e prazo legal.</p>
    <p>Así, por esta sentenza, pronúncioo, mándoo e asínoo. Dou fe».</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa Antonio Veiga Otero, expido e asino o presente edicto.</p>
    <p>A Coruña, 18 de setembro de 2012</p>
    <footer><p>A secretaria xudicial</p></footer>

