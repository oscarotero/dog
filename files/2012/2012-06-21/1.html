---
date: '2012-06-21'
id: G0165-150612-0001
page: 24630
number: 118
agency: Consellería do Medio Rural e do Mar
section: II. Autoridades e persoal. b) Nomeamentos.
title: >-
  ORDE do 14 de xuño de 2012 pola que se dispón o nomeamento dun vogal do
  Consello de Administración da Autoridade Portuaria da Coruña.
range: Orde
url: >-
  https://www.xunta.gal/dog/Publicados/2012/20120621/AnuncioG0165-150612-0001_gl.html
---
<p>O texto refundido da Lei de portos do Estado e da mariña mercante, Real decreto lexislativo 2/2011, do 5 de setembro, no seu artigo 30, atribúelles ás comunidades autónomas as facultades de designación e separación dos vogais dos consellos de administración das autoridades portuarias de interese do Estado situadas no seu territorio, que deberán facerse necesariamente por proposta das administracións públicas e dos organismos e entidades que aquelas representen.</p>
    <p>O acordo do Consello da Xunta de Galicia do 16 de setembro de 2010 faculta a persoa titular da consellería competente en materia de portos para o exercicio das ditas competencias.</p>
    <p>Polo exposto, en exercicio da facultade atribuída,</p>
    <h2>DISPOÑO:</h2>
    <p>Por proposta do presidente do ente público Portos do Estado, o nomeamento como vogal no Consello de Administración da Autoridade Portuaria da Coruña de Jorge Atán Castro.</p>
    <p>Santiago de Compostela, 14 de xuño de 2012</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>

