---
date: '2012-06-21'
id: G0165-140612-0001
page: 24693
number: 118
agency: Consellería do Medio Rural e do Mar
section: III. Outras disposicións.
title: >-
  ORDE do 14 de xuño de 2012 pola que se amplía a dotación orzamentaria da Orde
  do 23 de decembro de 2011 pola que se modifican as bases reguladoras das
  axudas para os investimentos en transformación e comercialización de produtos
  agrarios e forestais do período 2007-2013, e se convocan as cofinanciadas polo
  Feader para o exercicio orzamentario de 2012.
range: Orde
url: >-
  https://www.xunta.gal/dog/Publicados/2012/20120621/AnuncioG0165-140612-0001_gl.html
---
<p>A Orde do 23 de decembro de 2011 (publicada no DOG do 29 de decembro) modifica as bases reguladoras das axudas para os investimentos en transformación e comercialización de produtos agrarios e forestais do período 2007-2013, e convoca as cofinanciadas polo Feader para o exercicio orzamentario de 2012.</p>
    <p>No seu artigo 8. Financiamento, relativo ao financiamento destas axudas, detállanse as aplicacións orzamentarias e o importe económico previsto para elas, así como a posibilidade de incrementar as cantidades fixadas anteriormente con remanentes adicionais, tal como permite o artigo 30 do Decreto 11/2009, do 8 de xaneiro, polo que se aproba o regulamento da Lei 9/2007, do 13 de xuño, de subvencións de Galicia. </p>
    <p>Á vista do elevado número de solicitudes e do investimento presentado, considérase necesario ampliar a dotación orzamentaria inicialmente consignada. </p>
    <p>En consecuencia, de acordo co disposto no artigo 30.I.3º do Estatuto de autonomía de Galicia e no uso das facultades que me confire a Lei 9/2007, do 13 de xuño, de subvencións de Galicia,</p>
    <h2>DISPOÑO:</h2>
    <p>Artigo único</p>
    <p>Amplíase a dotación orzamentaria que se establece na Orde do 23 de decembro de 2011 pola que se modifican as bases reguladoras das axudas para os investimentos en transformación e comercialización de produtos agrarios e forestais do período 2007-2013, e se convocan as cofinanciadas polo Feader para o exercicio orzamentario de 2012, nos seguintes importes e nas aplicacións dos orzamentos da Comunidade Autónoma de Galicia para 2012:</p>
    <table>
     <tbody>
      <tr>
       <td>Partida orzamentaria</td>
       <td>Código de proxecto</td>
       <td>Importe (€)</td>
      </tr>
      <tr>
       <td>16.20.741A-770.0</td>
       <td>200700448</td>
       <td>3.385.902</td>
      </tr>
      <tr>
       <td>16.20.741A-770.0</td>
       <td>201100798</td>
       <td>41.277</td>
      </tr>
      <tr>
       <td>16.20.741A-770.0</td>
       <td>201200732</td>
       <td>410.667</td>
      </tr>
      <tr>
       <td>16.20.741A-770.0</td>
       <td>201100769</td>
       <td>386.861</td>
      </tr>
      <tr>
       <td>16.20.713D-770.0</td>
       <td>201100767</td>
       <td>409.570</td>
      </tr>
     </tbody>
    </table>
    <p>Disposición adicional única</p>
    <p>Esta ampliación orzamentaria non afecta o prazo que se establece para a presentación de solicitudes de axuda na devandita Orde do 23 de decembro de 2011.</p>
    <p>Disposición derradeira</p>
    <p>Esta orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 14 de xuño de 2012</p>
    <footer><p>Rosa Mª Quintana Carballo<br>Conselleira do Medio Rural e do Mar</p></footer>

