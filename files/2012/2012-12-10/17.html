---
date: '2012-12-10'
id: G2348-161112-0001
page: 46184
number: 234
agency: Xulgado do Social número 5 da Coruña
section: V. Administración de xustiza.
title: EDICTO (47-2012).
range: Edicto
url: >-
  https://www.xunta.gal/dog/Publicados/2012/20121210/AnuncioG2348-161112-0001_gl.html
---
<p>María Jesús Hernando Arenas, secretaria xudicial do Xulgado do Social número 5 da Coruña, fago saber que no procedemento ordinario 47/2012 deste xulgado do social, seguido a instancia de Paulo Henrique Borges contra a empresa Gislaine Costa Sousa sobre reclamación de cantidade, se ditou a seguinte sentenza:</p>
    <p>Que debo estimar e estimo integramente a demanda que, en materia de cantidade, foi interposta por Paulo Henrique Borges, contra a empresa Gislaine Costa Sousa e, en consecuencia, debo condenar e condeno a Gislaine Costa Sousa a que aboe ao demandante a cantidade de 5.256,17 euros, incrementada no 10 % por demora salarial. Con intervención do Fondo de Garantía Salarial.</p>
    <p>Notifíquese a presente resolución ás partes facéndolles saber o seu dereito a interpoñer contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Se o recurso é interposto pola parte demandada non se admitirá este sen a previa consignación do importe da condena que deberá ingresar na conta do Xulgado do Social número 5 da Coruña, máis 300 euros do depósito especial indicado no artigo 229.1.a) da LRXS. Ambos os dous ingresos deberán efectuarse por separado, podendo substituír a empresa o importe da consignación pola constitución a disposición deste xulgado de aval bancario por tempo indefinido e con responsabilidade solidaria do avalista.</p>
    <p>Así, por esta a miña sentenza, o pronuncio, o mando e o asino.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>E para que sirva de notificación á empresa Gislaine Costa Sousa, en ignorado paradoiro, estendo e asino o presente edicto.</p>
    <p>A Coruña, 16 de novembro de 2012</p>
    <footer><p>A secretaria xudicial</p></footer>

