---
date: '2012-12-10'
id: CA02-031212-0004
page: 46144
number: 234
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 30 de novembro de 2012 sobre a aprobación definitiva da modificación
  puntual do PXOM do Concello do Porriño (Pontevedra) para a harmonización das
  alturas máximas nas áreas e polígonos industriais.
range: Orde
url: >-
  https://www.xunta.gal/dog/Publicados/2012/20121210/AnuncioCA02-031212-0004_gl.html
---
<p>O Concello do Porriño remite o proxecto da modificación puntual referido, en solicitude da súa aprobación definitiva, conforme o establecido no artigo 85.7 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>I. Antecedentes.</p>
    <p>I.1. O Concello do Porriño dispón vixente de Plan xeral de ordenación municipal aprobado o 26 de xuño de 2003, ao abeiro da Lei 1/1997, do 24 de marzo, do solo de Galicia.</p>
    <p>I.2. A Dirección Xeral de Desenvolvemento Sostible emitiu a Decisión do 6 de marzo de 2012 pola que se resolve que non é necesario proceder á avaliación ambiental estratéxica.</p>
    <p>I.3. A CPTOPT non emitiu informe previo á aprobación inicial xa que, ao abeiro do artigo 93.4 da LOUG, resulta innecesario.</p>
    <p>I.4. A MP foi aprobada inicialmente polo Concello Pleno do 27 de febreiro de 2012 e sometida a información pública (xornais Atlántico e Faro de Vigo do 28 de marzo e do 30 de marzo, respectivamente, e DOG do 18 de abril); así como no taboleiro de edictos da casa do concello.</p>
    <p>1.5. Simultaneamente, déuselles audiencia aos concellos limítrofes de Gondomar, Ponteareas, Mos, Salceda de Caselas, Tui e Vigo.</p>
    <p>1.6. No informe da Secretaría Xeral do concello do 19 de xuño de 2012 analízase o contido das dúas alegacións formuladas.</p>
    <p>I.7. No expediente constan informes municipais previos á aprobación provisional da arquitecta municipal e da Secretaría Xeral do 19 de xuño de 2012.</p>
    <p>I.8. A modificación puntual foi aprobada provisionalmente polo Concello Pleno en sesión do 27 de agosto de 2012.</p>
    <p>II. Consideracións e fundamentación.</p>
    <p>Analizado o proxecto de modificación puntual de referencia, e á vista da proposta literal que nesta mesma data eleva a Secretaría Xeral de Ordenación do Territorio e Urbanismo, observouse:</p>
    <p>1. A finalidade da modificación puntual é a harmonización das alturas máximas autorizables nas áreas, polígonos e sectores de uso industrial do termo municipal do Porriño, axustando estas a parámetros de altura concordantes coas necesidades resultantes dos requirimentos técnicos actuais.</p>
    <p>2. A modificación opera sobre a totalidade dos solos urbanos e urbanizables industriais do PXOM vixente.</p>
    <p>3. O Concello do Porriño considera de manifesto interese xeral a adecuación das alturas permitidas nas instalacións industriais ás necesidades de fabricación, co fin de asegurar a continuidade da actividade económica e o mantemento dos postos de traballo. </p>
    <p>Eses fins económicos e sociais xustifican o cumprimento do artigo 94.1 como outros fins públicos que basean o interese xeral exixido para as modificacións de planeamento.</p>
    <p>De conformidade cos artigos 89 e 93.4 da Lei 9/2002, do 30 de decembro, de ordenación urbanística e protección do medio rural de Galicia, e co artigo 1 do Decreto 316/2009, do 4 de xuño, polo que se establece a estrutura orgánica da Consellería de Medio Ambiente, Territorio e Infraestruturas, a competencia para resolver sobre a aprobación definitiva das modificacións puntuais dos plans xerais de ordenación municipal correspóndelle ao conselleiro de Medio Ambiente, Territorio, e Infraestruturas.</p>
    <p>III. Resolución.</p>
    <p>Visto canto antecede,</p>
    <h2>RESOLVO:</h2>
    <p>Primeiro. Aprobar definitivamente a modificación puntual do PXOM do Concello do Porriño para a harmonización das alturas máximas nas áreas e polígonos industriais, de acordo co punto 7.a) do artigo 85 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Segundo. Contra esta orde cabe interpoñer recurso contencioso-administrativo, ante a sala correspondente do Tribunal Superior de Xustiza de Galicia, no prazo de dous meses que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Terceiro. De conformidade co disposto polo artigo 92 da Lei 9/2002 e 70 da Lei 7/1985, do 2 de abril, reguladora das bases de réxime local, o concello deberá publicar no Boletín Oficial da provincia a normativa e as ordenanzas da modificación aprobada definitivamente. </p>
    <p>Cuarto. Notifíquese esta orde ao concello e publíquese no Diario Oficial de Galicia. </p>
    <p>Santiago de Compostela, 30 de novembro de 2012</p>
    <footer><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>

