---
date: '2012-12-10'
id: O3C2-291112-0001
page: 46157
number: 234
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 28 de novembro de 2012 pola que se convoca un curso sobre
  intervención e defensa persoal policial.
range: Resolución
url: >-
  https://www.xunta.gal/dog/Publicados/2012/20121210/AnuncioO3C2-291112-0001_gl.html
---
<p>Dentro das actividades programadas para o ano 2012, e conforme as funcións atribuídas pola Lei 1/2007, do 15 de xaneiro, da Academia Galega de Seguridade Pública, anúnciase a convocatoria dun curso sobre intervención e defensa persoal policial, conforme as seguintes bases:</p>
    <p>1. Datos da actividade.</p>
    <p>Denominación:</p>
    <p>Intervención e defensa persoal policial.</p>
    <p>Tipo:</p>
    <p>Curso.</p>
    <p>Horas lectivas:</p>
    <p>20 (computables para a obtención de graos e niveis de defensa persoal policial).</p>
    <p>Modalidade:</p>
    <p>Presencial.</p>
    <p>Obxectivos:</p>
    <p>Ampliación de coñecementos sobre as últimas técnicas de intervención e actuación ante as distintas situacións problemáticas que se poidan producir no traballo e na función policial.</p>
    <p>Contido:</p>
    <p>Novas técnicas de intervención policial, detención e autodefensa. Utilización do bastón extensible. Novos medios técnicos. Novos protocolos de actuación.</p>
    <p>2. Desenvolvemento da convocatoria.</p>
    <p>Destinatarios/as:</p>
    <p>Persoal da unidade do CNP adscrita á Comunidade Autónoma de Galicia e, no caso de quedaren prazas vacantes, cubriríanse con persoal dos corpos das policías locais de Galicia e dos restantes corpos de seguridade que teñan destino na Comunidade Autónoma de Galicia.</p>
    <p>Prazas ofertadas:</p>
    <p>80 prazas.</p>
    <p>3. Solicitudes de participación.</p>
    <p>a) O persoal que desexe participar no curso convocado nesta resolución deberá cubrir o formulario de matrícula telemática na páxina web da Agasp http://agasp.xunta.es</p>
    <p>Non se admitirá ningunha outra forma ou modelo de solicitude.</p>
    <p>b) A falsidade ou ocultación de datos esenciais para a selección das persoas aspirantes dará lugar á exclusión automática do curso solicitado, así como á imposibilidade de participar en ningún outro curso durante o prazo dun ano computado desde o momento en que se detecte o feito.</p>
    <p>c) É conveniente consignar no formulario de solicitude un número de teléfono móbil co fin de poder realizar as notificacións necesarias.</p>
    <p>d) Serán excluídas automaticamente aquelas solicitudes que non teñan cubertos correctamente os datos necesarios para realizar o proceso selectivo do alumnado, que non se axusten ao formulario de solicitude ou que sexan presentadas fóra de prazo.</p>
    <p>e) Prazo para a presentación de solicitudes.</p>
    <p>O prazo de inscrición e presentación de solicitudes de participación rematará o día 13 de decembro de 2012.</p>
    <p>4. Formulario normalizado de solicitude.</p>
    <p>a) Os formularios de solicitude a que se refire a base anterior serán obtidos e cubertos pola persoa solicitante necesariamente a través da páxina web da Academia Galega de Seguridade Pública, que poden encontrar no enderezo da internet http://agasp.xunta.es</p>
    <p>b) Para cubrir correctamente os formularios de solicitude, no citado enderezo da internet disporanse instrucións de axuda que deberán ser observadas en todo momento polas persoas solicitantes.</p>
    <p>c) Os formularios poderán ser obtidos e cubertos ata as 14.00 horas da data de finalización do prazo de presentación de solicitudes.</p>
    <p>d) En caso de dúbida, dificultades técnicas ou necesidade de máis información poderán dirixirse á Agasp a través do número de teléfono 886 206 110, do fax: 886 206 122 ou enderezo de correo electrónico formacion.agasp@xunta.es, que adoptará as medidas necesarias para facilitar a presentación de solicitudes.</p>
    <p>Criterios de selección:</p>
    <p>a) Menor número de actividades formativas realizadas polo alumno/a solicitante nos últimos cinco anos, segundo consten nas bases de datos da academia, e non ter feito con anterioridade o curso que se convoca.</p>
    <p>b) A igual número de actividades terá preferencia o alumnado que leve máis tempo sen participar nas actividades da academia.</p>
    <p>c) Antigüidade.</p>
    <p>Listaxe de solicitudes seleccionadas:</p>
    <p>O día 14 de decembro de 2012 a Academia Galega de Seguridade Pública publicará no sitio web http://agasp.xunta.es, as solicitudes de participación que resultaren seleccionadas segundo os criterios de selección mencionados anteriormente. </p>
    <p>Obrigas das persoas seleccionadas:</p>
    <p>As persoas que resulten seleccionadas teñen a obriga de participar no desenvolvemento da actividade, agás que comunicasen a súa imposibilidade de asistencia con cando menos 48 horas de antelación ao comezo desta. A dita renuncia deberase comunicar por escrito á Agasp, por correo electrónico ao enderezo formación.agasp@xunta.es ou por fax ao número 886 206 122.</p>
    <p>Noutro caso serán excluídas automaticamente da selección para as dez seguintes actividades que se convoquen, para as que reúna os requisitos exixidos de participación (artigos 18 e 21 do Regulamento de réxime interior da Agasp, en relación co artigo 46 do Decreto 243/2008, do 16 de outubro).</p>
    <p>5. Desenvolvemento da actividade.</p>
    <p>Lugar:</p>
    <p>Sede da Academia Galega de Seguridade Pública.</p>
    <p>Horario:</p>
    <p>– Día 21: xornada de tarde (das 16.00 ás 21.00 horas).</p>
    <p>– Día 22: xornada de mañá (das 9.00 ás 14.00 horas) e tarde (das 16.00 ás 21.00 horas).</p>
    <p>– Día 23: xornada de mañá (das 9.00 ás 14.00 horas).</p>
    <p>Datas:</p>
    <p>21, 22 e 23 de decembro de 2012.</p>
    <p>Certificado de asistencia:</p>
    <p>Ao remate da actividade entregaráselle un certificado de asistencia a aquelas persoas que acrediten a súa participación continuada nesta.</p>
    <p>Materiais:</p>
    <p>O persoal admitido deberá presentarse a este curso provisto de roupa deportiva e, no caso de ser posible, co material profesional do que dispoñan (grillóns, bastón policial, tonfa ...)</p>
    <p>6. Dereitos e deberes do alumnado participante.</p>
    <p>Durante o desenvolvemento da actividade ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado por Orde da Consellería de Presidencia, Administracións Públicas e Xustiza, do 4 de febreiro de 2009 (DOG núm. 30, do 12 de febreiro de 2009).</p>
    <p>7. Modificacións e incidencias.</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Estrada, 28 de novembro de 2012</p>
    <footer><p>José Carlos García Bouzas<br>Director xeral da Acacemia Galega de Seguridade Pública</p></footer>

