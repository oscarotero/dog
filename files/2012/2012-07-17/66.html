---
date: '2012-07-17'
id: L178-270612-0001
page: 28549
number: 136
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva da modificación puntual da ordenanza 3 do
  Plan parcial das Fontiñas.
range: Anuncio
url: >-
  https://www.xunta.gal/dog/Publicados/2012/20120717/AnuncioL178-270612-0001_gl.html
---
<p>O Pleno da Corporación na sesión ordinaria que tivo lugar o día 26 de abril de 2012, adoptou entre outros, o seguinte acordo:</p>
    <p>a) Rexeitar as alegacións formuladas contra o acordo de aprobación inicial da modificación puntual do Plan parcial das Fontiñas por Rosa María Domelo Iglesias e por María Luísa Montero Vaamonde e José García Gago consonte a fundamentación que se contén nos informes técnico e xurídico da Sección Municipal de Planeamento e Xestión, reproducidos con anterioridade e que serven de expresa motivación ao acordo, de conformidade co que establece o artigo 89.5 da Lei 30/1992, de réxime xurídico das administracións públicas e do procedemento administrativo común. </p>
    <p>b) Aprobar definitivamente a modificación puntual do Plan parcial das Fontiñas para a incorporación do uso asistencial á ordenanza 3 do conxunto urbanístico Área Central, segundo o proxecto presentado por Escolas Infantiles Os Pequerrechos, S.L., sen modificacións con respecto ao aprobado inicialmente.</p>
    <p>O presente acordo notificarase aos interesados e publicarase no <em>Diario Oficial de Galicia</em> e no <em>Boletín Oficial</em> da provincia, no que se inserirá, así mesmo, a normativa urbanística aprobada.</p>
    <p>Así mesmo, remitirase á Consellería de Medio Ambiente, Territorio e Infraestruturas, comunicación deste acordo de aprobación definitiva, xunto con dous exemplares dilixenciados do proxecto definitivamente aprobado.</p>
    <p>O acordo de aprobación definitiva da citada modificación puntual foi comunicado á Consellería de Medio Ambiente, Territorio e Infraestruturas o 3 de maio de 2012, en cumprimento do disposto polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia (LOUG).</p>
    <p>O anuncio de aprobación definitiva, xunto coa normativa, publicouse no <em>Boletín Oficial </em>da provincia da Coruña número 103, do 1 de xuño de 2012.</p>
    <p>Contra o acordo de aprobación definitiva poderase interpoñer directamente recurso contencioso administrativo ante o Tribunal Superior de Xustiza de Galicia no prazo de dous meses, contado a partir do día seguinte ao da publicación deste anuncio.</p>
    <p>Santiago de Compostela, 4 de xuño de 2012</p>
    <footer><p>Ángel Currás Fernández <br>Alcalde</p></footer>

