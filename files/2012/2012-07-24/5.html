---
date: '2012-07-24'
id: G0164-120712-0003
page: 29624
number: 141
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 4 de xullo de 2012 pola que se extingue a autorización do centro
  privado Madre de Dios, do concello de Barbadás (Ourense), por cesamento de
  actividades docentes.
range: Orde
url: >-
  https://www.xunta.gal/dog/Publicados/2012/20120724/AnuncioG0164-120712-0003_gl.html
---
<p>A representante da titularidade do centro privado Madre de Dios, do concello de Barbadás (Ourense), solicita a extinción da autorización por cesamento de actividades.</p>
    <p>A Xefatura Territorial da Consellería de Cultura, Educación e Ordenación Universitaria de Ourense, emite o correspondente informe de conformidade co Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e coa Orde do 20 de setembro de 1995 que o desenvolve.</p>
    <p>Por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro. Extinguir de conformidade co artigo 17.1 do Decreto 133/1995, por cesamento nas súas actividades docentes, por instancia da titularidade do centro, a autorización do centro privado que se sinala a continuación:</p>
    <p>Denominación: CPR Madre de Dios.</p>
    <p>Código do centro: 32001610.</p>
    <p>Domicilio: r/ Convento nº 8.</p>
    <p>Concello: Barbadás.</p>
    <p>Provincia: Ourense.</p>
    <p>Titular: Esclavas de la Santísima Eucaristía y de la Madre de Dios.</p>
    <p>Ensinanzas que se extinguen: todas as autorizadas de educación infantil e primaria.</p>
    <p>Segundo. A presente extinción da autorización dará lugar á correspondente inscrición no Rexistro de Centros da Consellería de Cultura, Educación e Ordenación Universitaria, con efectos do 1 de setembro de 2012.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 4 de xullo de 2012</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

