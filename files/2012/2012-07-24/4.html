---
date: '2012-07-24'
id: CA04-170712-0002
page: 29622
number: 141
agency: Consellería de Economía e Industria
section: III. Outras disposicións.
title: >-
  RESOLUCIÓN do 13 de xullo de 2012, da Secretaría Xeral Técnica da Consellería
  de Economía e Industria, pola que se procede á inscrición no Rexistro de
  Fundacións de Interese Galego do acordo de extinción da Fundación Centro
  Galego do Plástico.
range: Resolución
url: >-
  https://www.xunta.gal/dog/Publicados/2012/20120724/AnuncioCA04-170712-0002_gl.html
---
<p>Visto o expediente de extinción da Fundación Centro Galego do Plástico, adscrita ao protectorado da Consellería de Economía e Industria, resultan os seguintes,</p>
    <p>Feitos.</p>
    <p>1. O 18 de outubro de 2011 publicouse no DOG nº 199, a Orde do 4 de outubro de 2011 pola que se ratifica o acordo de extinción da Fundación Centro Galego do Plástico e se dispón a súa inscrición no Rexistro de Fundacións de Interese Galego.</p>
    <p>2. O órgano de goberno da fundación, na súa reunión do 12 de setembro de 2011, adoptou por unanimidade o acordo de extinción da fundación. Na acta da dita reunión consta a adopción do acordo por imposibilidade de realización do fin fundacional, a memoria xustificativa da concorrencia da causa de extinción, o acordo de apoderamento das funcións de liquidación, o balance da fundación na data de adopción do acordo, así como proxecto o de distribución de bens e dereitos resultantes da liquidación.</p>
    <p>3. O do 10 de xullo de 2012 a Fundación Centro Galego do Plástico presenta nesta consellería a escritura pública do 4 de xullo de 2012, outorgada en Santiago de Compostela, co nº de protocolo 1281, en que consta o certificado da reunión do padroado onde se recolle a aprobación da liquidación da fundación e outros extremos do procedemento liquidatorio, incluído o escrito de aceptación do haber resultante. </p>
    <p>Esta consellería é competente para ditar a resolución de inscrición da extinción da Fundación Centro Galego do Plástico no Rexistro de Fundacións de Interese Galego, en virtude do disposto no Decreto 324/2009, do 11 de xuño, polo que se establece a estrutura orgánica da Consellería de Economía e Industria, en relación co establecido na Lei 12/2006, do 1 de decembro, de fundacións de interese galego e no seu regulamento.</p>
    <p>Polo exposto, á vista da documentación presentada e da normativa de aplicación, este protectorado.</p>
    <h2>RESOLVE:</h2>
    <p>Inscribir no Rexistro de Fundacións de Interese Galego a extinción da Fundación Centro Galego do Plástico.</p>
    <p>Contra esta resolución, que esgota a vía administrativa, poderase interpoñer directamente recurso contencioso-administrativo ante o Tribunal Superior de Xustiza de Galicia, no prazo de dous meses desde a notificación, de conformidade co disposto no artigo 4 da Lei 29/1998, do 13 de xuño, reguladora da xurisdición contencioso-administrativa. Potestativamente, poderase interpoñer recurso potestativo de reposición ante o mesmo órgano que ditou o acto, no prazo dun mes desde a notificación, ou de tres meses partir do día seguinte ao acto presunto, de conformidade co disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común. Non se poderá interpoñer o recurso contencioso-administrativo ata a resolución expresa ou presunta do recurso de reposición interposto.</p>
    <p>Santiago de Compostela, 13 de xullo de 2012</p>
    <footer><p>Borja Verea Fraiz<br>Secretario xeral técnico da Consellería de Economía e Industria</p></footer>

