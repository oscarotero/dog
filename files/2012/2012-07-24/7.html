---
date: '2012-07-24'
id: G0165-170712-0005
page: 29629
number: 141
agency: Consellería do Medio Rural e do Mar
section: III. Outras disposicións.
title: >-
  ORDE do 17 de xullo de 2012 pola que se amplía a dotación orzamentaria para a
  concesión de axudas para a prevención e defensa contra os incendios forestais
  en montes veciñais en man común convocadas pola Orde do 11 de abril de 2012.
range: Orde
url: >-
  https://www.xunta.gal/dog/Publicados/2012/20120724/AnuncioG0165-170712-0005_gl.html
---
<p>Pola Orde do 11 de abril de 2012 establecéronse as bases reguladoras das subvencións para a prevención e defensa contra os incendios forestais en montes veciñais en man común (<em>Diario Oficial de Galicia</em> nº 76, do 20 de abril de 2012). </p>
    <p>No artigo 15 da devandita orde, relativo ao financiamento, detállase nos puntos 1 e 2 a aplicación orzamentaria e o orzamento previsto para as dúas liñas de subvencións, mentres que no punto 3 se recolle a posibilidade de ampliar o crédito dispoñible para o financiamento desta orde, cando o aumento veña derivado:</p>
    <p>a) Dunha xeración, ampliación ou incorporación de crédito.</p>
    <p>b) Da existencia de remanentes doutras convocatorias financiadas con cargo ao mesmo crédito ou a créditos incluídos no mesmo programa ou en programas do mesmo servizo.</p>
    <p>c) No suposto previsto no artigo 25.3 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia.</p>
    <p>O incremento do crédito queda condicionado á declaración de dispoñibilidade do crédito como consecuencia das circunstancias antes sinaladas e, se for o caso, logo de aprobación da modificación orzamentaria que proceda.</p>
    <p>O 14 de xuño de 2012 publicouse unha ampliación orzamentaria (<em>Diario Oficial de Galicia</em> nº 113) cun total de 247.375,64 euros para a liña I: subvencións para o control selectivo de combustible, polo que o total da liña I ascende a dous millóns trescentos oitenta e cinco mil trescentos setenta e cinco euros con sesenta e catro céntimos (2.385.375,64 euros).</p>
    <p>Tendo en conta o elevado número de solicitudes de subvencións recibidas neste ano, cómpre ampliar novamente a dotación orzamentaria, coa finalidade de poder amparar as solicitudes presentadas, sempre que cumpran co establecido na orde desta consellería citada anteriormente.</p>
    <p>En virtude do exposto, de conformidade co artigo 30.1.3 do Estatuto de Autonomía de Galicia, e no uso das facultades que me confire a Lei 1/1983, reguladora da Xunta e do seu presidente,</p>
    <h2>DISPOÑO:</h2>
    <p>Artigo único.</p>
    <p>Primeiro. Amplíase a dotación orzamentaria da Orde do 11 de abril de 2012 (<em>Diario Oficial de Galicia</em> nº 76, do 20 de abril), pola que se convocan subvencións para a prevención e defensa contra os incendios forestais en montes veciñais en man común, nun total de 270.348,96 euros que se distribuirá no seguiente código de proxecto 2009 00717 (16.20.551B.770.0).</p>
    <p>Deste xeito o total da orde ascende a dous millóns novecentos quince mil setecentos vinte e catro euros con sesenta céntimos (2.915.724,60 euros), repartidos do seguinte xeito:</p>
    <p>a) Liña I: dotada cun total de dous millóns seiscentos cincuenta e cinco mil setecentos vinte e catro euros con sesenta céntimos (2.655.724,60 euros).</p>
    <p>b) Liña II: dotada cun total de douscentos sesenta mil euros (260.000 euros).</p>
    <p>Segundo. Esta modificación non afecta o prazo que se establece para a presentación de solicitudes de axuda na devandita Orde do 11 de abril de 2012.</p>
    <p>Santiago de Compostela, 17 de xullo de 2012</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>

