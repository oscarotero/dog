---
date: '2012-01-05'
id: G2017-261211-10345
page: 1043
number: 4
agency: Universidade da Coruña
section: IV. Oposicións e concursos.
title: >-
  RESOLUCIÓN do 23 de decembro de 2011 pola que se nomea profesor titular de
  universidade da área de coñecemento Dereito Procesual, a Xulio Xosé Ferreiro
  Baamonde.
range: Resolución
url: >-
  https://www.xunta.gal/dog/Publicados/2012/20120105/AnuncioG2017-261211-10345_gl.html
---
<p>De conformidade coa proposta da comisión designada para xulgar o concurso de acceso que convocou esta universidade por Resolución do 5 de outubro de 2011 (BOE do 20 de outubro), para a provisión da praza número 11/017 de profesor titular de universidade da área de coñecemento de Dereito Procesual, departamento de Dereito Público desta universidade, a favor de Xulio Xosé Ferreiro Baamonde, con DNI núm. 32819926-F, e unha vez que o interesado acreditou os requisitos establecidos na convocatoria.</p>
    <p>Esta reitoría, no uso das atribucións que lle confire o artigo 20 da Lei 6/2001, do 21 de decembro, de universidades, e demais disposicións que a desenvolven, resolveu nomear a Xulio Xosé Ferreiro Baamonde profesor titular de universidade da área de coñecemento de Dereito Procesual, departamento de Dereito Público desta universidade.</p>
    <p>No prazo máximo de vinte días, contados desde o día seguinte ao da publicación deste nomeamento no <em>Boletín Oficial del Estado</em>, o candidato deberá tomar posesión do seu destino.</p>
    <p>Contra esta resolución, que esgota a vía administrativa, poderase interpor recurso contencioso-administrativo no prazo de dous meses contados desde o día seguinte ao da súa publicación no <em>Boletín Oficial del Estado</em>, de conformidade co disposto na Lei 29/1998, do 13 de xullo, reguladora da xurisdición contencioso-administrativa. Potestativamente poderase interpoñer recurso de reposición perante o reitor da Universidade da Coruña, no prazo dun mes contado a partir do día seguinte ao da súa publicación, sen que neste caso se poida interpoñer o recurso contencioso-administrativo antes mencionado ata que se resolva expresamente ou se produza a desestimación presunta do de reposición, ao abeiro dos artigos 116 e 117 da Lei de réxime xurídico das administracións públicas e do procedemento administrativo común.</p>
    <p>A Coruña, 23 de decembro de 2011.</p>
    <footer><p>José M.ª Barja Pérez<br>Reitor da Universidade da Coruña</p></footer>

