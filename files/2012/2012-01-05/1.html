---
date: '2012-01-05'
id: C3C1-040112-10749
page: 717
number: 4
agency: 'Consellería de Presidencia, Administracións Públicas e Xustiza'
section: I. Disposicións xerais.
title: >-
  DECRETO 12/2012, do 4 de xaneiro, polo que se establecen os órganos superiores
  e  de dirección dependentes da Presidencia da Xunta de Galicia.
range: Decreto
url: >-
  https://www.xunta.gal/dog/Publicados/2012/20120105/AnuncioC3C1-040112-10749_gl.html
---
<p>O Decreto 1/2012, do 3 de xaneiro, estableceu a estrutura orgánica da Xunta de Galicia, co fin de adaptala ás necesidades que o momento actual aconsella acometer, fundamentadas nos criterios de eficacia, economía e austeridade que inspiran a actuación e a organización administrativa. </p>
    <p>En virtude dos criterios arriba indicados, procede agora establecer os órganos superiores e de dirección dependentes da Presidencia da Xunta de Galicia que, pola súa importancia e natureza, procede que queden adscritos funcionalmente á Presidencia da Xunta de Galicia.</p>
    <p>Na súa virtude, por proposta do conselleiro de Presidencia, Administracións Públicas e Xustiza, no exercicio da facultade outorgada polo artigo 4.15.º da Lei 1/1983, do 22 de febreiro, de normas reguladoras da Xunta e da súa Presidencia, e logo de deliberación do Consello da Xunta de Galicia, na súa reunión do catro de xaneiro de dous mil doce, </p>
    <h2>DISPOÑO: </h2>
    <p>Artigo único.</p>
    <p>a) Dependerán funcionalmente da Presidencia da Xunta de Galicia e organicamente da Consellería de Presidencia, Administracións Públicas e Xustiza os seguintes órganos superiores e de dirección: </p>
    <p>1. Secretaría Xeral da Presidencia: </p>
    <p>1.1. Dirección Xeral do Gabinete da Presidencia. </p>
    <p>2. Asesoría Xurídica Xeral, con nivel orgánico de dirección xeral. </p>
    <p>3. Secretaría Xeral de Medios, á cal estará adscrito o ente público Compañía de Radio-Televisión de Galicia. </p>
    <p>3.1. Dirección Xeral de Comunicación. </p>
    <p>4. Secretaría Xeral da Igualdade. </p>
    <p>5. Secretaría Xeral da Emigración. </p>
    <p>6. Secretaría Xeral para o Deporte. </p>
    <p>7. Secretaría Xeral de Modernización e Innovación Tecnolóxica.</p>
    <p>8. Secretaría Xeral para o Turismo. </p>
    <p>Disposición adicional. </p>
    <p>Non será preciso un novo nomeamento e toma de posesión da persoa titular da Secretaría Xeral para o Turismo, adscrita á Presidencia da Xunta de Galicia polo presente decreto.</p>
    <p>Disposición transitoria primeira.</p>
    <p>Os órganos dependentes da Secretaría Xeral para o Turismo manterán a súa estrutura e funcións ata que se regule por decreto a nova estrutura orgánica dos órganos superiores e de dirección dependentes da Presidencia da Xunta de Galicia, debendo entenderse que as referencias contidas nas disposicións adicionais primeira e segunda do Decreto 325/2009, do 18 de xuño, de estrutura orgánica dos órganos superiores dependentes da Presidencia da Xunta de Galicia, resultan de aplicación á Secretaría Xeral para o Turismo. Os órganos periféricos da Secretaría Xeral para o Turismo dependerán funcionalmente da Secretaría Xeral e organicamente do Departamento Territorial da Consellería de Presidencia, Administracións Públicas e Xustiza.</p>
    <p>Disposición transitoria segunda.</p>
    <p>As existencias de material impreso anteriores á entrada en vigor deste decreto nas que se faga referencia á anterior estrutura orgánica seguiranse utilizando ata que se esgoten, sen prexuizo da correcta identificación nos actos administrativos da autoridade de procedencia.</p>
    <p>Disposición derrogatoria.</p>
    <p>Queda derrogado o Decreto 82/2009, do 21 de abril, polo que se establecen os centros directivos dependentes da Presidencia da Xunta de Galicia, así como cantas disposicións de igual ou inferior rango se opoñan ao disposto neste decreto. </p>
    <p>Disposición derradeira primeira.</p>
    <p>Facúltase a persoa titular da Consellería de Facenda para ditar as disposicións necesarias para a xestión dos créditos afectados pola nova estrutura administrativa, sen que en ningún caso se poida orixinar incremento de gasto. </p>
    <p>Disposición derradeira segunda.</p>
    <p>A Consellería de Facenda realizará as modificacións orzamentarias necesarias para lle dar cumprimento ao disposto neste decreto. </p>
    <p>Disposición derradeira terceira.</p>
    <p>Este decreto entrará en vigor o mesmo día da súa publicación no Diario Oficial de Galicia. </p>
    <p>Santiago de Compostela, catro de xaneiro de dous mil doce. </p>
    <footer><p>Alberto Núñez Feijóo<br>Presidente</p><p>Alfonso Rueda Valenzuela <br>Conselleiro de Presidencia,<br>Administracións Públicas e Xustiza</p></footer>

