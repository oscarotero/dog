---
date: '2012-01-05'
id: CA06-291211-10511
page: 984
number: 4
agency: Consellería do Mar
section: III. Outras disposicións.
title: >-
  ORDE do 28 de decembro de 2011 pola que se acorda a cesión en propiedade da
  embarcación Pilarín, propiedade da Comunidade Autónoma de Galicia, á Confraría
  de Pescadores San Martiño do Grove.
range: Orde
url: >-
  https://www.xunta.gal/dog/Publicados/2012/20120105/AnuncioCA06-291211-10511_gl.html
---
<p>A Lei 5/2011, do 30 de setembro, de patrimonio da Comunidade Autónoma de Galicia, permite a cesión de bens mobles da comunidade autónoma sempre que se dediquen a fins de utilidade pública ou interese social, sempre que a súa afectación ou explotación non se xulgue previsible. </p>
    <p>Por outra banda a Lei 6/2009, do 11 de decembro, de modificación da Lei 11/2008, do 3 de decembro, de pesca de Galicia define as confrarías de pescadores de Galicia como corporacións de dereito público, sen ánimo de lucro, dotadas con personalidade xurídica e capacidade de obrar para o cumprimento dos seus fins, actuando como órganos de consulta e colaboración da Administración da Comunidade Autónoma de Galicia en materias relativas á actividade extractiva e á ordenación do sector pesqueiro, e dispón que se rexerán pola súa lexislación específica.</p>
    <p>Na actualidade a embarcación Pilarín consta inscrita a favor da Xunta de Galicia no Rexistro Marítimo Español, provincia marítima de Vigo, con matrícula 8ª VI 5-1-97 (actualmente 5ª VI 5-4-97), coas seguintes características:</p>
    <p>Nome da embarcación: Pilarín.</p>
    <p>Ano de construción: 1973.</p>
    <p>Modelo: 0226 MTE.</p>
    <p>Motor: MAN-D.</p>
    <p>Dimensións: manga: 3,08, eslora: 8,65, puntal: 1,66.</p>
    <p>TRB: 8,22.</p>
    <p>Matrícula/folio: 5ª VI 5-4-97.</p>
    <p>Ano de inscrición: 1980.</p>
    <p>Por Orde do 22 de novembro de 2006 acordouse a cesión en uso da embarcación<em> </em>Pilarín á Confraría de Pescadores San Martiño do Grove. O artigo 2.b) desta orde establecía que a cesión tería unha duración de cinco anos, contados desde a data da súa formalización.</p>
    <p>O 9 de decembro de 2011 a Confraría de Pescadores San Martiño do Grove solicitou a cesión en propiedade da referida embarcación.</p>
    <p>Dado que a referida confraría destina a embarcación Pilarín para fins de utilidade pública e interese social, de forma especial á realización de vixilancia no ámbito territorial determinado polos respectivos estatutos e á colaboración en asuntos de salvamento marítimo e loita contra a contaminación, e tendo en conta que non se xulga previsible a súa afectación ao servizo público no futuro, cómpre cederlle en propiedade esta embarcación, adscrita a esta consellería, para ser destinada a tales fins.</p>
    <p>Por outro lado dado que carece de fins lucrativos considérase axeitado provela da dita embarcación para o fortalecemento da súa estrutura.</p>
    <p>En consecuencia, de conformidade co previsto no artigo 27 números 15 e 29 do Estatuto de autonomía de Galicia e no uso das competencias que me confiren o artigo 83.3 da Lei 5/2011, do 30 de setembro, de patrimonio da Comunidade Autónoma de Galicia e a Lei 1/1983, do 22 de febreiro, de normas reguladoras da Xunta e da súa Presidencia,</p>
    <p class="dog-centrado-sin-cursiva-c-a">DISPOÑO:</p>
    <p>Artigo 1. </p>
    <p>Acórdase a cesión en propiedade á Confraría de Pescadores San Martiño do Grove (Pontevedra) da seguinte embarcación: </p>
    <p>Nome da embarcación: Pilarín.</p>
    <p>Ano de construcción: 1973.</p>
    <p>Modelo: 0226 MTE.</p>
    <p>Motor: MAN-D.</p>
    <p>Dimensións: manga: 3,08, eslora: 8,65, puntal: 1,66.</p>
    <p>TRB: 8,22.</p>
    <p>Matrícula/folio: 5ª VI 5-4-97.</p>
    <p>Ano de inscrición: 1980.</p>
    <p>Artigo 2. </p>
    <p>A cesión sinalada no artigo anterior queda sometida ás seguintes cláusulas:</p>
    <p>a) De conformidade co establecido nos artigos 82 e seguintes da Lei 5/2011, do 30 de setembro de patrimonio da Comunidade Autónoma de Galicia, o ben cedido será destinado pola confraría cesionaria a fins de utilidade pública ou de interese social, de maneira especial á realización de vixilancia no ámbito territorial determinado polos respectivos estatutos e á colaboración en asuntos de salvamento marítimo e loita contra a contaminación.</p>
    <p>b) Coa cesión outorgaráselle á Confraría de Pescadores San Martiño do Grove a propiedade do ben moble cedido.</p>
    <p>c) Serán por conta da entidade cesionaria todos os gastos de conservación e mantemento do ben moble cedido.</p>
    <p>d) Serán causas de resolución da cesión acordada, revertendo ao patrimonio da Comunidade Autónoma, que terá dereito a percibir, logo da taxación pericial, o valor do detrimento ou deterioración que aqueles experimentasen, as seguintes:</p>
    <p>– A non aplicación do ben cedido ao fin sinalado na alínea a) deste artigo.</p>
    <p>– A súa utilización con grave quebrantamento.</p>
    <p>– En xeral, o incumprimento das condicións da cesión.</p>
    <p>Artigo 3. </p>
    <p>A cesión formalizarase mediante acta subscrita polo secretario xeral técnico da Consellería do Mar ou funcionario en quen delegue e deberá constar nela o acordo de cesión e a aceptación do cesionario.</p>
    <p>Disposición derradeira primeira.</p>
    <p>Facúltase o secretario xeral técnico da Consellería do Mar para ditar as instrucións precisas para a execución do disposto nesta orde.</p>
    <p>Disposición derradeira segunda.</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 28 de decembro de 2011.</p>
    <footer><p>Rosa M.ª Quintana Carballo<br>Conselleira do Mar</p></footer>

