---
date: '2012-02-22'
id: G0170-010212-11764
page: 6557
number: 37
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (DEM 211/2009).
range: Edicto
url: >-
  https://www.xunta.gal/dog/Publicados/2012/20120222/AnuncioG0170-010212-11764_gl.html
---
<p>María Mercedes Santos García, secretaria xudicial do Reforzo do Xulgado do Social número 2 da Coruña, fago saber que no procedemento DEM 211/2009, seguido neste xulgado, se ditou sentenza cuxo encabezamento e parte dispositiva é do teor literal seguinte:</p>
    <p>«Na Coruña o vinte e seis de decembro de dous mil once. Vistos por Montserrat Matos Salgado, maxistrada xuíza substituta do Xulgado do Social número 2 de Reforzo da Coruña e o seu partido, os presentes autos de xuízo n.º 211/2009 seguidos por instancia de Alma María Grandal Rey, representada pola letrada Sra. Espinosa, contra a empresa Sistems Autotest, S.L., Galery Engineering, S.L.N.E e Jandei, S.L., en rebeldía procesual e o Fogasa, que non comparece, versando a <em>litis</em> sobre reclamación de salarios.</p>
    <p>Resolvo que, estimando integramente a demanda formulada por Alma María Grandal Rey representada pola letrada Sra. Segura Espinosa, contra a empresa Sistems Autotest, S.L, Galery Engineering, S.L.N.E e Jandei, S.L., en rebeldía procesual, e o Fogasa, que non comparece, debo condenar e condeno a demandada a aboar á demandante a suma de 2.353,79 euros, no sentido exposto no fundamento primeiro e segundo, incrementada cos xuros moratorios pertinentes. Así mesmo, debo condenar e condeno subsidiariamente o Fogasa a responder de tales cantidades nos termos establecidos no artigo 33 E.T. Notifíquese esta resolución ás partes ás cales se fará saber que é firme e contra ela non cabe interpor recurso ordinario ningún, en virtude do disposto no artigo 191.2.g) Lei reguladora da xurisdición social 36/2011, do 11 de outubro (disposición transitoria segunda punto 1.º)».</p>
    <p>E para que sirva de notificación en legal forma a Jandei, S.L., Galery Engineering, S.L.N.E. e Systems Autotest, S.L., en ignorado paradoiro, expido o presente para a súa inserción no <em>Diario Oficial de Galicia</em>, na Coruña o 10 de xaneiro de 2012.</p>
    <footer><p>A secretaria xudicial</p></footer>

