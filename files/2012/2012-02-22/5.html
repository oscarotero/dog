---
date: '2012-02-22'
id: G0164-100212-12115
page: 6545
number: 37
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 26 de xaneiro de 2012 pola que se modifica a autorización do centro
  privado Miraflores do Pereiro de Aguiar.
range: Orde
url: >-
  https://www.xunta.gal/dog/Publicados/2012/20120222/AnuncioG0164-100212-12115_gl.html
---
<p>A representante da titularidade do CPR Miraflores, do concello do Pereiro de Aguiar, solicita a modificación da autorización para impartir as novas ensinanzas de educación secundaria obrigatoria (ESO) e do bacharelato nas modalidades de ciencias e tecnoloxía; humanidades e ciencias sociais; e a de artes: vía de artes plásticas, imaxe e deseño.</p>
    <p>A Xefatura Territorial de Ourense achega o expediente cos correspondentes informes de acordo co Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e coa Orde do 20 de setembro de 1995 que o desenvolve. </p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro. Autorizar as novas ensinanzas de educación secundaria obrigatoria e do bacharelato, no centro privado que se sinala:</p>
    <p>Denominación: CPR Miraflores.</p>
    <p>Código do centro: 32020720.</p>
    <p>Domicilio: Urbanización Monte Alegre, parcela 13.</p>
    <p>Localidade: A Lamela.</p>
    <p>Concello: O Pereiro de Aguiar.</p>
    <p>Provincia: Ourense.</p>
    <p>Titular: Congregación Religiosa Esclavas de la Santísima Eucaristía y de la Madre de Dios.</p>
    <p>Composición resultante:</p>
    <p>Educación infantil: 6 unidades.</p>
    <p>Educación primaria: 6 unidades.</p>
    <p>Educación secundaria obrigatoria: 4 unidades.</p>
    <p>Bacharelato: 6 unidades, das modalidades de:</p>
    <p>– Ciencias e tecnoloxía (2 unidades).</p>
    <p>– Humanidades e ciencias sociais (2 unidades).</p>
    <p>– Artes: vía de artes plásticas, imaxe e deseño (2 unidades).</p>
    <p>Segundo. Antes da posta en funcionamento das ensinanzas que se autorizan a Xefatura Territorial da Consellería de Cultura, Educación e Ordenación Universitaria de Ourense, logo do informe do Servizo Territorial de Inspección Educativa, aprobará expresamente a relación de persoal que impartirá docencia.</p>
    <p>Terceiro. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 26 de xaneiro de 2012.</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

