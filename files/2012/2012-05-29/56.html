---
date: '2012-05-29'
id: G0165-140512-0006
page: 20619
number: 101
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 8 de maio de 2012, da Dirección Xeral de Desenvolvemento Rural,
  polo que se notifica a resolución do recurso de alzada contra o acordo de
  concentración parcelaria de Fanoi (Abadín-Lugo), por ser devolto polo servizo
  de Correos.
range: Anuncio
url: >-
  https://www.xunta.gal/dog/Publicados/2012/20120529/AnuncioG0165-140512-0006_gl.html
---
<p>De conformidade co disposto no artigo 59.5.º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícase á interesada que se sinala no anexo deste anuncio a resolución do recurso de alzada interposto contra o acordo da zona de concentración parcelaria de Fanoi (Abadín-Lugo), por ser devolto polo servizo de Correos.</p>
    <p>A interesada poderá comparecer, no prazo de dez días hábiles contados desde o seguinte ao da publicación deste anuncio, nas oficinas da Dirección Xeral de Desenvolvemento Rural, situadas en San Caetano, s/n, das 9.00 ás 14.000 horas, de luns a venres, para o coñecemento íntegro do mencionado trámite de audiencia e constancia de tal coñecemento.</p>
    <p>Este anuncio remitirase, así mesmo, ao concello correspondente ao último enderezo coñecido da interesada en aplicación do artigo 59.5.º da Lei 30/1992, co obxecto de que proceda á súa publicación por medio dun anuncio no seu taboleiro de edictos.</p>
    <p>Santiago de Compostela, 8 de maio de 2012.</p>
    <footer><p>Antonio Crespo Iglesias<br>Director xeral de Desenvolvemento Rural</p></footer>
    <h2>ANEXO</h2>
    <p>Expediente: resolución recurso de alzada contra o acordo de concentración.</p>
    <p>Interesada: María Rey Eva González López.</p>
    <p>Último enderezo coñecido: Francisco Villaespesa n.º 59-3.º B, 28017 Madrid.</p>
    <p>Acto notificado:</p>
    <p>Resolvo estimar o recurso de alzada interposto por María Rey Eva González López (propietaria n.º 287) e os irmáns Óscar e Alberto Vidal Díaz (propietarios n.º 218), contra o acordo de concentración parcelaria da zona de Fanoi (Abadín-Lugo), no sentido seguinte:</p>
    <p>Modificar a configuración do predio n.º 227 do polígono 2 do acordo, de Óscar Vidal Díaz e outro (propietarios n.º 218), que queda así cunha superficie de 19.606 m2 e un valor de 1.470.680 puntos.</p>
    <p>Modificar a configuración do predio n.º 226 do polígono 2 do acordo, de M.ª Rey Eva González López (propietaria n.º 287), que queda así cunha superficie de 25.500 m2 e un valor de 2.040.500 puntos.</p>
    <p>Gravar o predio n.º 226 do polígono 2, de M.ª Rey Eva González López (propietaria n.º 287), cunha servidume de paso de 4 metros de largo a favor do predio n.º 227 do polígono 2, de Óscar Vidal Díaz e outro (propietarios n.º 218).</p>
    <p>Esta resolución pon fin á vía administrativa e contra ela cabe interpor recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia con sede na Coruña, no prazo de dous meses, contados a partir do día seguinte ao da súa notificación, de conformidade cos artigos 43 da Lei de concentración parcelaria para Galicia e artigos 10.1.a) e 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de que os interesados poidan exercer calquera outro que achen pertinente.</p>
    <p>Notifíquese aos interesados segundo o establecido na lexislación vixente.</p>

