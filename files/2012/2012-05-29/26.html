---
date: '2012-05-29'
id: G2410-080512-0001
page: 20553
number: 101
agency: Xulgado do Social número 1 de Santiago de Compostela
section: V. Administración de xustiza.
title: EDICTO (1332/2009).
range: Edicto
url: >-
  https://www.xunta.gal/dog/Publicados/2012/20120529/AnuncioG2410-080512-0001_gl.html
---
<p>Elena María Varela Luaces, secretaria xudicial do Xulgado do Social número 1 de Santiago de Compostela, fago saber que no procedemento número 1332/2009, deste xulgado do social, seguido por instancia de Pedro Walter Peralta, contra a empresa Procesados y Acabados Metálicos Tornal, S.L., e o Fogasa, sobre reclamación de cantidade, ditouse a seguinte sentenza do 24.4.2012, cuxa parte dispositiva se achega:</p>
    <p>«Que estimo integramente a demanda interposta por Pedro Walter Peralta fronte á mercantil Procesados y Acabados Metálicos Tornal, S.L., e fronte ao Fondo de Garantía Salarial (Fogasa) e, en consecuencia, condeno a empresa demandada a que lle aboe ao demandante a cantidade de 1.788,30 euros, en concepto de salarios percibidos desde o día 21.2.2008 e ata o 30.4.2009, parte proporcional das pagas extra de xullo e de Nadal e vacacións non desfrutadas, máis o 10% da devandita cantidade por demora no pagamento desta.</p>
    <p>Notifíqueselles esta resolución ás partes, facéndolles saber que contra esta poden interpoñer recurso de suplicación ante o Tribunal Superior de Xustiza de Galicia no prazo de cinco días.</p>
    <p>Así o acordo, mando e asino».</p>
    <p>E para que lle sirva de notificación en legal forma a Procesados y Acabados Metálicos Tornal, S.L., en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán nos estrados deste xulgado, salvo as que revistan forma de auto ou sentenza, ou se trate de emprazamento.</p>
    <p>Santiago de Compostela, 2 de maio de 2012.</p>
    <footer><p>A secretaria xudicial</p></footer>

