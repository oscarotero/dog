---
date: '2012-10-10'
id: CA05-260912-0006
page: 38918
number: 194
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 12 de setembro de 2012, da Xefatura Territorial de Lugo, pola que se
  fai público o inicio do procedemento de reintegro de axudas e subvencións ao
  Programa de incentivos a plans empresariais de estabilidade laboral, reguladas
  na Orde do 19 de maio de 2008 (Diario Oficial de Galicia do 26 de maio),
  relativa ao expediente TR345B 2008/32-2.
range: Cédula
url: >-
  https://www.xunta.gal/dog/Publicados/2012/20121010/AnuncioCA05-260912-0006_gl.html
---
<p>Unha vez intentada a notificación deste acordo, segundo o disposto nos artigos 59.5º e 61 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), modificada pola Lei 4/1999, do 13 de xaneiro (BOE do 14 de xaneiro), e ao non ser posible a súa práctica, por medio desta cédula, e segundo o disposto no número 5 do referido artigo e o establecido no artigo 61 do mesmo texto legal, notifícaselle á interesada o contido da resolución que figura como anexo, para que poida ter coñecemento dela.</p>
    <p>De conformidade co previsto no artigo 38.3º da Lei 9/2007, do 13 de xuño, de subvencións de Galicia, concédeselle á interesada un prazo de quince días hábiles, que comezará a contar a partir do día seguinte ao da publicación da presente cédula no Diario Oficial de Galicia, para que poida formular as alegacións e presentar a documentación que xulgue pertinente ante esta xefatura territorial.</p>
    <p>Lémbraselle tamén o seu dereito a consultar o expediente, depositado nas dependencias desta xefatura territorial, sitas na rolda da Muralla nº 70-baixo en Lugo, e a obter, se é o caso, copia deste acordo, segundo o previsto na letra a) do artigo 35 da Lei 30/1992, do 26 de novembro.</p>
    <p>Lugo, 12 de setembro de 2012</p>
    <footer><p>Marta Barreiro Castro<br>Xefa territorial de Lugo</p></footer>
    <h2>ANEXO</h2>
    <p>Nº de expediente: TR345B 2008/32-2.</p>
    <p>Nome: Pacasucha, S.L.</p>
    <p>DNI/NIF: B-27330844.</p>
    <p>Último enderezo coñecido: río Navia 39-3º esqda., 27004 Lugo.</p>
    <p>Feito imputado: non manter no seu cadro de persoal fixo as persoas traballadoras subvencionadas ao abeiro desta orde durante un período mínimo de 3 anos.</p>
    <p>Precepto infrinxido: artigo 16 da Orde do 19 de maio de 2008.</p>
    <p>Contido da resolución: inicio do procedemento de reintegro da axuda.</p>

