---
date: '2012-06-01'
id: G0167-140512-0006
page: 21276
number: 104
agency: Xulgado do Social número 3 de Reforzo da Coruña
section: V. Administración de xustiza.
title: EDICTO (44/2010).
range: Edicto
url: >-
  https://www.xunta.gal/dog/Publicados/2012/20120601/AnuncioG0167-140512-0006_gl.html
---
<p>Marta Yanguas del Valle, secretaria xudicial de reforzo do Xulgado do Social número 3 da Coruña, fai saber que nos presentes autos de xuízo ordinario n.º 44/2010 se ditou sentenza, cuxo encabezamento e decisión son do teor literal seguinte:</p>
    <p>«Sentenza.</p>
    <p>A Coruña, 9 de maio de 2012.</p>
    <p>Ana Rodríguez Piorno, maxistrada xuíza do Xulgado do Social número 3 (reforzo) da Coruña, ditou a presente resolución nos autos de procedemento sobre reclamación de cantidade 44/2010, sendo demandante Norberto Santiago Mejuto Buño, representado polo letrado Sr. Pousa Merens, e demandadas as empresas Edei School, S.L. e Edei Liper, S.C., e foi citado, da mesma maneira, o Fondo de Garantía Salarial (Fogasa).</p>
    <p>Dispoño que debo estimar e estimo a demanda interposta por parte de Norberto Santiago Mejuto Buño contra as empresas Edei School, S.L. e Edei Liper, S.C., e, en consecuencia, condeno estas últimas a aboarlle a Norberto Santiago Mejuto Buño a cantidade de 5.000 euros que debe, cantidade esta que se deberá incrementar co xuro de mora do 10%.</p>
    <p>Non procede a condena do Fondo de Garantía Salarial nesta instancia, sen prexuízo da responsabilidade que se lle poida imputar con posterioridade.</p>
    <p>Notifíqueselles a presente sentenza ás partes.</p>
    <p>Contra esta resolución cabe interpoñer recurso de suplicación perante o Tribunal Superior de Xustiza de Galicia, o cal deberá ser anunciado no prazo dos cinco días seguintes ao da notificación desta sentenza.</p>
    <p>Así o pronuncio, mando e asino. Ana Rodríguez Piorno, asinado».</p>
    <p>Publicada no día da súa data.</p>
    <p>E para que sirva de notificación a Edei School, S.L. e Edei Liper, S.C. en ignorado paradoiro, expídese o presente edicto para a súa publicación no DOG e para colocar no taboleiro de anuncios.</p>
    <p>A Coruña, 11 de maio de 2012.</p>
    <footer><p>A secretaria xudicial</p></footer>

