---
date: '2012-06-01'
id: U500-250512-0002
page: 21265
number: 104
agency: Universidade de Vigo
section: IV. Oposicións e concursos.
title: >-
  RESOLUCIÓN do 25 de maio de 2012 pola que se aproba a relación definitiva de
  aspirantes admitidos/as e excluídos/as e se anuncia a data do primeiro
  exercicio das probas selectivas de acceso á categoría de técnico especialista
  de Análise Instrumental.
range: Resolución
url: >-
  https://www.xunta.gal/dog/Publicados/2012/20120601/AnuncioU500-250512-0002_gl.html
---
<p>Mediante a Resolución desta universidade do 27 de febreiro de 2012, publicada no DOG n.º 48, do 8 de marzo (corrección erros nos DOG do 16 e 26 de marzo), convocáronse probas selectivas para a provisión dunha praza da categoría de técnico especialista de Análise Instrumental, vacante no cadro de persoal laboral de administración e servizos desta universidade.</p>
    <p>Rematado o prazo de subsanación e emenda e de conformidade co establecido nas bases da convocatoria, esta reitoría</p>
    <h2>RESOLVEU:</h2>
    <p>Primeiro. Declarar aprobada e facer pública a relación definitiva de aspirantes admitidos/as e excluídos/as no proceso selectivo de técnico especialista de Análise Instrumental, con expresión da causa de exclusión. A lista completa de aspirantes figurará exposta no taboleiro de anuncios do Rexistro Xeral da Universidade de Vigo (edificio da Xerencia, Campus das Lagoas-Marcosende, 36310 Vigo). Simultaneamente, e para os efectos meramente informativos, publicarase nos rexistros auxiliares dos Campus de Ourense (Unidade Administrativa), Campus de Pontevedra (E.U. de Enxeñaría Técnica Forestal) e Vigo (rúa Torrecedeira n.º 86) e na páxina electrónica da Universidade de Vigo,<br>http://persoal.uvigo.es/Persoal_de_Administracion_e_Servizos/Emprego/Convocatorias_xerais, do Servizo de Persoal de Administración e Servizos.</p>
    <p>Segundo. Convocar os/as aspirantes admitidos/as para a realización do primeiro exercicio da fase de oposición o día 19 de xuño de 2012, ás 10.00 horas na aula 20 da Facultade de Ciencias do Mar, do Campus de Vigo (As Lagoas-Marcosende). </p>
    <p>Os/as aspirantes deberán ir provistos/as do documento nacional de identidade, lapis do n.º 2, goma de borrar e bolígrafo negro ou azul. </p>
    <p>Terceiro. Establecer un prazo de cinco días hábiles a partir do seguinte ao de realización deste exercicio para formular reclamacións.</p>
    <p>Contra esta resolución, que esgota a vía administrativa, poderase interpor recurso ante a xurisdición contencioso-administrativa, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa. Potestativamente, poderase interpor recurso de reposición ante o reitor, no prazo dun mes contado a partir do día seguinte ao da súa publicación, de acordo co disposto na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Vigo, 25 de maio de 2012.</p>
    <footer><p>Salustiano Mato de la Iglesia<br>Reitor da Universidade de Vigo</p></footer>

