---
date: '2012-08-28'
id: C3B0-270812-0001
page: 34164
number: 163
agency: Presidencia da Xunta de Galicia
section: I. Disposicións xerais.
title: >-
  DECRETO 174/2012, do 27 de agosto, de disolución do Parlamento de Galicia e de
  convocatoria de eleccións.
range: Decreto
url: >-
  https://www.xunta.gal/dog/Publicados/2012/20120828/AnuncioC3B0-270812-0001_gl.html
---
<p>De acordo co previsto na Lei orgánica 1/1981, do 6 de abril, do Estatuto de autonomía de Galicia, na Lei 1/1983, do 22 de febreiro, de normas reguladoras da Xunta e da súa Presidencia, e na Lei 8/1985, do 13 de agosto, de eleccións ao Parlamento de Galicia, e logo de deliberación do Consello da Xunta de Galicia na súa reunión do día vinte e sete de agosto de dous mil doce, </p>
    <h2>DISPOÑO:</h2>
    <p>Artigo 1</p>
    <p>Queda disolto o Parlamento de Galicia elixido o día un de marzo de dous mil nove. </p>
    <p>Artigo 2</p>
    <p>Convócanse eleccións ao Parlamento de Galicia, que terán lugar o vinte e un de outubro de dous mil doce. </p>
    <p>Artigo 3 </p>
    <p>En aplicación do artigo 9 da Lei 8/1985, do 13 de agosto, de eleccións ao Parlamento de Galicia, o número de deputados correspondente a cada circunscrición é o seguinte: </p>
    <p>A Coruña: vinte e catro. </p>
    <p>Lugo: quince. </p>
    <p>Ourense: catorce. </p>
    <p>Pontevedra: vinte e dous. </p>
    <p>Artigo 4 </p>
    <p>A campaña electoral durará quince días; comezará ás cero horas do venres día cinco de outubro de dous mil doce, e finalizará ás vinte e catro horas do venres día dezanove de outubro de dous mil doce. </p>
    <p>Artigo 5</p>
    <p>Realizadas as eleccións convocadas por este decreto, a cámara resultante reunirase para a súa sesión constitutiva o día dezaseis de novembro de dous mil doce, ás once horas. </p>
    <p>Artigo 6</p>
    <p>As eleccións convocadas por este decreto rexeranse pola Lei orgánica 5/1985, do 19 de xuño, de réxime electoral xeral, así como pola Lei 8/1985, do 13 de agosto, de eleccións ao Parlamento de Galicia, e a normativa de desenvolvemento. </p>
    <p>Disposición derradeira </p>
    <p>Este decreto entrará en vigor o mesmo día da súa publicación no <em>Diario Oficial de Galicia</em>. </p>
    <p>Santiago de Compostela, vinte e sete de agosto de dous mil doce</p>
    <footer><p>Alberto Núñez Feijóo<br>Presidente</p></footer>

