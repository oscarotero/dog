---
date: '2012-12-24'
id: CA01-191212-0001
page: 47698
number: 244
agency: Consellería de Facenda
section: IV. Oposicións e concursos.
title: >-
  ORDE do 18 de decembro de 2012 pola que se convoca o proceso de selección para
  o nomeamento de recadador da Zona de Lugo.
range: Orde
url: >-
  https://www.xunta.gal/dog/Publicados/2012/20121224/AnuncioCA01-191212-0001_gl.html
---
<p>Próxima a producirse a vacante de recadador titular da Zona de Lugo, procede convocar, de conformidade co establecido no Decreto 51/2000, do 25 de febreiro, no cal se establece a organización recadatoria da Xunta de Galicia do Estatuto dos recadadores de zona, o proceso de selección para o nomeamento de recadador de zona.</p>
    <p>En consecuencia, e facendo uso da autorización contida na disposición derradeira primeira do mencionado decreto,</p>
    <h2>DISPOÑO: </h2>
    <p>Artigo 1</p>
    <p>Convócase o proceso de selección para o nomeamento de recadador titular da Zona de Lugo. </p>
    <p>Artigo 2</p>
    <p>Poderán participar na convocatoria pública de selección os que reúnan as seguintes circunstancias: </p>
    <p>a) Pertencer como funcionario de carreira a algún dos corpos seguintes: </p>
    <p>1. Á escala superior de finanzas da Comunidade Autónoma de Galicia ou ao corpo superior de inspectores de facenda do Estado. </p>
    <p>2. Á escala técnica de finanzas da Comunidade Autónoma de Galicia ou ao corpo técnico de facenda do Estado. </p>
    <p>b) Contar cunha antigüidade de catro anos de servizos prestados nas escalas ou corpos do punto anterior. </p>
    <p>c) Acharse en posesión do diploma de aptitude para o desempeño do cargo de recadador da Comunidade Autónoma de Galicia ou do Ministerio de Economía e Facenda, ou, no seu defecto, contar cunha experiencia mínima de cinco (5) anos no desempeño de tarefas recadatorias propias de órganos de tal natureza e que se consideren axeitadas e suficientes para a tarefa que se van realizar na prestación do servizo como recadador. </p>
    <p>d) Non ter notas desfavorables ou sancións non canceladas ou prescritas nin estar inhabilitado para o exercicio do cargo. </p>
    <p>Artigo 3</p>
    <p>1. As solicitudes dirixiranse á Dirección Xeral de Tributos desta consellería, conforme o modelo que figura no anexo I, no prazo de 15 días naturais a partir do seguinte ao da publicación desta orde. Coas solicitudes achegarase a documentación que acredite o cumprimento dos requisitos a que se refire o punto anterior, así como as certificacións, expedidas polos órganos competentes, en relación coas circunstancias obxecto de baremo previstas no artigo seguinte. </p>
    <p>2. Todos os requisitos deberán posuírse no día de finalización do prazo de presentación da solicitude. </p>
    <p>Artigo 4</p>
    <p>Para a selección do recadador baremaranse as seguintes circunstancias: </p>
    <p>a) Por cada ano de antigüidade como funcionario de carreira da escala superior de finanzas da Comunidade Autónoma de Galicia ou do corpo superior de inspectores de facenda do Estado: 0,20 puntos. Por cada ano de antigüidade como funcionario de carreira da escala técnica de finanzas da Comunidade Autónoma de Galicia ou do corpo técnico de facenda do Estado: 0,10 puntos. O límite máximo deste baremo será de 2 puntos. </p>
    <p>b) Por cada ano de experiencia no desempeño de funcións recadatorias ao servizo da Comunidade Autónoma de Galicia: 0,20 puntos, cun límite máximo de 1,60 puntos. </p>
    <p>c) Por cada ano de experiencia no desempeño de funcións recadatorias ao servizo doutras administracións públicas de carácter territorial ou institucional: 0,10 puntos, cun límite máximo de 1,40 puntos. </p>
    <p>d) Posuír o certificado de realización do curso de iniciación da lingua galega ou Celga 3: 0,50 puntos. Posuír o certificado de realización do curso de perfeccionamento da lingua galega ou Celga 4: 1 punto (estes dous certificados non serán acumulables). </p>
    <p>e) Os solicitantes someteranse a unha entrevista que versará sobre o funcionamento e as tarefas para desenvolver nunha zona ideal de recadación, que incluirá unha simulación do número de valores cargados e contía destes, así como unha proposta do equipo necesario para a súa xestión. Igualmente, poderán tratarse temas relacionados sobre aspectos puntuais do procedemento recadatorio en vía de constrinximento. Esta entrevista será valorada entre 1 e 4 puntos.</p>
    <p>Artigo 5</p>
    <p>As tarefas de selección establecidas no punto anterior serán realizadas por unha comisión que terá a seguinte composición: </p>
    <p>– A secretaria xeral e do Patrimonio.</p>
    <p>– O director xeral de Tributos.</p>
    <p>– O subdirector xeral de Recadación, que actuará como secretario da comisión.</p>
    <p>– O xefe territorial da Consellería de Facenda en Lugo.</p>
    <p>Disposición adicional primeira</p>
    <p>O funcionario que sexa nomeado recadador terá que solicitar e obter previamente á súa toma de posesión a situación administrativa de excedencia voluntaria por interese particular. </p>
    <p>Disposición adicional segunda</p>
    <p>Para exercer o cargo de recadador é necesaria a prestación previa de garantía na contía e na forma previstas no capítulo VII do citado Decreto 51/2000. </p>
    <p>Disposición adicional terceira</p>
    <p>Esta convocatoria e cantos actos administrativos deriven dela e da actuación da comisión poderán ser impugnados nos casos e na forma establecidos na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 18 de decembro de 2012</p>
    <footer><p>Elena Muñoz Fonteriz<br>Conselleira de Facenda</p></footer>
    <h2>ANEXO<br>Solicitude de posto de recadador titular da Zona de Lugo</h2>
    <table>
     <tbody>
      <tr>
       <td colspan="7">1. SOLICITANTE</td>
      </tr>
      <tr>
       <td>Nome e apelidos:</td>
       <td colspan="6"></td>
      </tr>
      <tr>
       <td colspan="7">Data de nacemento: NIF:</td>
      </tr>
      <tr>
       <td>Enderezo: rúa/praza:</td>
       <td colspan="6"></td>
      </tr>
      <tr>
       <td>Localidade:</td>
       <td colspan="6">CP: Provincia:</td>
      </tr>
      <tr>
       <td>Tfno.:</td>
       <td colspan="6">Correo electrónico:</td>
      </tr>
      <tr>
       <td colspan="7">2. DATOS ADMINISTRATIVOS</td>
      </tr>
      <tr>
       <td>Corpo/s ou escala/s</td>
       <td>Data ingreso</td>
       <td colspan="3">Grupo</td>
       <td colspan="2">Anos</td>
      </tr>
      <tr>
       <td></td>
       <td></td>
       <td colspan="3"></td>
       <td colspan="2"></td>
      </tr>
      <tr>
       <td></td>
       <td></td>
       <td colspan="3"></td>
       <td colspan="2"></td>
      </tr>
      <tr>
       <td></td>
       <td></td>
       <td colspan="3"></td>
       <td colspan="2"></td>
      </tr>
      <tr>
       <td></td>
       <td></td>
       <td colspan="3"></td>
       <td colspan="2"></td>
      </tr>
      <tr>
       <td colspan="7">3. FUNCIÓNS RECADATORIAS</td>
      </tr>
      <tr>
       <td colspan="7">A) AO SERVIZO DA COMUNIDADE AUTÓNOMA DE GALICIA:</td>
      </tr>
      <tr>
       <td colspan="3">Posto</td>
       <td>De</td>
       <td colspan="2">Ata</td>
       <td>Días</td>
      </tr>
      <tr>
       <td colspan="3"></td>
       <td>/ /</td>
       <td colspan="2">/ /</td>
       <td></td>
      </tr>
      <tr>
       <td colspan="3"></td>
       <td>/ /</td>
       <td colspan="2">/ /</td>
       <td></td>
      </tr>
      <tr>
       <td colspan="3"></td>
       <td>/ /</td>
       <td colspan="2">/ /</td>
       <td></td>
      </tr>
      <tr>
       <td colspan="3"></td>
       <td>/ /</td>
       <td colspan="2">/ /</td>
       <td></td>
      </tr>
      <tr>
       <td colspan="7">B) AO SERVIZO DOUTRAS ADMINISTRACIÓNS:</td>
      </tr>
      <tr>
       <td colspan="3">Posto</td>
       <td>De</td>
       <td colspan="2">Ata</td>
       <td>Días</td>
      </tr>
      <tr>
       <td colspan="3"></td>
       <td>/ /</td>
       <td colspan="2">/ /</td>
       <td></td>
      </tr>
      <tr>
       <td colspan="3"></td>
       <td>/ /</td>
       <td colspan="2">/ /</td>
       <td></td>
      </tr>
      <tr>
       <td colspan="3"></td>
       <td>/ /</td>
       <td colspan="2">/ /</td>
       <td></td>
      </tr>
      <tr>
       <td colspan="3"></td>
       <td>/ /</td>
       <td colspan="2">/ /</td>
       <td></td>
      </tr>
      <tr>
       <td colspan="7">4. COÑECEMENTO DO IDIOMA GALEGO</td>
      </tr>
      <tr>
       <td colspan="7">□ SI □ NON
        □ INICIACIÓN OU CELGA 3
        □ CURSO DE PERFECCIONAMENTO O CELGA 4</td>
      </tr>
      <tr>
       <td colspan="7">... de... de 2012
        Asdo.:</td>
      </tr>
     </tbody>
    </table>
    <p>Director xeral de Tributos</p>
    <p>Rúa Pastoriza 8, 3º andar</p>
    <p>15871 Santiago de Compostela</p>

