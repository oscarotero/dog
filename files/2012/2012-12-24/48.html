---
date: '2012-12-24'
id: L130-181212-0002
page: 47770
number: 244
agency: Concello da Coruña
section: VI. Anuncios. b) Administración local.
title: >-
  ANUNCIO da aprobación definitiva do Plan especial de infraestruturas e
  dotacións de SGL Carbón, S.A.
range: Anuncio
url: >-
  https://www.xunta.gal/dog/Publicados/2012/20121224/AnuncioL130-181212-0002_gl.html
---
<p>O Pleno municipal, en sesión que tivo lugar o 3 de decembro de 2012, acordou:</p>
    <p>«Primeiro. Aprobar definitivamente o documento do Plan especial de infraestruturas e dotacións de SGL Carbón, S.A. no polígono da Grela-Bens, da Coruña.</p>
    <p>Segundo. Ordenar o cumprimento dos trámites administrativos recollidos nos artigos 92.2 e 92.3 da Lei 9/2002, do 30 de decembro, de ordenación urbanística e protección do medio rural de Galicia, co fin de procurar a entrada en vigor do documento.</p>
    <p>Terceiro. Ordenar a dilixencia, co selo de aprobación definitiva polo Pleno municipal, dos exemplares do documento de Plan especial de infraestruturas e dotacións de SGL Carbón, S.A. no polígono da Grela-Bens da Coruña».</p>
    <p>Este acordo pon fin á vía administrativa e poderase interpor contra el recurso contencioso-administrativo ante o Tribunal Superior de Xustiza de Galicia, no prazo de dous meses, contado a partir do día seguinte a aquel en que se practique a súa publicación no <em>Diario Oficial de Galicia</em> ou no <em>Boletín Oficial </em>da provincia, de conformidade co disposto no artigo 46 da Lei 29/1998, do 13 de xullo, da xurisdición contencioso-administrativa, sen prexuízo de calquera outro que estime pertinente.</p>
    <p>A documentación exixida polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, tivo entrada na Consellería de Medio Ambiente, Territorio e Infraestruturas, o día 17 de decembro de 2012.</p>
    <p>Os gastos desta publicación serán por conta de SGL Carbón, S.A.</p>
    <p>A Coruña, 17 de decembro de 2012 </p>
    <footer><p>César de Jesús Otero Grille<br>Director de Urbanismo</p></footer>

