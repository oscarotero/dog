---
date: '2012-12-24'
id: C3C1-201212-0001
page: 47691
number: 244
agency: 'Consellería de Presidencia, Administracións Públicas e Xustiza'
section: IV. Oposicións e concursos.
title: >-
  RESOLUCIÓN do 16 de outubro de 2012, da Dirección Xeral de Administración
  Local, pola que se publica a convocatoria para a provisión, polo sistema de
  libre designación, do posto de traballo de secretario/a xeral da Deputación
  Provincial de Lugo, entre funcionarios con habilitación de carácter estatal.
range: Resolución
url: >-
  https://www.xunta.gal/dog/Publicados/2012/20121224/AnuncioC3C1-201212-0001_gl.html
---
<p>De conformidade co disposto no artigo 37 do Decreto 49/2009, do 26 de febreiro, sobre o exercicio de competencias da Comunidade Autónoma de Galicia respecto dos/as funcionarios/as con habilitación de carácter estatal, en concordancia coa disposición adicional segunda da Lei 7/2007, do 12 de abril, do Estatuto básico do empregado público, e no exercicio da competencia atribuída polo artigo 15.1 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e a Orde do 22 de setembro de 2011, sobre delegación de competencias, esta dirección xeral </p>
    <h2>RESOLVE:</h2>
    <p>Publicar as bases da convocatoria para a provisión, polo sistema de libre designación, entre funcionarios/as con habilitación de carácter estatal, do posto de traballo de secretario/a xeral da Deputación Provincial de Lugo, que se achegan como anexo a esta resolución, conforme as seguintes disposicións: </p>
    <p>Primeira. O posto de traballo que se convoca poderá ser solicitado polos funcionarios/as con habilitación de carácter estatal pertencentes á subescala e, de ser o caso, categoría a que está reservado.</p>
    <p>Non poderán concorrer á convocatoria os funcionarios/as que se atopen nas situacións previstas nas letras a) e b) do artigo 28 do Decreto 49/2009, do 26 de febreiro. </p>
    <p>Segunda. Os interesados dirixirán as súas solicitudes á Corporación convocante, dentro dos quince días naturais seguintes ao da publicación da presente resolución no <em>Diario Oficial de Galicia</em>, xuntándolle á solicitude a documentación acreditativa de reunir os requisitos para o seu desempeño, nos termos que figuran na convocatoria. </p>
    <p>Terceira. Os aspirantes deberán aterse ás bases da convocatoria publicadas neste diario oficial.</p>
    <p>Santiago de Compostela, 16 de outubro de 2012</p>
    <footer><p>PD (Orde 22.9.2011, DOG nº 194, do 10 de outubro)<br>José Norberto Uzal Tresandí<br>Director xeral de Administración Local</p></footer>
    <h2>ANEXO I<br>Bases reguladoras da convocatoria pública para a provisión, polo sistema de libre designación, entre funcionarios/as con habilitación de carácter estatal, do posto de traballo de secretario/a xeral da Deputación Provincial de Lugo</h2>
    <p>Primeira. <em>Obxecto e sistema de provisión</em></p>
    <p>Estas bases teñen por obxecto rexer a convocatoria pública para cubrir, polo sistema de libre designación previsto no punto 4.2 da disposición adicional segunda da Lei 7/2007, do 12 de abril, do Estatuto básico do empregado público e nos artigos 19 e 36 e seguintes do Decreto 49/2009, do 26 de febreiro, sobre o exercicio das competencias da Comunidade Autónoma de Galicia respecto dos/as funcionarios/as con habilitación de carácter estatal, o posto de secretario/a xeral da Deputación Provincial de Lugo, reservado a funcionarios/as con habilitación de carácter estatal.</p>
    <p>Segunda. <em>Características do posto de traballo</em></p>
    <p>O posto cuxa provisión se convoca ten a denominación de secretario/a xeral da Deputación Provincial de Lugo ecorresponde á subescala de secretaría de clase primeira, categoría superior.</p>
    <p>O nivel de complemento de destino do posto é o 30 e o complemento específico é de 38.245.92 euros anuais (contía fixada para o ano 2012 polo Acordo plenario do 29 de novembro de 2011, aprobado definitivamente polo Acordo plenario do 31 de xaneiro de 2012, publicado no <em>Boletín Oficial</em> da provincia do 1 de febreiro). </p>
    <p>Outras características definitorias do perfil que deben cumprir os aspirantes son as sinaladas no anexo II destas bases.</p>
    <p>Terceiro. <em>Requisitos para o seu desempeño</em></p>
    <p>Será requisito indispensable para concorrer ao proceso selectivo e poder desenvolver o posto, no caso de ser nomeado, estar integrado na escala de funcionarios de habilitación de carácter estatal, subescala secretaría, categoría superior.</p>
    <p>Para o cumprimento do establecido no Decreto 103/2008, do 8 de maio, polo que se regula o coñecemento do galego nos procedementos para a provisión de postos de traballo reservados a funcionarios/as con habilitación de carácter estatal no ámbito territorial da Comunidade Autónoma de Galicia, os aspirantes deberán acreditar, mediante a presentación coa solicitude de participación nesta convocatoria, estar en posesión do certificado de lingua galega 4 (Celga 4) ou do seu equivalente, debidamente homologado polo órgano competente en materia de política lingüística da Xunta de Galicia.</p>
    <p>Aqueles aspirantes que non acrediten estar en posesión do Celga 4 ou equivalente deberán realizar unha proba en que se avaliará co resultado de apto ou non apto o grao de coñecemento de galego, que deberá ser equivalente ao exixido para o Celga 4.</p>
    <p>Para estes supostos, o presidente da entidade local encomendará a realización da mencionada proba a dous técnicos especialistas en lingua galega designados polo órgano competente en materia de política lingüística da Xunta de Galicia.</p>
    <p>Non poderán concorrer á convocatoria os funcionarios que se atopen nas situacións previstas no artigo 28.2, letras a) e b) do Decreto 49/2009, do 26 de febreiro, sobre o exercicio das competencias da Comunidade Autónoma de Galicia respecto dos funcionarios con habilitación de carácter estatal.</p>
    <p>En consideración á natureza do sistema de provisión, o nomeamento será realizado discrecionalmente pola presidencia en atención aos méritos libremente achegados polos candidatos (terase en consideración o currículum vitae, que se adapte ao perfil descrito no anexo II destas bases, que deberá xuntarse coa solicitude, así como a experiencia noutros postos de traballo de similares características), e poderá declararse deserta a convocatoria se así o considera oportuno, en uso das atribucións conferidas na lexislación de función pública para este tipo de procedementos de provisión.</p>
    <p>Cuarta. <em>Publicación no DOG</em></p>
    <p>A convocatoria será remitida pola presidencia á Consellería de Presidencia, Administracións Públicas e Xustiza da Xunta de Galicia (Dirección Xeral de Administración Local) para a súa íntegra publicación no <em>Diario Oficial de Galicia</em> e remisión ao Ministerio de Administracións Públicas.</p>
    <p>Quinta. <em>Solicitudes</em></p>
    <p>As solicitudes para participar nesta convocatoria dirixiranse ao presidente da Deputación de Lugo no modelo oficial que se incorpora como anexo III.</p>
    <p>Presentaranse no Rexistro Xeral da mesma entidade ou nas oficinas previstas no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común, na súa nova redacción dada pola Lei 4/1999, de modificación da norma citada, dentro dos 15 días naturais seguintes ao da publicación íntegra da convocatoria no <em>Diario Oficial de Galicia</em>.</p>
    <p>Ademais do contido mínimo previsto no artigo 70.1 da Lei 30/1992, do 26 de novembro, na solicitude deberá indicarse o número de rexistro de persoal e a situación administrativa en que se atope o solicitante, así como o seu destino.</p>
    <p>Xunto coa solicitude, os aspirantes achegarán o seu currículum vítae, no cal constarán os títulos académicos, os anos de servizos, os postos de traballo desempeñados na Administración pública, os estudos e cursos realizados, das características e condicións especificadas no anexo II destas bases, o coñecemento da lingua propia da Comunidade Autónoma que deberán acreditar mediante certificación ou copia compulsada dos méritos que aleguen.</p>
    <p>Así mesmo, prestarán declaración xurada de reuniren os requisitos legais para participar neste proceso selectivo, así como outros méritos que crean oportuno poñer de manifesto e a súa acreditación documental.</p>
    <p>Sexta. <em>Entrevista curricular</em></p>
    <p>De se estimar necesario, o órgano convocante poderá convocar a unha entrevista a todos ou a algún dos aspirantes cando sexa preciso aclarar o contido do currículum vítae e outros aspectos de idoneidade que, xunto cos requisitos mínimos sinalados na base terceira, conformarán a decisión de nomear un dos aspirantes concorrentes para cubrir o posto de secretario xeral da Deputación Provincial de Lugo ou de deixar deserto o citado posto.</p>
    <p>Sétima. <em>Resolución e nomeamento</em></p>
    <p>Rematado o prazo de presentación de instancias, o presidente procederá, se é o caso, a ditar a resolución correspondente no prazo dun mes.</p>
    <p>O presidente da Deputación Provincial de Lugo poderá solicitar o informe ou informes, non vinculantes, que se consideren necesarios e que poidan axudar a dirimir se, ademais de cumprir as condicións e requisitos indispensables exixidos na convocatoria, o/os aspirante/es cumpren ou non as condicións de idoneidade para a cobertura do posto obxecto desta convocatoria de provisión e que poden servir de base para motivar a resolución que se dite.</p>
    <p>Da resolución, que se motivará facendo constar o cumprimento por parte do candidato/a elixido/a dos requisitos e especificacións exixidos nestas bases, darase conta ao Pleno da Deputación e traslado á Consellería de Presidencia, Administracións Públicas e Xustiza da Xunta de Galicia (Dirección Xeral da Administración Local) para a súa anotación e publicación do<em> Diario Oficial de Galicia</em>.</p>
    <p>En todo caso, deberá quedar acreditada no procedemento, como fundamento da resolución acordada, a observancia do procedemento legalmente establecido.</p>
    <p>O/a funcionario/a nomeado/a para un posto de libre designación poderá ser destituído, con carácter discrecional, polo mesmo órgano que o nomeou, sempre que se lle garanta un posto de traballo da súa subescala e categoría na Corporación, que deberá figurar na relación de postos de traballo e cuxa remuneración non será inferior en máis de dous niveis á do posto de traballo para o cal foi designado/a.</p>
    <p>O dito posto de traballo estará clasificado como reservado a habilitados de carácter estatal, terá atribuídas as funcións de colaboración, apoio e asistencia xurídica que lle atribúa o presidente da Corporación e nel poderá permanecer ata obter outro posto polos procedementos de provisión definitiva ou provisional establecidos no Decreto 47/2009, do 26 de febreiro.</p>
    <p>Oitava. <em>Prazo de toma de posesión</em></p>
    <p>O prazo de toma de posesión será de tres días hábiles, se o destino anterior radica na mesma localidade que o do novo destino e dun mes, se radica en localidade distinta ou comporta o reingreso ao servizo activo do funcionario/a.</p>
    <p>Este prazo empezarase a contar a partir do día seguinte ao do cesamento, que deberá producirse dentro dos tres días hábiles seguintes ao da publicación da resolución desta convocatoria no <em>Diario Oficial de Galicia</em>.</p>
    <p>Novena. <em>Resolución en que se declare deserto o posto</em></p>
    <p>No suposto de que o órgano convocante estime que, entre os aspirantes presentados, pese a que algún ou algúns deles reúnan as condicións mínimas exixidas na convocatoria, ningún acada os requisitos de idoneidade necesarios para asumir o posto de secretario xeral da Deputación de Lugo, poderá declarar deserto o posto.</p>
    <p>Décima. <em>Impugnación</em></p>
    <p>Contra o acordo de aprobación destas bases, que pon fin á vía administrativa, os interesados/as poderán interpoñer recurso potestativo de reposición perante o presidente da Deputación de Lugo, no prazo dun mes contado desde o día seguinte ao da súa publicación, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou ben poderán interpoñer directamente recurso contencioso-administrativo, ante os correspondentes órganos xudiciais desta orde, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa, sen prexuízo de que poidan interpoñer calquera outro que consideren procedente.</p>
    <h2>ANEXO II</h2>
    <table>
     <tbody>
      <tr>
       <td>Denominación</td>
       <td>Nivel</td>
       <td>Complemento específico</td>
       <td>Grupo</td>
       <td>Requisitos</td>
       <td>Perfil</td>
      </tr>
      <tr>
       <td>Secretaría Xeral</td>
       <td>30</td>
       <td>38.245,92 € /ano</td>
       <td>A1</td>
       <td>Funcionario con habilitación de carácter estatal (categoría superior)</td>
       <td>–&amp;nbsp;Doutor en Dereito.
        –&amp;nbsp;Máster en Dirección de Administración Local (INAP).
        –&amp;nbsp;Curso superior de Dirección Pública Local.
        –&amp;nbsp;Experiencia acreditada de máis de 5 anos en Secretaría de entidades locais en capitais de provincia, municipios de gran poboación ou deputacións provinciais que teñan dependentes organismos autónomos, sociedades mercantís e fundacións.</td>
      </tr>
     </tbody>
    </table>
    <h2>ANEXO III<br>Solicitude de participación en postos de traballo reservados a funcionarios/as con habilitación de carácter nacional, para prover polo sistema de libre designación</h2>
    <table>
     <tbody>
      <tr>
       <td>1. DATOS PERSOAIS</td>
      </tr>
      <tr>
       <td>Apelidos
        Nome DNI 
        Enderezo (para efectos de notificacións e comunicacións):
        Rúa e número
        Código postal e localidade
        Provincia Teléfono
        NRP:</td>
      </tr>
      <tr>
       <td>2. DATOS PROFESIONAIS</td>
      </tr>
      <tr>
       <td>Subescala Categoría
        Situación administrativa en que se encontra o concursante
        Destino actual
        Forma e data de nomeamento no destino actual (definitivo ou provisional)</td>
      </tr>
      <tr>
       <td>3. DATOS DO POSTO A QUE SE CONCURSA</td>
      </tr>
      <tr>
       <td>Entidade local en que radica o posto
        Provincia
        Denominación do posto</td>
      </tr>
     </tbody>
    </table>
    <p class="basic-paragraph">Solicita tomar parte no proceso selectivo para cubrir o posto de ....................................................................................................................................., polo sistema de libre designación, cuxo extracto se fixo público no BOE ..................................., e declara non estar incurso en ningunha das causas de exclusión indicadas na base 2.3.</p>
    <p class="basic-paragraph">Lugar, data e sinatura</p>
    <table>
     <tbody>
      <tr>
       <td>4. RELACIÓN DE MÉRITOS QUE FAI CONSTAR O ASPIRANTE</td>
      </tr>
     </tbody>
    </table>

