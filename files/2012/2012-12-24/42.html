---
date: '2012-12-24'
id: G1096-111212-0002
page: 47758
number: 244
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 5 de decembro de 2012 pola que se notifica a resolución do recurso
  potestativo de reposición interposto contra a Resolución do 18 de outubro do
  2011, recaída no expediente 107B 2005/43-0, devolta polo servizo de Correos
  por resultar a súa destinataria ausente na repartición.
range: Cédula
url: >-
  https://www.xunta.gal/dog/Publicados/2012/20121224/AnuncioG1096-111212-0002_gl.html
---
<p>O subdirector da Axencia de Protección da Legalidade Urbanística, por substitución da directora (artigo 3 do Decreto 51/2008, do 6 de marzo, DOG núm. 59, do 27 de marzo), ditou o <br>8 de novembro de 2012 a resolución pola que se desestima o recurso potestativo de reposición interposto por Mercedes Nieto Abeijón contra a Resolución do 18 de outubro de 2011 ditada pola directora da Axencia de Protección da Legalidade Urbanística, pola que se lle impón unha multa coercitiva en relación coas obras promovidas pola interesada, consistentes na construción dunha vivenda unifamiliar e unha piscina no lugar de Pena Maior, Noal, no termo municipal de Porto do Son, provincia da Coruña.</p>
    <p>Ao non poderse realizar a notificación persoal daquela resolución á citada interesada, mediante esta cédula, e ao abeiro do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícaselle á citada interesada a devandita resolución.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber á interesada que o texto íntegro da resolución que se lle notifica se encontra ao seu dispor nas dependencias da Axencia de Protección da Legalidade Urbanística, sitas no Edificio Witland, 1º andar, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Contra a resolución, que pon fin á vía administrativa, a interesada poderá interpoñer recurso contencioso-administrativo ante o xulgado do contencioso-administrativo en cuxa circunscrición estea o inmoble afectado, conforme o disposto no artigo 14.1.3 da Lei 29/1998, do 13 de xullo, reguladora da xurisdición contencioso-administrativa, no prazo de dous meses contado a partir do día seguinte a aquel en que se teña producido a notificación, segundo o disposto no artigo 46.1 da citada lei.</p>
    <p>Para que conste e lle sirva de notificación á interesada, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 5 de decembro de 2012</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

