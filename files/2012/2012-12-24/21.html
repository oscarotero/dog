---
date: '2012-12-24'
id: CA02-041212-0002
page: 47726
number: 244
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 26 de novembro de 2012, da Secretaría Xeral de Calidade e
  Avaliación Ambiental, polo que se somete a información pública o estudo de
  impacto ambiental do proxecto de construción dun vertedoiro de refugos,
  promovido por Servicios Industriales y Ambientales Vimianzo, S.L. (Siavi), no
  lugar do Castrelo, Vimianzo (A Coruña) (expedientes 2011-SC-I-00286 e
  2011-SC-I-00294).
range: Anuncio
url: >-
  https://www.xunta.gal/dog/Publicados/2012/20121224/AnuncioCA02-041212-0002_gl.html
---
<p>Para os efectos previstos no Real decreto lexislativo 1/2008, do 11 de xaneiro, polo que se aproba o texto refundido da Lei de avaliación de impacto ambiental de proxectos, (BOE nº 23, do 26 de xaneiro), faise público que por espazo de trinta (30) días hábiles, contados a partir do día seguinte ao da publicación deste anuncio, quedará exposto en horas de atención ao público o estudo de impacto ambiental para as instalacións do proxecto referido no encabezamento, co fin de que calquera interesado poida consultalo e, de ser o caso, formular nese prazo as alegacións, suxestións e/ou observacións que considere convenientes. A documentación que se expón será:</p>
    <p>– Libro 1/3: estudo de impacto ambiental do proxecto de depósito de refugos e anexos.</p>
    <p>– Libro 2/3: estudo de impacto e integración paisaxística do proxecto de construción e explotación de vertedoiro de refugos da planta de xestión integral de reciclaxe de materiais ao final de seu ciclo de vida no lugar de Castrelo, Vimianzo.</p>
    <p>– Libro 3/3: avaliación de impacto arqueolóxico: depósito de refugos dentro de planta de xestión integral e reciclaxe de materiais ao final do seu ciclo de vida.</p>
    <p>Para isto poranse á disposición dos administrados, en horario de atención ao público, exemplares da citada documentación nas seguintes dependencias:</p>
    <p>– Secretaría Xeral de Calidade e Avaliación Ambiental-Servizo de Control da Xestión de Residuos e Calidade dos Solos (San Lázaro, s/n, 15781 Santiago de Compostela).</p>
    <p>– Consellería de Medio Ambiente, Territorio e Infraestruturas-Xefatura Territorial da Coruña (r/ Vicente Ferrer, 2, 15008 A Coruña).</p>
    <p>– Concello de Vimianzo (praza do Concello, 6, 15129 Vimianzo).</p>
    <p>Santiago de Compostela, 26 de novembro de 2012</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

