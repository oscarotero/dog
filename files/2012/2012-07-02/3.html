---
date: '2012-07-02'
id: CA01-270612-0008
page: 26165
number: 125
agency: Consellería de Facenda
section: III. Outras disposicións.
title: >-
  RESOLUCIÓN do 29 de xuño de 2012 pola que se ordena a publicación do acordo do
  Consello da Xunta de Galicia, do 29 de xuño de 2012, polo que se aproba a
  modificación da relación de postos de traballo do organismo autónomo Instituto
  de Estudos do Territorio.
range: Resolución
url: >-
  https://www.xunta.gal/dog/Publicados/2012/20120702/AnuncioCA01-270612-0008_gl.html
---
<p>A posta en funcionamento do Instituto de Estudos do Territorio (IET) implica a supresión da Dirección Xeral de Sostibilidade e Paisaxe, que é asumida por este organismo. O IET asume as competencias atribuídas á citada dirección xeral, subrogándose nos dereitos e obrigas derivados das competencias do devandito órgano, agás naquelas relativas á ordenación do territorio, nas cales se subrogará á Secretaría Xeral de Ordenación do Territorio e Urbanismo, segundo o disposto na estrutura orgánica da Consellería de Medio Ambiente, Territorio e Infraestruturas.</p>
    <p>Por outra banda o IET, ademais, subrógase nos dereitos e obrigas da Sociedade Anónima para o Desenvolvemento Comarcal de Galicia (Sodeco) no que se refire á Subdirección do Sistema de Información Territorial de Galicia, no momento que se procedeu á extinción desta sociedade.</p>
    <p>A proposta que se formula pretende a modificación da relación de postos de traballo do IET, tendo en conta o estudo organizativo do servizo, a racionalización das estruturas orgánicas, a evitación de tarefas redundantes e duplicidades, e as previsións orzamentarias, todo de conformidade co disposto nas disposicións adicionais sétima e oitava dos seus estatutos. Este estudo organizativo realizado polo IET con data do 6 de xuño do 2012 prevé unha reorganización administrativa e dos seus recursos humanos, adaptándoos aos seus obxectivos extratéxicos e ao orzamento con que conta.</p>
    <p>En consecuencia, por proposta da Consellería de Medio Ambiente, Territorio e Infraestruturas, consultadas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia, na súa reunión do día 29 de xuño de 2012, adoptou o seguinte </p>
    <h2>ACORDO:</h2>
    <p>Primeiro. Apróbase a modificación da relación de postos de traballo do organismo autónomo Instituto de Estudos do Territorio, nos termos que se sinalan no anexo a este acordo.</p>
    <p>Segundo. Ordénase a súa publicación no <em>Diario Oficial de Galicia</em> para os efectos da súa entrada en vigor a partir do día seguinte ao da súa publicación.</p>
    <p>Visto o acordo adoptado polo Consello da Xunta de Galicia na súa reunión do 29 de xuño de 2012, relativo á aprobación da modificación da relación de postos de traballo do organísmo autónomo Instituto de Estudos do Territorio, coa finalidade de cumprir ese acordo dispoño que se publique no <em>Diario Oficial de Galicia </em>como anexo a esta resolución.</p>
    <p>Santiago de Compostela, 29 de xuño de 2012</p>
    <footer><p>Elena Muñoz Fonteriz<br>Conselleira de Facenda</p></footer>

