---
date: '2012-07-02'
id: CA05-190612-0001
page: 26283
number: 125
agency: Consellería de Traballo e Benestar
section: VI. Anuncios. a) Administración autonómica.
title: >-
  RESOLUCIÓN do 18 de xuño de 2012, da Secretaría Xeral Técnica da Consellería
  de Traballo e Benestar, pola que se emprazan as persoas interesadas no recurso
  contencioso-administrativo, procedemento ordinario número 565/2011, interposto
  contra a Orde do 22 de marzo de 2011 pola que se establecen as bases
  reguladoras e se procede á convocatoria pública de subvencións para a
  programación de accións formativas dirixidas prioritariamente a persoas
  traballadoras ocupadas cofinanciadas polo Fondo Social Europeo para o
  exercicio de 2011.
range: Resolución
url: >-
  https://www.xunta.gal/dog/Publicados/2012/20120702/AnuncioCA05-190612-0001_gl.html
---
<p>A Consellería de Traballo e Benestar recibiu da Sala do Contencioso-Administrativo do Tribunal Superior de Xustiza de Galicia (sección 1ª) providencia pola que se admite a trámite o recurso contencioso-administrativo, procedemento ordinario número 565/2011, interposto pola Confederación Intersindical Galega (CIG), contra a Orde do 22 de marzo de 2011 pola que se establecen as bases reguladoras e se procede á convocatoria pública de subvencións para a programación de accións formativas dirixidas prioritariamente a persoas traballadoras ocupadas cofinanciadas polo Fondo Social Europeo para o exercicio de 2011.</p>
    <p>En consecuencia, esta secretaría xeral técnica acordou nesta data e de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo á referida sala, o que se notifica para xeral coñecemento de todas as persoas interesadas no procedemento e se emprazan para que poidan comparecer como parte nos autos na Sala do Contencioso-Administrativo do Tribunal Superior de Xustiza de Galicia no prazo de nove (9), contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 18 de xuño de 2012</p>
    <footer><p>Cristina Ortiz Dorda <br>Secretaria xeral técnica da Consellería de Traballo e Benestar</p></footer>

