---
date: '2012-06-25'
id: G0165-210612-0005
page: 25153
number: 120
agency: Consellería do Medio Rural e do Mar
section: III. Outras disposicións.
title: >-
  RESOLUCIÓN do 21 de xuño de 2012, da Secretaría Xeral Técnica da Consellería
  do Medio Rural e do Mar, pola que se ratifica o acordo de extinción das
  fundacións para o desenvolvemento das comarcas e se promove a súa inscrición
  no Rexistro de Fundacións de Interese Galego.
range: Resolución
url: >-
  https://www.xunta.gal/dog/Publicados/2012/20120625/AnuncioG0165-210612-0005_gl.html
---
<p>Examinados os expedientes de extinción e liquidación das fundacións para o desenvolvemento comarcal presentados ante este protectorado de fundacións, e conforme os seguintes antecedentes e consideracións legais e técnicas, antecedentes:</p>
    <p>1. Con datas do 14, 18, 19 e 20 de xuño de 2012 tiveron entrada nesta secretaría xeral técnica escritos do director xeral de Desenvolvemento Rural polos que se remiten as escrituras notariais de elevación a público dos acordos sociais de extinción das fundacións para o desenvolvemento das comarcas, conforme o previsto no Acordo do Consello da Xunta do 13 de xaneiro de 2011. </p>
    <p>2. As fundacións para o desenvolvemento das comarcas que se citan foron constituídas en escritura pública outorgadas polas notarías e nas datas que se indican a seguir. Tamén foron clasificadas como mixtas e declaradas de interese galego segundo as datas de publicación no Diario Oficial de Galicia que se sinalan: </p>
    <table>
     <thead>
      <tr>
       <td>Comarca</td>
       <td>Notaría</td>
       <td>Lugar
        constitución</td>
       <td>Data
        constitución</td>
       <td>Nº 
        protocolo</td>
       <td>Publicación clasificación</td>
       <td>Publicación declaración interese galego</td>
      </tr>
     </thead>
     <tbody>
      <tr>
       <td>Muros</td>
       <td>Constantino Castellano Collados</td>
       <td>Muros</td>
       <td>3.2.1999</td>
       <td>137</td>
       <td>23.4.1999</td>
       <td>10.5.1999</td>
      </tr>
      <tr>
       <td>Noia</td>
       <td>José Manuel Amigo Vázquez</td>
       <td>Noia</td>
       <td>3.2.1999</td>
       <td>263</td>
       <td>22.4.1999</td>
       <td>7.5.1999</td>
      </tr>
      <tr>
       <td>Terra
        deTrives</td>
       <td>Fernando Gutiérrez Valdenebro</td>
       <td>A Pobra de Trives</td>
       <td>23.12.1994</td>
       <td>421</td>
       <td>6.2.1995</td>
       <td>30.3.1995</td>
      </tr>
      <tr>
       <td>Arzúa</td>
       <td>Francisco López Moledo</td>
       <td>Arzúa</td>
       <td>19.12.1994</td>
       <td>1.360</td>
       <td>2.2.1995</td>
       <td>21.2.1995</td>
      </tr>
      <tr>
       <td>Ortegal</td>
       <td>Inmaculada Espiñeira Soto</td>
       <td>Ortigueira</td>
       <td>25.11.1994</td>
       <td>510</td>
       <td>21.12.1994</td>
       <td>31.3.1995</td>
      </tr>
      <tr>
       <td>Santiago</td>
       <td>Manuel Peregil Cambón</td>
       <td>Santiago de Compostela</td>
       <td>30.7.2001</td>
       <td>1.621</td>
       <td>7.9.2001</td>
       <td>14.9.2001</td>
      </tr>
      <tr>
       <td>Eume</td>
       <td>Isidoro Antonio Calvo Vidal</td>
       <td>Pontedeume</td>
       <td>31.7.2001</td>
       <td>1.028</td>
       <td>7.9.2001</td>
       <td>14.9.2001</td>
      </tr>
      <tr>
       <td>Verín</td>
       <td>Alfonso Castro Lago</td>
       <td>Verín</td>
       <td>9.2.1999</td>
       <td>177</td>
       <td>22.4.1999</td>
       <td>7.5.1999</td>
      </tr>
      <tr>
       <td>Betanzos</td>
       <td>Luis Gómez Varela</td>
       <td>Betanzos</td>
       <td>10.11.2000</td>
       <td>3.622</td>
       <td>9.4.2001</td>
       <td>17.4.2001</td>
      </tr>
      <tr>
       <td>Terra de Caldelas</td>
       <td>María Teresa Sanahuja Cambra</td>
       <td>Castro Caldelas</td>
       <td>9.2.1999</td>
       <td>52</td>
       <td>21.4.1999</td>
       <td>10.5.1999</td>
      </tr>
      <tr>
       <td>Ordes</td>
       <td>Jesús María Rodríguez Vázquez</td>
       <td>Ordes</td>
       <td>19.12.1994</td>
       <td>1.277</td>
       <td>6.2.1995</td>
       <td>31.3.1995</td>
      </tr>
      <tr>
       <td>Terra Chá</td>
       <td>Juan Cora Guerreiro</td>
       <td>Vilalba</td>
       <td>24.11.1994</td>
       <td>1.655</td>
       <td>21.12.1994</td>
       <td>13.1.1995</td>
      </tr>
      <tr>
       <td>A Ulloa</td>
       <td>Mariano Pablo Melendo Martínez</td>
       <td>Palas de Rei</td>
       <td>24.11.1994</td>
       <td>197</td>
       <td>21.12.1994</td>
       <td>13.1.1995</td>
      </tr>
      <tr>
       <td>A
        Fonsagrada</td>
       <td>José Antonio Aparicio Colomer</td>
       <td>Ribadavia</td>
       <td>28.11.1994</td>
       <td>446</td>
       <td>21.12.1994</td>
       <td>13.1.1995</td>
      </tr>
      <tr>
       <td>Terra de 
        Celanova</td>
       <td>Francisco Javier de las Fuentes Abad</td>
       <td>Celanova</td>
       <td>30.11.1994</td>
       <td>664</td>
       <td>21.12.1994</td>
       <td>13.1.1995</td>
      </tr>
      <tr>
       <td>O Ribeiro</td>
       <td>Francisco León Gómez</td>
       <td>Ribadavia</td>
       <td>30.11.1994</td>
       <td>1.029</td>
       <td>21.12.1994</td>
       <td>6.2.1995</td>
      </tr>
      <tr>
       <td>Deza</td>
       <td>Victorino Gutiérrez Aller</td>
       <td>Lalín</td>
       <td>2.12.1994</td>
       <td>1.769</td>
       <td>2.2.1995</td>
       <td>24.2.1995</td>
      </tr>
      <tr>
       <td>Terra de Lemos</td>
       <td>María José Rodríguez Tourón</td>
       <td>Monforte de Lemos</td>
       <td>7.12.1994</td>
       <td>988</td>
       <td>2.2.1995</td>
       <td>22.2.1995</td>
      </tr>
      <tr>
       <td>Valdeorras</td>
       <td>José Guillermo Rodrigo Rodicio</td>
       <td>O Barco de Valdeorras</td>
       <td>7.12.1994</td>
       <td>1.840</td>
       <td>1.2.1995</td>
       <td>1.3.1995</td>
      </tr>
      <tr>
       <td>O Salnés</td>
       <td>José Ángel Dopico Álvarez</td>
       <td>Cambados</td>
       <td>9.12.1994</td>
       <td>2.587</td>
       <td>1.2.1995</td>
       <td>21.2.1995</td>
      </tr>
      <tr>
       <td>O Baixo Miño</td>
       <td>María Ángeles Otero Seivane</td>
       <td>Tui</td>
       <td>9.12.1994</td>
       <td>1.523</td>
       <td>6.2.1995</td>
       <td>30.3.1995</td>
      </tr>
      <tr>
       <td>O 
        Carballiño</td>
       <td>César M. Fernández-Casqueiro Domínguez</td>
       <td>O Carballiño</td>
       <td>14.12.1994</td>
       <td>309</td>
       <td>2.2.1995</td>
       <td>24.2.1995</td>
      </tr>
      <tr>
       <td>Os Ancares</td>
       <td>José Ramón Barrasa Rivera</td>
       <td>Becerreá</td>
       <td>15.12.1994</td>
       <td>597</td>
       <td>1.2.1995</td>
       <td>22.2.1995</td>
      </tr>
      <tr>
       <td>Bergantiños</td>
       <td>Alberto Goday Portals</td>
       <td>Carballo</td>
       <td>16.12.1994</td>
       <td>2.364</td>
       <td>1.2.1995</td>
       <td>1.3.1995</td>
      </tr>
      <tr>
       <td>Melide</td>
       <td>María del Carmen Carreira Simón</td>
       <td>Melide</td>
       <td>19.12.1994</td>
       <td>1.246</td>
       <td>1.2.1995</td>
       <td>28.2.1995</td>
      </tr>
      <tr>
       <td>A 
        Paradanta</td>
       <td>Isabel Fiteira García</td>
       <td>A Cañiza</td>
       <td>22.12.1994</td>
       <td>484</td>
       <td>2.2.1995</td>
       <td>28.2.2005</td>
      </tr>
      <tr>
       <td>Tabeirós-Terra de Montes</td>
       <td>Nelson Rodicio Rodicio</td>
       <td>A Estrada</td>
       <td>23.12.1994</td>
       <td>1.947</td>
       <td>2.2.1995</td>
       <td>24.2.1995</td>
      </tr>
      <tr>
       <td>A Mariña Occidental</td>
       <td>Luis Muíño Fidalgo</td>
       <td>Viveiro</td>
       <td>1.2.1999</td>
       <td>102</td>
       <td>20.4.1999</td>
       <td>10.5.1999</td>
      </tr>
      <tr>
       <td>Caldas</td>
       <td>Carmen Alicia Calaza López</td>
       <td>Caldas de Reis</td>
       <td>2.2.1999</td>
       <td>149</td>
       <td>22.4.1999</td>
       <td>7.5.1999</td>
      </tr>
      <tr>
       <td>Chantada</td>
       <td>Daniel Balboa Fernández</td>
       <td>Chantada</td>
       <td>5.4.2000</td>
       <td>463</td>
       <td>4.8.2000</td>
       <td>27.10.2000</td>
      </tr>
      <tr>
       <td>O Morrazo</td>
       <td>María Ángeles Otero Seivane</td>
       <td>Cangas</td>
       <td>6.11.2000</td>
       <td>1.856</td>
       <td>9.4.2001</td>
       <td>17.4.2001</td>
      </tr>
      <tr>
       <td>A Mariña Central</td>
       <td>Francisco Manuel Mariño Pardo</td>
       <td>Mondoñedo</td>
       <td>10.11.2000</td>
       <td>1.173</td>
       <td>9.4.2001
        (Corrección erros 17.4.2001)</td>
       <td>17.4.2001</td>
      </tr>
      <tr>
       <td>A Mariña Oriental</td>
       <td>María del Rocío de la Hera Ortega</td>
       <td>Ribadeo</td>
       <td>30.7.2001</td>
       <td>53</td>
       <td>7.9.2001</td>
       <td>14.9.2001</td>
      </tr>
     </tbody>
    </table>
    <p>As referidas fundacións foron constituídas para pór en marcha accións xenéricas enunciadas no Plan de Desenvolvemento Comarcal, deseñar programas, solicitar a súa implementación aos organismos correspondentes e animar e incentivar a participación dos sectores e axentes económicos e sociais a que vai dirixido, así como acometer actuacións, programas e accións e proxectos que contribúan e incidan no desenvolvemento territorial, económico e social da comarca. </p>
    <p>3. En cumprimento do disposto no artigo 114 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, e pola condición das ditas fundacións como fundacións pertencentes ao sector público, a extinción delas foi autorizada polo Consello da Xunta na súa reunión do día 13 de xaneiro de dous mil once.</p>
    <p>Consideracións legais e técnicas:</p>
    <p>Primeiro. Esta consellería é competente para coñecer este expediente en uso das facultades que lle confire o artigo 44.3 da Lei 12/2006, do 1 decembro, de interese galego, en relación co disposto no Decreto 13/2012, do 4 de xaneiro, polo que se fixa a estrutura orgánica dos departamentos da Xunta de Galicia, e no Decreto 46/2012, do 19 de xaneiro, polo que se establece a estrutura orgánica da Consellería do Medio Rural e do Mar e do Fondo Galego de Garantía Agraria e conforme o previsto na Orde do 30 de marzo de 2012, de delegación de competencias no secretario xeral técnico, secretarios xerais e xefes territoriais da Consellería do Medio Rural e do Mar e no presidente do Consello de Administración do ente público Portos de Galicia.</p>
    <p>Segundo. O artigo 16.tres da Lei 15/2010, do 28 de decembro, de medidas fiscais e administrativas, autoriza o Consello da Xunta para extinguir as fundacións para o desenvolvemento das comarcas por imposibilidade de realizar o fin fundacional. O mesmo artigo dispón que o acordo do Consello da Xunta polo que se autorice a extinción determinará a apertura do procedemento de liquidación, conforme o previsto no artigo 46 da Lei 12/2006.</p>
    <p>Así mesmo, indica que tras o remate das operacións de liquidación e previamente á inscrición no Rexistro de Fundacións de Interese Galego, o protectorado ratificará o acordo de extinción das anteditas fundacións.</p>
    <p>De conformidade co disposto no artigo 44.6 da citada Lei 12/2006, o acordo de extinción inscribirase no Rexistro de Fundacións de Interese Galego.</p>
    <p>Terceiro. Con datas do 14, 18, 19 e 20 de xuño de 2012, as anteditas fundacións achegan escrituras públicas formalizadas os días 11, 14, 18, 19 e 20 de xuño de 2012, ante o notario de Santiago de Compostela, José Manuel Amigo Vázquez, nas cales se recolle o contido das actas das sesións dos padroados nas cales se aproba a liquidación, documentación acreditativa da adxudicación do haber resultante, así como documentos contables referidos aos peches das contabilidades. </p>
    <p>Cuarto. De conformidade co artigo 46.4 da Lei 12/2006, aprobadas as actuacións de liquidación das fundacións e adxudicado o haber resultante, estas actuacións serán comunicadas ao protectorado, que verificará as cancelacións e promoverá as inscricións que procedan, entre elas a extinción da fundación, no Rexistro de Fundacións de Interese Galego.</p>
    <p>Quinto. Conforme o disposto no artigo 50.8 do Decreto 14/2009, do 21 de xaneiro, do Regulamento de Fundacións de Interese Galego, «realizada de conformidade a liquidación e a adxudicación do haber resultante desta, o Protectorado promoverá a súa inscrición, así como a da extinción da fundación e a correspondente dilixencia de peche da folla do Rexistro de Fundacións de Interese Galego».</p>
    <p>O artigo 39.4 do Decreto 15/2009, do 21 de xaneiro, polo que se aproba o Regulamento do Rexistro de Fundacións de Interese Galego, establece que, inscrita a extinción e posterior liquidación, se cancelarán de oficio os asentos da fundación extinguida.</p>
    <p>Polo exposto, á vista da documentación presentada e da normativa de aplicación, este protectorado</p>
    <h2>RESOLVE:</h2>
    <p>1. Ratificar os acordos de extinción aprobados polos padroados das fundacións para o desenvolvemento das comarcas de Muros, Noia, Terra de Trives, Arzúa, Ortegal, Santiago, Eume, Verín, Betanzos, Terra de Caldelas, Ordes, Terra Chá, A Ulloa, A Fonsagrada, Terra de Celanova, O Ribeiro, Deza, Terra de Lemos, Valdeorras, O Salnés, O Baixo Miño, O Carballiño, Os Ancares, Bergantiños, Melide, A Paradanta, Tabeirós-Terra de Montes, A Mariña Occidental, Caldas, Chantada, O Morrazo, A Mariña Central e A Mariña Oriental, autorizados polo Consello da Xunta do día 13 de xaneiro de 2011.</p>
    <p>2. Ordenar a inscrición do acordo no Rexistro de Fundacións de Interese Galego, sección da Consellería do Medio Rural e do Mar.</p>
    <p>3. Inscribir no Rexistro de Fundacións de Interese Galego a extinción das fundacións para o desenvolvemento das anteditas comarcas e dilixenciar de baixa a fundación no rexistro.</p>
    <p>Contra a presente resolución, que esgota a vía administrativa, poderase interpoñer directamente recurso contencioso-administrativo ante o Tribunal Superior de Xustiza de Galicia, no prazo de dous meses desde a notificación, de conformidade co disposto no artigo 4 da Lei 29/1998, do 13 de xuño, reguladora da xurisdición contencioso-administrativa. Potestativamente, poderase interpoñer recurso potestativo de reposición ante o mesmo órgano que ditou o acto, no prazo dun mes desde a notificación, ou de tres meses a partir do día seguinte ao acto presunto, de conformidade co disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común. Non se poderá interpoñer o recurso contencioso-administrativo ata a resolución expresa ou presunta do recurso de reposición interposto.</p>
    <p>Santiago de Compostela, 21 de xuño de 2012</p>
    <footer><p>Francisco José Vidal-Pardo Pardo <br>Secretario xeral técnico da Consellería do Medio Rural e do Mar</p></footer>

