---
date: '2012-06-25'
id: L176-050612-0002
page: 25364
number: 120
agency: Concello de San Sadurniño
section: VI. Anuncios. b) Administración local.
title: >-
  ANUNCIO de información pública sobre a actividade de garaxe de maquinaria e
  equipamentos de uso forestal nunha nave existente na Bidueda.
range: Anuncio
url: >-
  https://www.xunta.gal/dog/Publicados/2012/20120625/AnuncioL176-050612-0002_gl.html
---
<p>Forestal Cando, S.L. solicitou neste concello licenza de inicio de actividade de garaxe de maquinaria e equipamentos de uso forestal (estacionamento, mantemento e lavado) que se vai desenvolver no interior dunha nave existente, nun espazo que vai ser acondicionado para tal efecto, da superficie construída de 1.734,40 m2, sita no lugar coñecido como A Bidueda, nº 14, na parroquia de San Sadurniño. En cumprimento do disposto no artigo 86 da Lei 30/1992, do 26 de novembro, de réxime xurídico das administracións públicas e do procedemento administrativo común, e no artigo 8 do Decreto 133/2008, do 12 de xuño, polo que se regula a avaliación de incidencia ambiental, sométese a información pública por un período de vinte (20) días hábiles, co fin de que durante este (que comezará a contarse desde o día seguinte ao da inserción deste anuncio no <em>Boletín Oficial</em> da provincia, no <em>Diario Oficial de Galicia</em> e no taboleiro de anuncios do Concello de San Sadurniño), poidan examinar o expediente nas oficinas deste concello, das 9.00 ás 14.00 horas, as persoas, sociedades ou entidades que dalgún xeito se consideren afectadas pola actividade que se pretende iniciar e formular por escrito as alegacións que xulguen oportunas.</p>
    <p>San Sadurniño, 2 de maio de 2012</p>
    <footer><p>Secundino García Casal<br>Alcalde</p></footer>

