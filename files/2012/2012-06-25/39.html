---
date: '2012-06-25'
id: G0167-050612-0001
page: 25295
number: 120
agency: Xulgado do Social número 3 de Reforzo da Coruña
section: V. Administración de xustiza.
title: EDICTO (1301/2009).
range: Edicto
url: >-
  https://www.xunta.gal/dog/Publicados/2012/20120625/AnuncioG0167-050612-0001_gl.html
---
<p>Marta Yanguas del Valle, secretaria xudicial de reforzo do Xulgado do Social número 3 da Coruña, fago saber que nos autos rexistrados co número 1301/2009, se ditou a resolución cuxo encabezamento e resolución son como segue:</p>
    <p>«Sentenza.</p>
    <p>A Coruña, 28 de maio de 2012.</p>
    <p>Ana Rodríguez Piorno, maxistrada xuíza do Xulgado do Social número 3 (reforzo) da Coruña, en funcións de reforzo, ditou esta resolución nos autos de procedemento sobre recarga de prestacións 1301/2009, en que foron demandantes María Consuelo Cernadas Alvite, Gonzalo Pena Cernadas, José Ángel Pena Cernadas, María Dulcina Rodríguez Cambeiro, Antonio Pena Rodríguez e David Pena Rodríguez, representados pola letrada Sra. Baptista de Sousa Viéitez, e demandados o Instituto Nacional da Seguridade Social (INSS) e Tesouraría Xeral da Seguridade Social (TXSS), coa representación da letrada da Administración da Seguridade Social Sra. Regueira Rodríguez, así como a empresa Construcciones Cid Castro, S.A., coa representación do letrado Sr. López Mosteiro, a empresa Construcciones Hermanos Figueroa, S.A. e a empresa Excavaciones Isaac Vázquez, S.A.</p>
    <p>Dispoño que debo desestimar e desestimo a demanda interposta por parte de María Consuelo Cernadas Alvite, de Gonzalo Pena Cernadas e de José Ángel Pena Cernadas, e de María Dulcina Rodríguez Cambeiro, de Antonio Pena Rodríguez e de David Pena Rodríguez contra o Instituto Nacional da Seguridade Social (INSS) e contra a Tesouraría Xeral da Seguridade Social (TXSS), así como contra as empresas Construcciones Cid Castro, S.A., Construcciones Hermanos Figueroa, S.A. e Excavaciones Isaac Vázquez, S.A., por inadecuación de procedemento e, en consecuencia, absolvo as entidades demandadas de cantas pretensións se exerceron na súa contra en méritos deste procedemento.</p>
    <p>Notifíquese esta sentenza ás partes.</p>
    <p>Contra esta resolución cabe interpor recurso de suplicación ante o Tribunal Superior de Xustiza de Galicia, que deberá ser anunciado no prazo dos cinco días seguintes ao da notificación desta sentenza.</p>
    <p>Así o pronuncio, mando e asino.</p>
    <p>Publicación. A anterior sentenza leuna e publicouna a maxistrada xuíza que a subscribe no día da súa data, do que eu, secretaria xudicial, dou fe».</p>
    <p>E para que lle sirva de notificación a Excavaciones Isaac Vázquez, S.A., expídese esta cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 5 de xuño de 2012</p>
    <footer><p>A secretaria xudicial</p></footer>

