---
date: '2012-05-02'
id: CA02-170412-0001
page: 16015
number: 83
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  CÉDULA do 12 de abril de 2012, da Secretaría Xeral Técnica da Consellería de
  Medio Ambiente, Territorio e Infraestruturas, pola que se notifica a
  resolución do recurso de reposición número RR/U/2011/00171, devolta polo
  servizo de Correos.
range: Cédula
url: >-
  https://www.xunta.gal/dog/Publicados/2012/20120502/AnuncioCA02-170412-0001_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle ao interesado, co último domicilio coñecido na avenida dos Caídos, 21,6.º D, A Coruña, a resolución que estima o recurso de reposición número U-2011/00171, formulado contra a resolución ditada pola Secretaría Xeral de Ordenación do Territorio e Urbanismo, pola que se aproba definitivamente o proxecto de expropiación forzosa, polo procedemento de taxación conxunta, dos bens e dereitos afectados pola execución do proxecto sectorial do parque empresarial de Taboada, no concello de Taboada, cuxa parte dispositiva di:</p>
    <h2>«RESOLVO:</h2>
    <p>Estimar o recurso de reposición número RR/U/2011/00171, interposto por María Luisa Vázquez Soengas en relación co predio n.º 4, contra a Resolución do 25 de marzo de 2010, ditada pola Secretaría Xeral de Ordenación do Territorio e Urbanismo, pola que se aproba definitivamente o proxecto de expropiación forzosa, polo procedemento de taxación conxunta, dos bens e dereitos afectados pola execución do proxecto sectorial do parque empresarial de Taboada, no concello de Taboada.</p>
    <p>Contra esta resolución, que é definitiva en vía administrativa, cabe recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 10.1.m) da Lei 29/1998, do 13 de xullo, reguladora da xurisdición contencioso-administrativa, no prazo de dous meses contados desde o día seguinte ao da súa notificación, conforme o disposto no artigo 46.1 da citada Lei 29/1998».</p>
    <p>Tendo en conta que, en atención ao previsto no artigo 61 da Lei 30/1992, o acto non se publica na súa integridade, fáiselle saber ao interesado que o texto íntegro da resolución que se notifica está á súa disposición, durante un prazo de dez (10) días contados desde o seguinte ao da publicación desta cédula, na Secretaría Xeral Técnica da Consellería de Medio Ambiente, Territorio e Infraestruturas, situada nos edificios administrativos de San Caetano, en Santiago de Compostela.</p>
    <p>O prazo de dous meses mencionado anteriormente contarase desde o día seguinte ao do remate do prazo sinalado para o exame do expediente, ou da comparecencia para tal fin, se é o caso.</p>
    <p>E para que conste e lles sirva de notificación aos interesados, asino e selo esta cédula.</p>
    <p>Santiago de Compostela, 12 de abril de 2012.</p>
    <footer><p>José Antonio Fernández Vázquez<br>Secretario xeral técnico da Consellería de Medio Ambiente,<br>Territorio e Infraestruturas</p></footer>

