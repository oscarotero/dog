---
date: '2012-02-20'
id: G0170-010212-11767
page: 6308
number: 35
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (289/2009).
range: Edicto
url: >-
  https://www.xunta.gal/dog/Publicados/2012/20120220/AnuncioG0170-010212-11767_gl.html
---
<p>Eu, María Mercedes Santos García, secretaria xudicial do Reforzo do Xulgado do Social número 2 da Coruña, fago saber que no procedemento DEM 289/2009, seguido neste xulgado, se ditou sentenza co encabezamento e resolución son do teor literal seguinte:</p>
    <p>«Na Coruña o dez de xaneiro de dous mil doce. Vistos por Montserrat Matos Salgado, maxistrada xuíza substituta do Xulgado do Social número 2 de Reforzo da Coruña e o seu partido, estes autos de xuízo 289/2009 seguidos por instancia de José Vilariño Ferreño, representado polo letrado Sr. Páramo Sureda, contra a empresa Edificaciones Oriván, S. L., en rebeldía procesual, e o Fogasa, que non comparece. Está citado o administrador concursal de Edificaciones Oriván, S.L., Sebastián Lorenzo Viejo, que comparece, e a litis versa sobre reclamación de salarios.</p>
    <p>Resolvo que, estimando integramente a demanda formulada por José Vilariño Ferreño, representado polo letrado Sr. Páramo Sureda, contra a empresa Edificaciones Oriván, S.L., en rebeldía procesual, e o Fogasa, que non compareceu. Está citado o administrador concursal de Edificaciones Oriván, S.L., Sebastián Lorenzo Viejo, que comparece. Debo condenar e condenar a demandada a lle aboar ao demandante a suma de 3.442,22 euros, no sentido exposto no fundamento primeiro, incrementada cos xuros moratorios pertinentes. Así mesmo, debo absolver o Fogasa, sen prexuízo da súa responsabilidade subsidiaria nos casos previstos no artigo 33 do Estatuto dos traballadores. Notifíqueselles esta sentenza ás partes e fágaselles saber que esta non é firme e que contra ela cabe interpor recurso de suplicación para ante a Sala do Social do Tribunal Superior de Xustiza de Galicia, que se anunciará mediante escrito ou comparecencia perante este xulgado no prazo de cinco días contados a partir do día seguinte ao da súa notificación, pasados os cales se declarará firme e se procederá ao seu arquivo. O recorrente que non teña a condición de traballador, habentes causa seu ou beneficiario do réxime público da Seguridade Social deberá consignar como depósito, na conta de depósitos e consignacións correspondentes ao órgano que ditou a resolución impugnada, a cantidade de 300 euros (artigo 229 da Lei 36/2011, do 11 de outubro, reguladora da xurisdición social)».</p>
    <p>E para que lle sirva de notificación en legal forma a Edificaciones Oriván, S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>A Coruña, 26 de xaneiro de 2012.</p>
    <footer><p>A secretaria xudicial</p></footer>

