---
date: '2012-02-20'
id: CA04-200112-11254
page: 6386
number: 35
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 16 de xaneiro de 2012, da Xefatura Territorial da Coruña, pola
  que se somete a información pública a petición de autorización administrativa
  dunha instalación eléctrica no concello de Vimianzo (expediente IN407A
  2011/331).
range: Resolución
url: >-
  https://www.xunta.gal/dog/Publicados/2012/20120220/AnuncioCA04-200112-11254_gl.html
---
<p>Para os efectos previstos na Lei 54/1997, do 27 de novembro (BOE n.º 285), do sector eléctrico, e no título VII do Real decreto 1955/2000, do 1 de decembro (BOE n.º 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa da instalación eléctrica que se describe:</p>
    <p>Solicitante: Electra del Gayoso, S.L.</p>
    <p>Domicilio social: Casais, 20, 15129 Vimianzo.</p>
    <p>Denominación: retranqueo L.M.T. Casais-Pasarela entre os apoios 13 e 14.</p>
    <p>Situación: concello de Vimianzo.</p>
    <p>Características técnicas: </p>
    <p>Recuamento da liña aérea existente L.M.T. Casais-Pasarela (expte.: 51.500) a 20 kV no tramo entre os apoios n.º 13 e 14, pola construción dun viaduto da autovía Baio-Berdoias, mediante a instalación dunha liña soterrada a 20 kV, cunha lonxitude de 0,080 km, en condutor R.H.Z.1-2OL-18/30 kV 1×240 mm2 Al, con orixe no apoio n.º 13 para substituír (coordenadas UMT, X: 496.559, 4.775.390) e final no novo apoio n.º 13B (coordenadas UTM, X: 496.555; Y: 4.775.466) que se colocará anterior ao apoio existente n.º 14, manténdose o actual trazado da liña aérea nos tramos anterior e posterior a zona de recuamento, no lugar de Gándara de Lamas, no concello de Vimianzo.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, sita no edificio administrativo de Monelos, s/n, 15071 A Coruña, no prazo de vinte días, a partir da última publicación.</p>
    <p>A Coruña, 16 de xaneiro de 2012.</p>
    <footer><p>Por vacante (Artigo 39.3 do Decreto 324/2009; DOG número 117, do 17 de xuño)<br>Isidoro Martínez Arca<br>Xefe de Administración Industrial</p></footer>

