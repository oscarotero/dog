---
date: '2012-02-20'
id: CA04-080212-12003
page: 6394
number: 35
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 2 de febreiro de 2012, da Xefatura Territorial da Coruña, pola
  que se somete a información pública a petición da autorización administrativa
  da planta de biogás de Sogama, concello de Cerceda (expediente IN408A 7/2011).
range: Resolución
url: >-
  https://www.xunta.gal/dog/Publicados/2012/20120220/AnuncioCA04-080212-12003_gl.html
---
<p>Para os efectos previstos na Lei 54/1997, do 27 de novembro (BOE núm. 285), do sector eléctrico, e no título VII do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa da instalación eléctrica que se cita:</p>
    <p>Solicitante: Sogama (Sociedade Galega do Medio Ambiente).</p>
    <p>Domicilio social: Morzós, 10 baixo, As Encrobas, 15187 Cerceda.</p>
    <p>Denominación: repotenciación da planta de biogás de Sogama.</p>
    <p>Situación: Cerceda.</p>
    <p>Características técnicas: </p>
    <p>Repotenciación dos tres grupos motor-xerador de biogás, pasando de 756 kWe a 900 kWe, mediante a sustitución dos pistóns Triflow, chorros de refrigeración e axustes no acendido.</p>
    <p>Instalación dun cuarto grupo motor-xerador Guascor SFGLD560 4/90/55, alternador síncrono Leroy Somer LSA 50 L8 920 kWe, sistema de refrixeración térmica, equipamento de protección e control.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións neste departamento territorial, situado no edificio administrativo de Monelos, s/n, 15071 A Coruña, no prazo de vinte días, a partir da última publicación.</p>
    <p>A Coruña, 2 de febreiro de 2012.</p>
    <footer><p>Por vacante (Artigo 39.3 Decreto 324/2009; DOG n.º 117, do 17 de xuño)<br>Isidoro Martínez Arca<br>Xefe do Servizo de Administración Industrial</p></footer>

