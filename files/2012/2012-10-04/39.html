---
date: '2012-10-04'
id: G1096-200912-0004
page: 38249
number: 190
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 17 de setembro de 2012 pola que se notifica a resolución do recurso
  potestativo de reposición interposto contra a Resolución do 25 de novembro de
  2011 recaída no expediente IU2/150/2010-R1.
range: Cédula
url: >-
  https://www.xunta.gal/dog/Publicados/2012/20121004/AnuncioG1096-200912-0004_gl.html
---
<p>O subdirector da Axencia de Protección da Legalidade Urbanística, por substitución da directora (artigo 3 do Decreto 51/2008, do 6 de marzo; DOG número 59, do 27 de marzo), ditou o 23 de agosto de 2012 a resolución pola cal se resolve non admitir a trámite o recurso potestativo de reposición interposto contra a Resolución do 25 de novembro de 2011 ditada pola directora da Axencia de Protección da Legalidade Urbanística, recaída no expediente de reposición da legalidade de referencia, en relación coas obras executadas na rúa do Embalse-Pinar do Rei, lugar de Castro de Agudín, parroquia de Cea, no termo municipal de Vilagarcía de Arousa, provincia de Pontevedra.</p>
    <p>Ao non poderse realizar a notificación persoal daquela resolución a María Silva Doval, mediante esta cédula, e ao abeiro do disposto no artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícaselle á citada interesada a devandita resolución.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber á interesada que o texto íntegro da resolución que se lle notifica está ao seu dispor nas dependencias da Axencia de Protección da Legalidade Urbanística sitas no edificio Witland 1º andar, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Contra esta resolución, que pon fin á vía administrativa, a interesada poderá interpoñer recurso contencioso-administrativo, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1.3ª da Lei 29/1998, do 13 de xullo, reguladora da xurisdición contencioso-administrativa, no prazo de dous meses contado a partir do día seguinte a aquel en que se producise a notificación, segundo o disposto no artigo 46.1 da citada lei. </p>
    <p>Para que conste e lle sirva de notificación á interesada, en cumprimento do disposto no artigo 59.5º da LRXPAC, expido e asino esta cédula.</p>
    <p>Santiago de Compostela, 17 de setembro de 2012</p>
    <footer><p>P.S. (Artigo 3 do Decreto 51/2008, do 6 de marzo)<br>José María Domínguez Blanco<br>Subdirector da Axencia de Protección da Legalidade Urbanística</p></footer>

