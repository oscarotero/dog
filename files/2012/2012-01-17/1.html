---
date: '2012-01-17'
id: C3C1-160112-11040
page: 2609
number: 11
agency: 'Consellería de Presidencia, Administracións Públicas e Xustiza'
section: I. Disposicións xerais.
title: >-
  DECRETO 40/2012, do 16 de xaneiro, polo que se declara loito oficial en
  Galicia con motivo do falecemento do expresidente do Goberno galego don Manuel
  Fraga Iribarne.
range: Decreto
url: >-
  https://www.xunta.gal/dog/Publicados/2012/20120117/AnuncioC3C1-160112-11040_gl.html
---
<p>Para manifestar o seu sentimento e o do pobo galego por causa do falecemento do expresidente don Manuel Fraga Iribarne, o Goberno galego ten a vontade de facer pública a dor dos seus membros e a de todos os cidadáns.</p>
    <p>Polo tanto, por proposta do conselleiro de Presidencia, Administracións Públicas e Xustiza e logo de deliberación do Consello da Xunta de Galicia na súa reunión do día dezaseis de xaneiro de dous mil doce,</p>
    <h2>DISPOÑO:</h2>
    <p>Artigo único.</p>
    <p>1. Declárase loito oficial en Galicia desde as 00.00 horas do día 16 de xaneiro ata as 24.00 horas do día 18 de xaneiro de 2012.</p>
    <p>2. Nos devanditos días ondearán a media hasta as bandeiras oficiais en todos os centros e edificios públicos dependentes da Xunta de Galicia.</p>
    <p>Disposición derradeira.</p>
    <p>Este decreto entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, dezaseis de xaneiro de dous mil doce.</p>
    <footer><p>Alberto Núñez Feijóo<br>Presidente</p><p>Alfonso Rueda Valenzuela<br>Conselleiro de Presidencia, Administracións Públicas e Xustiza</p></footer>

