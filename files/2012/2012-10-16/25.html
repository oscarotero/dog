---
date: '2012-10-16'
id: CA04-260912-0001
page: 39390
number: 197
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 21 de setembro de 2012, da Xefatura Territorial de Pontevedra,
  de autorización administrativa, declaración, en concreto, de utilidade pública
  e a necesidade da urxente ocupación que leva implícita, así como a aprobación
  do proxecto de execución dunha instalación eléctrica no concello de Bueu
  (expediente IN407A 2012/5-4).
range: Resolución
url: >-
  https://www.xunta.gal/dog/Publicados/2012/20121016/AnuncioCA04-260912-0001_gl.html
---
<p>Visto o expediente para outorgamento de autorización administrativa, declaración, en concreto, de utilidade pública e a necesidade da urxente ocupación que leva implícita, así como a aprobación do proxecto de execución das instalacións eléctricas que a continuación se describen:</p>
    <p>Solicitante: Unión Fenosa Distribución, S.A.</p>
    <p>Domicilio social: travesía de Vigo, 204, 36207 Vigo.</p>
    <p>Denominación: LMT, CT, RBT Beloso.</p>
    <p>Situación: Bueu.</p>
    <p>Características técnicas: LMT aérea a 20 kV con condutor tipo LA-56 de 496 metros de lonxitude, con orixe no apoio proxectado nº 23-1 X C-3000/14 da LMT PSY 806 (Vilaboa-Signo 6) e final no CT proxectado. Centro de transformación intemperie de 100 kVA, RT 20 kV/400-230 V, situado no Beloso, Cela, Bueu. Rede de BT aérea de 1.552 metros con condutor RZ e orixe no CT proxectado.</p>
    <p>Realizouse o trámite de información pública inserindo anuncios no DOG do 15 de febreiro de 2012, no BOP do 9 de febreiro de 2012, no xornal Faro de Vigo do 9 de febreiro de 2012 e no taboleiro de anuncios do concello de Bueu. Tamén se notificou individualmente aos titulares dos predios afectados pola instalación segundo a relación facilitada pola empresa peticionaria. Durante o mencionado trámite recibíronse as seguintes alegacións:</p>
    <p>Agustín Franco Lobeira alega que resulta afectado polo proxecto e que o predio queda inservible para o cultivo.</p>
    <p>María Asunción Vieites Ave expón que non é propietaria do predio que se lle notificou, pero que si poderían estar afectadas dúas parcelas que posúe na mesma zona.</p>
    <p>Celia Ave Franco propietaria do predio nº 44, polígono 58, parcela 166 e Josefa Franco Villar propietaria do predio nº 2, polígono 58, parcela 230, manifestan que non poden precisar se existe ou non prohibición para o establecemento de servidumes de paso.</p>
    <p>Rosario Moldes Currás expón que a notificación que recibiu vén referida ao predio 26, polígono 58, parcela 240, pero que nese lugar é propietaria de tres predios e solicita que se especifique de cal das tres se trata.</p>
    <p>Tomás Costas Amoedo, José Castro Freire e Manuel Rosales Fandiño solicitan plano da afección dos seus predios, cos metros afectados. </p>
    <p>A empresa contesta no mesmo sentido ás anteriores alegacións decindo que, de acordo co artigo 52 da Lei de expropiación forzosa, o día do levantamento de actas previas á ocupación se comprobarán sobre o terreo, tanto as afeccións reais como a titularidade dos predios e se terán en conta todas as manifestacións realizadas que se axusten á realidade.</p>
    <p>María del Carmen Garrido Novo expón que existe un erro en canto á identificación do seu predio e Encarnación Álvarez Gayo expón que existe un erro na relación de bens e dereitos afectados.</p>
    <p>A empresa contesta que procederá a facer as correccións oportunas.</p>
    <p>José Luis Fazanes Cerviño propón un cambio de trazado da liña.</p>
    <p>A empresa contesta que se presentaron varias alternativas sendo a que se está a tramitar a máis viable tecnicamente. </p>
    <p>Á vista do exposto polos interesados e pola empresa peticionaria, non consta que exista ningunha limitación para continuar cos trámites previstos no capítulo VII do Real decreto 1955/2000.</p>
    <p>En consecuencia, cumpridos os trámites ordenados na Lei 54/1997, do 27 de novembro, do sector eléctrico, e nos capítulos II e V do título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar, declarar, en concreto, a utilidade pública da instalación e a necesidade da urxente ocupación que leva implícita dos bens afectados, así como aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha da instalación, de acordo co artigo 131 do Real decreto 1955/2000, será de 14 meses a partir da recepción da presente resolución. Para efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra a presente resolución poderá interpoñer recurso de alzada ante o conselleiro de Economía e Industria no prazo dun mes contado a partir de día seguinte ao da notificación desta resolución; tamén poderá interpoñer calquer outro recurso que xulgue pertinente ao seu dereito.</p>
    <p>Pontevedra, 21 de setembro de 2012</p>
    <footer><p>Ignacio Rial Santomé<br>Xefe territorial de Pontevedra</p></footer>

