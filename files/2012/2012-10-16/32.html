---
date: '2012-10-16'
id: G1096-051012-0003
page: 39402
number: 197
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 1 de outubro de 2012 pola que se notifica o apercibimento previo á
  execución forzosa de orde de demolición (expediente 84.2/95 B).
range: Cédula
url: >-
  https://www.xunta.gal/dog/Publicados/2012/20121016/AnuncioG1096-051012-0003_gl.html
---
<p>O subdirector da Axencia de Protección da Legalidade Urbanística, con data do 6 de setembro de 2012, ditou, por substitución da directora da Axencia, resolución mediante a que se apercibe a Mª Luisa Rey Vidal da execución forzosa da resolución recaída no expediente número 84.2/95 B, pola que se lle ordenou devolver os terreos ao estado anterior á execución das obras de construción dun alpendre, dentro da servidume de protección do dominio público marítimo-terrestre, no lugar de praia de Ximeliño, termo municipal da Illa de Arousa (Pontevedra).</p>
    <p>Ao non poder realizarse a notificación persoal, mediante a presente cédula, e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícaselle á interesada o devandito apercibimento.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber á interesada que o texto íntegro do apercibimento que se lle notifica está ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar-Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Para que conste e lle sirva de notificación á destinataria arriba indicada, en cumprimento do disposto no artigo 59.5º da citada Lei 30/1992, do 26 de novembro, expido e asino esta cédula.</p>
    <p>Santiago de Compostela, 1 de outubro de 2012</p>
    <footer><p>P.S. (Artigo 3 do Decreto 51/2008, do 6 de marzo; DOG nº 59, do 27 de marzo)<br>José María Domínguez Blanco<br>Subdirector da Axencia de Protección da Legalidade Urbanística</p></footer>

