---
date: '2012-10-16'
id: CA05-051012-0003
page: 39360
number: 197
agency: Consellería de Traballo e Benestar
section: III. Outras disposicións.
title: >-
  RESOLUCIÓN do 23 de agosto de 2012, da Dirección Xeral de Relacións Laborais,
  pola que se fai pública a concesión dos premios do certame Cooperativismo no
  ensino 2012, dirixido ao alumnado e ao profesorado dos centros educativos de
  Galicia.
range: Resolución
url: >-
  https://www.xunta.gal/dog/Publicados/2012/20121016/AnuncioCA05-051012-0003_gl.html
---
<p>Por Orde do 4 de abril de 2012, da Consellería de Traballo e Benestar establecéronse as bases reguladoras do certame Cooperativismo no ensino, dirixido ao alumnado e profesorado dos centros educativos de Galicia, e procedeuse á súa convocatoria para o ano 2012 (DOG nº 72, do 16 de abril).</p>
    <p>Nas bases reguladoras establécese que os traballos participantes neste concurso serán avaliados por un tribunal e o/a titular da Dirección Xeral de Relacións Laborais resolverá a concesión dos premios, que serán obxecto de publicación no DOG. </p>
    <p>Unha vez aprobadas as propostas de concesión dos premios polos tribunais encargados de avaliar os traballos presentados, na súa reunión do 8 de xuño de 2012, e sen que fosen formuladas reclamacións,</p>
    <h2>DISPOÑO:</h2>
    <p>Facer pública a concesión dos premios do certame Cooperativismo no ensino 2012 dirixido ao alumnado e ao profesorado dos centros educativos de Galicia, e que se relacionan no anexo que se xunta a esta resolución.</p>
    <p>Santiago de Compostela, 23 de agosto de 2012</p>
    <footer><p>Odilo Martiñá Rodríguez<br>Director xeral de Relacións Laborais</p></footer>
    <h2>ANEXO<br>Certame Cooperativismo no ensino 2012</h2>
    <p>Modalidade de debuxo, pintura, fotografía e/ou vídeo dirixido ao alumnado de educación infantil e primaria, por categorías:</p>
    <p>Categoría A: alumnos/as de 2º ciclo de educación infantil.</p>
    <p>Premio ao mellor traballo: «Creamos un conto» do CPR plurilingüe Andaina.</p>
    <p>Accésit: «Nós temos valores, e ti?» do CPR plurilingüe Manuela Rial Mouzo.</p>
    <p>Categoría B: alumnos/as de 1º e 2º de educación primaria.</p>
    <p>Premio ao mellor traballo: «O camiño entre todos é máis sinxelo» do CPI Virxe da Cela.</p>
    <p>Accésit: «Dominó cooperativo» do CEIP San Miguel de Reinante.</p>
    <p>Categoría C: alumnos/as de 3º e 4º de educación primaria.</p>
    <p>Premio ao mellor traballo: «A maxia dunha cooperativa» do CEIP San Miguel de Reinante.</p>
    <p>Accésit: «A cociña dos nosos avós e avoas» do CEIP Domaio.</p>
    <p>Categoría D: alumnos/as de 5º e 6º de educación primaria.</p>
    <p>Premio ao mellor traballo: «San Xoán pola paz» do CEIP San Xoán de Filgueira.</p>
    <p>Accésit: «Unha granxa para todos .... un compromiso para todos» do CEIP Domaio. </p>
    <p>Modalidade de actividades cooperativizadas dirixido ao alumnado de 1º e 2º ciclo de educación secundaria obrigatoria, por categorías:</p>
    <p>Categoría E: alumnos/as do 1º ciclo da ESO.</p>
    <p>Premio ao mellor traballo: «Obradoiro de Luthería: construción dos instrumentos do Pórtico da Gloria» do Colexio Manuel Peleteiro.</p>
    <p>Categoría F: alumnos/as do 2º ciclo da ESO.</p>
    <p>Premio ao mellor traballo: «Tempo vivo: centro de estimulación psicomotriz e desenvolvemento intelectual» do IES Pedra da Auga.</p>
    <p>Modalidade de proxectos empresariais cooperativos, dirixido ao alumnado e ao profesorado dos centros de formación profesional:</p>
    <p>Premio ao mellor proxecto empresarial cooperativo: «Ludoteca Luscofusco, Aloir, S. Coop. Galega» presentado por alumnos e profesores do CIFP Compostela.</p>
    <p>Accésit compartido a proxectos empresariais finalistas: «Pikareduca, Cavare Rural S., Coop. Galega» presentado por alumnos e profesores do CIFP Politécnico de Lugo, e «Vodas Nac’s, S. Coop. Galega» presentado por alumnos e profesores do IES As Mariñas.</p>

