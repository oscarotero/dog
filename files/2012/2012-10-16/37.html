---
date: '2012-10-16'
id: O3P2-250912-0001
page: 39412
number: 197
agency: Instituto Galego de Seguridade e Saúde Laboral
section: VI. Anuncios. a) Administración autonómica.
title: >-
  RESOLUCIÓN do 21 de setembro de 2012 pola que se anuncia a licitación, polo
  procedemento aberto, multicriterio e tramitación ordinaria, para a
  contratación dun servizo de limpeza no centro do Issga en Pontevedra
  (expediente PA 2/2012).
range: Resolución
url: >-
  https://www.xunta.gal/dog/Publicados/2012/20121016/AnuncioO3P2-250912-0001_gl.html
---
<p>1. Entidade adxudicadora. </p>
    <p>a) Organismo: Instituto Galego de Seguridade e Saúde Laboral (Issga).</p>
    <p>b) Dependencia que tramita o expediente: Subdirección Xeral de Administración e Persoal.</p>
    <p>c) Número de expediente: PA 2/2012.</p>
    <p>2. Obxecto do contrato: servizo de limpeza no edificio do centro do Issga en Pontevedra, sito no Camiño Coto do Coello, número 2, Rande, Redondela.</p>
    <p>3. Prazo de execución: 12 meses desde o día seguinte á sinatura do contrato.</p>
    <p>4. Admisión de prórroga: si, por outros 12 meses.</p>
    <p>5. Tramitación, procedemento e forma de adxudicación: ordinaria, aberto e multicriterio. Os criterios de adxudicación recóllense na cláusula 5 do PCAP.</p>
    <p>6. Valor estimado do contrato: 72.000,00 €.</p>
    <p>7. Orzamento base de licitación: 36.000,00 €, máis 7.560,00 € (IVE). Total: 43.560,00 €.</p>
    <p>8. Garantías.</p>
    <p>a) Garantía provisional: non se exixe. </p>
    <p>b) Garantía definitiva: 5 % do importe de adxudicación, excluído o IVE. </p>
    <p>9. Obtención de documentación e información: Servizo de Administración Xeral do Issga. Casa da Parra, praza da Quintana de Vivos, s/n, 15704 Santiago de Compostela. Teléfono: 881 99 93 34. Fax: 881 99 94 33.</p>
    <p>Correo electrónico: issga.subdireccionpersoal@xunta.es</p>
    <p>10. Perfil do contratante: http://www.contratosdegalicia.es/resultado.jsp?N=18032</p>
    <p>11. Requisitos específicos do contratista. </p>
    <p>a) Clasificación: non se exixe.</p>
    <p>b) Solvencia económica e financeira e solvencia técnica e profesional: deberán xustificarse polos medios sinalados na cláusula 4.3.7), 8) e 9) do PCAP.</p>
    <p>12. Presentación de proposicións.</p>
    <p>a) Data límite: ás 14.00 horas do décimo quinto día natural a partir do seguinte ao da publicación desta resolución no Diario Oficial de Galicia, agás que o último día sexa sábado ou inhábil, caso en que se prorrogará o prazo ao seguinte día hábil.</p>
    <p>b) Documentación que hai que presentar: a sinalada na cláusula 4 do PCAP.</p>
    <p>c) Lugar e forma de presentación: Rexistro Xeral do Issga, situado na praza da Quintana de Vivos, s/n, 15704 Santiago de Compostela. Cando a documentación se envíe por correo, o licitador deberá xustificar a data e a hora de imposición do envío na oficina de Correos e anunciarlle ao órgano de contratación, no mesmo día, a remisión da oferta mediante fax, télex ou telegrama. Esta notificación cursarase ao Servizo de Administración Xeral do Issga referido no número 9.</p>
    <p>13. Apertura das ofertas: terá lugar na sala de xuntas da Consellería de Traballo e Benestar, Edificio Administrativo San Lázaro, s/n (planta 0), ás 10.00 horas do oitavo día natural seguinte ao do peche do prazo de admisión de ofertas. No caso de que este día coincida en sábado ou festivo, a apertura das proposicións terá lugar o día hábil seguinte.</p>
    <p>14. Gastos do anuncio: serán por conta do adxudicatario do contrato.</p>
    <p>Santiago de Compostela, 21 de setembro de 2012</p>
    <footer><p>Adela Quinzá-Torroja García<br>Directora do Instituto Galego de Seguridade e Saúde Laboral</p></footer>

