---
date: '2012-07-30'
id: G0165-050712-0019
page: 30290
number: 144
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 3 de xullo de 2012, da Xefatura Territorial de Lugo, polo que se
  anuncia a toma de posesión provisoria de predios de substitución na zona de
  concentración parcelaria de Fanoi (Abadín).
range: Anuncio
url: >-
  https://www.xunta.gal/dog/Publicados/2012/20120730/AnuncioG0165-050712-0019_gl.html
---
<p>Rematada a publicación do acordo de concentración parcelaria da zona de Fanoi (Abadín-Lugo) e unha vez resoltos os recursos presentados, a Dirección Xeral de Desenvolvemento Rural resolveu dar posesión provisoria dos novos predios, establecendo como data límite para esta o día 30 de setembro de 2012, para todo tipo de cultivos, agás para as árbores que será o 31 de decembro de 2012. A dita toma de posesión é obrigatoria para todas as persoas interesadas e enténdese sen prexuízo das rectificacións que procedan como consecuencia dos recursos que prosperen (artigo 44 da Lei de concentración parcelaria para Galicia). No caso de que algún/algunha propietario/a non permita a toma de posesión dos predios de substitución, no prazo indicado, será obxecto, logo de apercibimento, de compulsión directa, tal e como establece o artigo 45 da Lei de concentración para Galicia.</p>
    <p>Segundo establece o artigo 46 da Lei de concentración parcelaria para Galicia do 14 de agosto de 1985, as persoas interesadas poderán reclamar, ante esta xefatura territorial, sita na rolda da Muralla, 70-1º, baixo, de Lugo, xuntando ditame pericial, sobre diferenzas superiores ao dous por cento entre a cabida real dos novos predios e o que conste no expediente de concentración, no prazo de sesenta días naturais, contados desde o 1 de outubro de 2012.</p>
    <p>Así mesmo, comunícase que a posesión dos predios de substitución outorga ás persoas que no acordo de concentración figuren como adxudicatarias os medios de defensa establecidos nas leis.</p>
    <p>En relación coas árbores existentes nos predios recoméndase, na medida do posible, chegar a un acordo entre a persoa achegante e a adxudicataria. No caso contrario, poderán ser retiradas polos/as propietarios/as das parcelas de contribución tendo como data límite o 31 de decembro de 2012, logo da petición ao Servizo de Montes do preceptivo permiso e informe favorable do Servizo de Conservación da Natureza, no caso de seren especies autóctonas protexidas e demais permisos e autorización que, segundo o caso, estableza a normativa vixente. Trascorrido o referido prazo, enténdese que pertencen ao/á propietario/a do novo predio.</p>
    <p>Lugo, 3 de xullo de 2012</p>
    <footer><p>José Ramón Losada Fernández<br>Xefe territorial de Lugo</p></footer>

