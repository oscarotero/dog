---
date: '2012-07-30'
id: L130-230712-0009
page: 30313
number: 144
agency: Concello da Coruña
section: VI. Anuncios. b) Administración local.
title: >-
  ANUNCIO sobre a modificación do Plan especial de ordenación da zona de servizo
  do porto da Coruña (631/75/2012).
range: Anuncio
url: >-
  https://www.xunta.gal/dog/Publicados/2012/20120730/AnuncioL130-230712-0009_gl.html
---
<p>A Xunta de Goberno Local, en sesión que tivo lugar o día 6 de xullo de 2012, adoptou, entre outros, o seguinte acordo:</p>
    <p>Primeiro. Admitir a trámite con carácter de aprobación inicial a modificación ao Plan especial de ordenación da zona de servizo do porto da Coruña, promovido pola Autoridade Portuaria da Coruña.</p>
    <p>Segundo. Someter o documento ao trámite de información pública polo prazo dun mes, mediante anuncio que se publicará no <em>Diario Oficial de Galicia</em> e nos xornais de maior circulación na provincia.</p>
    <p>Terceiro. Ordenar a dilixencia da modificación puntual presentada.</p>
    <p>Cuarto. Notificarlles o presente acordo ao promotor da modificación puntual, aos titulares catastrais, aos departamentos municipais de Xestión do Solo, Licenzas e Disciplina Urbanística, Sección de Patrimonio Urbanístico e Oficina do XIS, e Área de Infraestruturas.</p>
    <p>Quinto. Solicitar os informes sectoriais necesarios para a tramitación do expediente.</p>
    <p>A modificación ao plan especial sométese ao trámite de información pública, durante o prazo dun mes, contado a partir do día seguinte ao da súa publicación, período durante o cal calquera interesado poderá consultalo e presentar as alegacións que considere oportunas. A consulta pódese efectuar no Servizo Municipal de Urbanismo, Departamento de Planeamento (praza de Indalecio Prieto, 1-3), en horario laboral, de luns a venres, así como na páxina web do Concello.</p>
    <p>Os gastos desta publicación serán por conta da Autoridade Portuaria da Coruña</p>
    <p>A Coruña, 12 de xullo de 2012</p>
    <footer><p>César de Jesús Otero Grille<br>Director de Urbanismo</p></footer>

