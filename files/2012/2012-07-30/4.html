---
date: '2012-07-30'
id: CA02-230712-0001
page: 30203
number: 144
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  DECRETO 159/2012, do 19 de xullo, polo que se declara, en concreto, a
  utilidade pública e se dispón a urxente ocupación dos bens e dereitos
  afectados polo proxecto de construción de paso inferior no p.q. 14+550 da
  PO-841, no concello da Estrada (clave PO/12/024.06).
range: Decreto
url: >-
  https://www.xunta.gal/dog/Publicados/2012/20120730/AnuncioCA02-230712-0001_gl.html
---
<p>Con data do 30 de maio de 2012 a Axencia Galega de Infraestruturas resolveu aprobar o proxecto de construción seguinte: paso inferior no p.q. 14+550 da PO-841, no concello da Estrada (clave: PO/12/024.06).</p>
    <p>O obxecto do presente proxecto é o desenvolvemento das actuacións necesarias para a construción dun itinerario peonil que cruce baixo a estrada PO-841 Santiago de Compostela–A Estrada, arredor do p.q. 14+550, conectando o núcleo de Souto de Vea, situado na marxe dereita da PO-841, co centro de saúde municipal, situado na marxe esquerda. O núcleo de Souto de Vea atópase no termo municipal da Estrada, na provincia de Pontevedra.</p>
    <p>A xustificación da urxencia de ocupación dos bens e dereitos precisos para a execución desta actuación vén motivada pola necesidade de vencer unha serie de carencias relacionadas coa seguranza viaria dos peóns que precisen cruzar la calzada da PO-841 cando necesiten acudir ao consultorio, xa que se trata dunha estrada onde os vehículos circulan a altas velocidades.</p>
    <p>A competencia para efectuar a declaración de urxente ocupación tena atribuída a Xunta de Galicia en virtude do artigo segundo do Decreto 156/1982, do 15 de decembro, sobre asunción de transferencias en materia de estradas, e a súa asignación ao departamento competente, actualmente a Consellería de Medio Ambiente, Territorio e Infraestruturas.</p>
    <p>En virtude de todo o exposto e en aplicación do artigo 28.2 do Estatuto de autonomía de Galicia e dos artigos 10 e 52 da Lei de expropiación forzosa, en relación con previsto no artigo 16 da Lei 4/1994, do 14 de setembro, de estradas de Galicia, por proposta do conselleiro de Medio Ambiente, Territorio e Infraestruturas e logo da deliberación do Consello da Xunta na súa reunión do día dezanove de xullo de dous mil doce,</p>
    <footer><p>DISPOÑO:</p></footer>
    <p>Artigo único</p>
    <p>Declarar a utilidade pública e a urxente ocupación dos bens e dereitos necesarios e que se concretan no expediente administrativo instruído, así como en calquera das modificacións que sexa necesario realizar para a súa execución, para os efectos de expropiación, do proxecto de construción seguinte: paso inferior no p.q. 14+550 da PO-841, no concello da Estrada (clave: PO/12/024.06).</p>
    <p>Santiago de Compostela, dezanove de xullo de dous mil doce</p>
    <footer><p>P.S. (Decreto 147/2012, do 12 de xullo; DOG núm. 134, do 13 de xullo)<br>Alfonso Rueda Valenzuela<br>Conselleiro de Presidencia, Administracións Públicas e Xustiza</p><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>

