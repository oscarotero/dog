---
date: '2012-07-30'
id: G2347-290612-0001
page: 30218
number: 144
agency: Xulgado do Social número 4 da Coruña
section: V. Administración de xustiza.
title: EDICTO (478/2010).
range: Edicto
url: >-
  https://www.xunta.gal/dog/Publicados/2012/20120730/AnuncioG2347-290612-0001_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 478/2010 por instancia de María Dolores Sobradelo Iglesias contra a empresa Servicur Limpieza y Mantenimiento, S.L., e o Fondo de Garantía Salarial, sobre cantidade, nos cales se ditou sentenza o 27.6.2012 que, copiada nos particulares necesarios, di así:</p>
    <p>«Resolvo que se estima a demanda interposta por María Dolores Sobradelo Iglesias fronte a Servicur Limpieza y Mantenimiento, S.L., e, en consecuencia:</p>
    <p>– Condénase a empresa Servicur Limpieza y Mantenimiento, S.L. a aboar á demandante a cantidade de tres mil seiscentos corenta e cinco euros con setenta e dous céntimos de euro (3.645,72 euros).</p>
    <p>Notifíquese a resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma á empresa Servicur Limpieza y Mantenimiento, S.L. expido e asino a presente.</p>
    <p>A Coruña, 29 de xuño de 2012</p>
    <footer><p>O secretario xudicial</p></footer>

