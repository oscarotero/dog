---
date: '2012-10-19'
id: G0007-280912-0002
page: 39714
number: 200
agency: Xulgado do Social número 3 de Santiago de Compostela
section: V. Administración de xustiza.
title: EDICTO (81/2012).
range: Edicto
url: >-
  https://www.xunta.gal/dog/Publicados/2012/20121019/AnuncioG0007-280912-0002_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento de despedimento obxectivo individual 81/2012 deste xulgado do social, seguido por instancia de Venancio Martínez Alfaya contra a empresa Padronesa de Servicios Integrales, S.L., sobre despedimento, se ditou a seguinte resolución:</p>
    <p>«Decisión:</p>
    <p>1º. Que, estimando a demanda promovida por Venancio Martínez Alfaya contra a empresa Padronesa de Servicios Integrales, S.L., debo declarar e declaro improcedente o seu despedimento, e condeno a demandada a que opte, ben pola readmisión do traballador nas mesmas condicións que rexían antes de producirse aquel, ben polo aboamento da cantidade de 16.362,33 € en concepto de indemnización.</p>
    <p>A aludida opción deberá exercerse no termo de 5 días a partir da notificación desta resolución mediante escrito ou comparecencia ante a secretaria deste órgano xurisdicional. Se a demandada non a verifica, entenderase que opta pola readmisión. Calquera que for o sentido desta, debo, así mesmo, condenar a empresa demandada a que satisfaga ao demandante os salarios de tramitación que lle deben corresponder, calculados desde a data do despedimento ata a de notificación desta sentenza e que, a día de hoxe, importan a cifra de 7.020,28 €.</p>
    <p>2º. Que, así mesmo, debo condenar e condeno a citada demandada a que lle aboe ao demandante a cantidade de 7.572,58 € incrementada co xuro moratorio procesual do 10 % computado na forma indicada no fundamento xurídico terceiro desta sentenza.</p>
    <p>3º. Faise expresa imposición de custas á parte demandada nos termos establecidos no fundamento xurídico cuarto da presente resolución.</p>
    <p>Notifíqueselles esta sentenza ás partes, facéndolles saber que, contra ela, poden interpor recurso de suplicación, que deberá anunciarse ante este xulgado no termo de cinco días desde a notificación da presente sentenza, e que será resolto, de ser o caso e cumpridos os trámites legais, pola Sala do Social do Tribunal Superior de Xustiza de Galicia. A empresa condenada deberá, así mesmo, acreditar ao anunciar o recurso ter ingresado un depósito de 300 € e o importe da condena na conta de consignacións deste xulgado; este poderá substituírse por aseguramento mediante aval bancario, constando a responsabilidade solidaria do avalista, sen cuxo requisito non se poderá ter por anunciado recurso e quedará firme a sentenza.</p>
    <p>Así, por esta a miña sentenza, o pronuncio, mando e asino».</p>
    <p>E para que sirva como notificación á demandada Padronesa de Servicios Integrales, S.L., expido o presente para a súa inserción no Diario Oficial de Galicia.</p>
    <p>Santiago de Compostela, 1 de outubro de 2012</p>
    <footer><p>A secretaria xudicial</p></footer>

