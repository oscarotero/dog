---
date: '2012-10-19'
id: CA04-270912-0012
page: 39736
number: 200
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 26 de setembro de 2012, da Xefatura Territorial de Pontevedra,
  pola que se somete a información pública a petición de autorización dunha
  instalación eléctrica no concello de Redondela (expediente IN407A 2012/243-4).
range: Resolución
url: >-
  https://www.xunta.gal/dog/Publicados/2012/20121019/AnuncioCA04-270912-0012_gl.html
---
<p>Para os efectos previstos na Lei 54/1997, do 27 de novembro, e no artigo 125 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización da instalación eléctrica que se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: travesía de Vigo, 204, 36207 Vigo.</p>
    <p>Denominación: LMT, CS Camiño do Trasmallo-Chapela.</p>
    <p>Situación: Redondela.</p>
    <p>Descricións técnicas: LMT subterránea a 15 kV con condutor tipo RHZ de 464 metros de lonxitude, con orixe e final no tramo TRO 7210117, entre os CT Arealonga e Chapela, 1, unha vez entre e saia do CS proxectado Camiño do Trasmallo. Centro de seccionamento, con celas compactas prefabricadas baixo envolvente metálica con corte e illamento en SF6, situado en Laredo, Chapela, Redondela.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, Edificio Administrativo, avda. Fernández Ladreda 43, 5º, no prazo de vinte días. Así mesmo, e durante o mencionado prazo, tamén se poderá examinar o proxecto da instalación.</p>
    <p>Pontevedra, 26 de setembro de 2012</p>
    <footer><p>Ignacio Rial Santomé<br>Xefe territorial de Pontevedra</p></footer>

