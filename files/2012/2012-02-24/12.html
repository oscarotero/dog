---
date: '2012-02-24'
id: G0003-140212-12235
page: 6849
number: 39
agency: Servizo Galego de Saúde
section: IV. Oposicións e concursos.
title: >-
  ANUNCIO do 23 de xaneiro de 2012, da Xerencia de Xestión Integrada de
  Pontevedra e O Salnés, polo que se procede a dar publicidade á resolución da
  mesma data pola que se convoca a  provisión, polo sistema de avaliación
  colexiada, do posto de xefe do Servizo de Psiquiatría do Complexo Hospitalario
  de Pontevedra.
range: Anuncio
url: >-
  https://www.xunta.gal/dog/Publicados/2012/20120224/AnuncioG0003-140212-12235_gl.html
---
<p>A Xerencia de Xestión Integrada de Pontevedra e O Salnés, en virtude das competencias atribuídas polo Decreto 311/2009, do 28 de maio, polo que se establece a estrutura orgánica do Servizo Galego de Saúde e a Orde do 28 de setembro de 2011 (<em>Diario Oficial de Galicia</em> n.º 188, do 30 de setembro) pola que se desenvolve a estrutura organizativa de Xestión Integrada de Pontevedra e O Salnés e se delegan competencias nos seus órganos directivos, resolve anunciar a convocatoria para a provisión, polo sistema de avaliación colexiada, do posto de xefe do Servizo de Psiquiatría.</p>
    <p>A citada convocatoria estará exposta nos taboleiros de anuncios do centro hospitalario.</p>
    <p>As solicitudes poderán presentarse no Rexistro Xeral do Complexo Hospitalario no prazo de trinta días naturais contados desde o día seguinte ao da publicación do anuncio no DOG.</p>
    <p>Pontevedra, 23 de xaneiro de 2012.</p>
    <footer><p>José Manuel González Álvarez<br>Xerente de Xestión Integrada de Pontevedra e O Salnés</p></footer>

