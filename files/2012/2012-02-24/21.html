---
date: '2012-02-24'
id: G0141-060212-11911
page: 6897
number: 39
agency: Xulgado do Social número 5 de Las Palmas de Gran Canaria
section: V. Administración de xustiza.
title: AUTO (30/2012).
range: Edicto
url: >-
  https://www.xunta.gal/dog/Publicados/2012/20120224/AnuncioG0141-060212-11911_gl.html
---
<p>Auto.</p>
    <p>Las Palmas de Gran Canaria, 1 de febreiro de 2012.</p>
    <p>Unha vez presentado o anterior escrito n.º 4721 pola representación da demandante, únase aos autos e rexístrese a solicitude a que se refire co seu número de orde no libro correspondente.</p>
    <p>Antecedentes de feito.</p>
    <p>Primeiro. Que con data do 14 de decembro de 2011 recaeu sentenza nestes autos, que é firme en dereito, e cuxa resolución ten o teor literal seguinte:</p>
    <p>«Que estimando a demanda promovida por Ernesto López Silveira contra Infoelga Montajes Eléctricos, S.L.N.E. e o Fondo de Garantía Salarial, declaro a improcedencia do despedimento de que foi obxecto o demandante, e condeno a empresa demandada a se ater a esta decisión. A empresa demandada deberá readmitir o traballador ou, alternativamente, aboarlle ao demandante a cantidade de tres mil cincocentos setenta e sete euros con cincuenta céntimos (3.577,50 euros), en concepto de indemnización. Deberá exercer a opción no prazo de cinco días desde a notificación desta sentenza, por escrito ou por comparecencia ante este xulgado, coa advertencia de que, de non optar expresamente dentro dese prazo, se entenderá obrigatoria a readmisión, con aboamento, en ambos os casos, sexa cal sexa o sentido da opción, así como a cantidade de 39,75 euros diarios desde o 19 de maio de 2011 –día seguinte ao do despedimento producido– ata a data de notificación da sentenza, en concepto de salarios de tramitación. Así mesmo, condeno o Fondo de Garantía Salarial a se ater a esta resolución e a asumir as responsabilidades que lle poidan corresponder.</p>
    <p>Segundo. Que no anterior escrito n.º 4721 a parte demandante solicita a execución da sentenza, alegando que non se produciu a readmisión ordenada e solicita a extinción da relación laboral.</p>
    <p>Fundamentos de dereito.</p>
    <p>Primeiro. A execución de sentenzas firmes iniciarase por instancia de parte, e tramitarase de oficio na forma previda na Lei de axuizamento civil, coas especialidades previstas na Lei de procedemento laboral. O órgano xudicial que coñecese do asunto na instancia ditará as resolucións e dilixencias necesarias (artigos 237 e 239 da Lei reguladora da xurisdición social). No caso concreto das sentenzas de despedimento, o artigo 280 da Lei reguladora da xurisdición social prevé que, unha vez instada a execución, o xuíz competente ditará auto que conteña a orde xeral de execución e a despachará.</p>
    <p>Segundo. Neste caso, concorrendo os presupostos e requisitos procesuais de aplicación e carecendo o título executivo de irregularidade formal e ao seren os autos de execución solicitados conformes coa natureza e contido do título, procede ditar orde xeral de execución para o cumprimento da sentenza firme de despedimento fronte á empresa demandada, que se levará a efecto consonte os trámites previstos nos artigos 280 e seguintes da Lei reguladora da xurisdición social. Correspóndelle ao/á secretario/a xudicial competente dispor as concretas medidas executivas en atención ao disposto no título executivo.</p>
    <p>Parte dispositiva.</p>
    <p>Acordo:</p>
    <p>Despáchase execución por instancia de Ernesto López Silveira contra Infoelga Montajes Eléctricos, SLNE, para o cumprimento da sentenza firme de despedimento ditada en autos, que se levará a efecto polos trámites do incidente de non readmisión recollido nos artigos 278 e seguintes da Lei de procedemento laboral.</p>
    <p>Póñase o procedemento á disposición do secretario xudicial para os efectos do artigo 280 da Lei reguladora da xurisdición social.</p>
    <p>Modo de impugnación: </p>
    <p>Recurso de reposición no prazo de tres días ante este órgano, con expresión da infracción en que incorrese a resolución, en que poderá deducir oposición á execución aducindo pagamento ou cumprimento, prescrición ou outros feitos impeditivos, extintivos ou excluíntes de responsabilidade (artigo 239.4 da Lei reguladora da xurisdición social).</p>
    <p>Advírtese, ademais, que todo aquel que, sen ter a condición de traballador ou habente causa seu, beneficiario do réxime público da Seguridade Social ou de xustiza gratuíta, Estado, comunidades autónomas, entidades locais e organismos autónomos dependentes deles, intente interpor recurso de reposición, deberá efectuar un depósito de 25,00 euros na conta de depósitos e consignacións deste xulgado na entidade Banesto, na conta corrente 0030 1846 42 0005001274, e co concepto clave 3500 0000 64 0615 11.</p>
    <p>Así o acorda, manda e asina Miguel Ángel Limón Luque, maxistrado xuíz do Xulgado do Social número 5 de Las Palmas de Gran Canaria. Dou fe.</p>
    <p>O maxistrado xuíz O/A secretario/a xudicial».</p>
    <p>Dilixencia de ordenación da secretaria xudicial Gloria Alonso Santana.</p>
    <p>Las Palmas de Gran Canaria, 1 de febreiro de 2012.</p>
    <p>Unha vez ditado auto coa orde xeral de execución da sentenza de despedimento ditada nestes autos e despachada xa que o demandado non procedeu á readmisión acordada, de conformidade co disposto no artigo 283 da Lei reguladora da xurisdición social, cítense ambas as partes para comparecencia ante este xulgado, o día 5 de marzo, ás 9.30 horas, co fin de se examinaren sobre os feitos concretos da non readmisión alegada e coa advertencia de que unicamente poderá achegar as probas que, unha vez consideradas pertinentes, se poidan practicar no mesmo acto e de que, se o demandante non comparece, se arquivarán sen máis as actuacións e, se non comparece o demandado, terá lugar o acto na súa ausencia.</p>
    <p>Modo de impugnación: recurso de reposición no prazo de tres días ante esta secretaria xudicial, con expresión da infracción en que incorrese a resolución.</p>
    <p>Acórdoo e asínoo. Dou fe.</p>
    <footer><p>A secretaria xudicial</p></footer>

