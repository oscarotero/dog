---
date: '2012-02-24'
id: CA02-230212-12602
page: 6778
number: 39
agency: 'Consellería de Medio Ambiente, Territorio e Infraestruturas'
section: II. Autoridades e persoal. a) Cesamentos.
title: >-
  DECRETO 78/2012, do 23 de febreiro, polo que se dispón o cesamento de dous
  vogais do Consello Executivo da Axencia de Protección da Legalidade
  Urbanística.
range: Decreto
url: >-
  https://www.xunta.gal/dog/Publicados/2012/20120224/AnuncioCA02-230212-12602_gl.html
---
<p>A Lei 9/2002, do 30 de decembro, de ordenación urbanística e protección do medio rural de Galicia creou a Axencia de Protección da Legalidade Urbanística como instrumento fundamental para velar pola utilización racional do solo conforme o disposto no ordenamento urbanístico.</p>
    <p>De acordo co previsto no artigo 226 da devandita lei e nos estatutos da axencia, aprobados polo Decreto 213/2007, do 31 de outubro, os seus órganos directivos son o/a director/a e o Consello Executivo, como órgano de dirección e control, do que forman parte catro vogais en representación da Comunidade Autónoma.</p>
    <p>En virtude do establecido nos artigos 4.13.º e 34.2.º da Lei 1/1983, do 22 de febreiro, de normas reguladoras da Xunta e da súa Presidencia, por proposta do conselleiro de Medio Ambiente, Territorio e Infraestruturas, e logo de deliberación do Consello da Xunta de Galicia, na súa reunión do día vinte e tres de febreiro de dous mil doce,</p>
    <h2>DISPOÑO:</h2>
    <p>Que cesen Celestino García Braña e Ignacio Cerrada Gonzalo como vogais do Consello Executivo da Axencia de Protección da Legalidade Urbanística, agradecéndolles os servizos prestados.</p>
    <p>Santiago de Compostela, vinte e tres de febreiro de dous mil doce.</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p>

