---
date: '2012-02-24'
id: O150-170212-12417
page: 6821
number: 39
agency: Escola Galega de Administración Pública
section: III. Outras disposicións.
title: >-
  RESOLUCIÓN  do  15  de  febreiro  de  2012  pola  que se  convoca a Xornada
  sobre as instrucións de desenvolvemento da Lei 9/2002, do 30 de decembro, de
  ordenación urbanística e do medio rural  de Galicia, na redacción dada pola
  Lei 2/2010, do 25 de marzo.
range: Resolución
url: >-
  https://www.xunta.gal/dog/Publicados/2012/20120224/AnuncioO150-170212-12417_gl.html
---
<p>Dentro do plan de actividades da Escola Galega de Administración Pública para o ano 2012 e de acordo coas funcións atribuídas pola Lei 4/1987, do 27 de maio, de creación da Escola, e pola Lei 10/1989, do 10 de xullo, de modificación da anterior, convócase, en colaboración co Colexio de Arquitectos de Galicia e a Dirección Xeral de Administración Local, a Xornada sobre as instrucións de desenvolvemento da Lei 9/2002, do 30 de decembro, de ordenación urbanística e do medio rural de Galicia, na redacción dada pola Lei 2/2010, do 25 de marzo, conforme as seguintes bases:</p>
    <p>1. Obxectivos.</p>
    <p>Difundir as catro instrucións de desenvolvemento da LOUG, os requisitos, o seu procedemento para facelas efectivas, e os efectos.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– Instrución 1/2011, do 12 de abril, para a aplicación da Lei 2/2010, do 25 de marzo, de medidas urxentes de modificación da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>– Instrución 2/2011, do 12 de abril, para a aplicación da disposición transitoria terceira da Lei 2/2010, do 25 de marzo, de medidas urxentes de modificación da Lei 9/2001, do 30 de decembro, de ordenación urbanística e protección do medio rural de Galicia, sobre edificacións sen licenza.</p>
    <p>– Instrución 3/2011, do 12 de abril, para a aplicación da disposición transitoria décimo terceira da Lei 9/2002, do 30 de decembro, de ordenación urbanística e protección do medio rural de Galicia, na redacción dada pola Lei 2/2010, do 25 de marzo.</p>
    <p>– Instrución 4/2011, do 12 de abril, sobre a metodoloxía de cálculo do grao de consolidación edificatoria na delimitación do solo de núcleo rural, ao abeiro do disposto na Lei 2/2010, do 25 de marzo, de medidas urxentes de modificación da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>3. Destinatarios.</p>
    <p>Arquitectos, técnicos das diferentes administracións públicas vinculados co urbanismo e interesados en xeral.</p>
    <p>4. Desenvolvemento.</p>
    <p>Esta xornada desenvolverase na Escola Galega de Administración Pública (EGAP) o día 2 de marzo de 2012.</p>
    <p>Duración: 6 horas lectivas, en horario de mañá e tarde.</p>
    <p>5. Número de prazas.</p>
    <p>Limitado pola capacidade do local.</p>
    <p>6. Solicitudes.</p>
    <p>Inscrición e pagamento de dereitos no COAG.</p>
    <p>7. Prazo.</p>
    <p>O prazo de presentación de solicitudes finalizará o mércores 29 de febreiro de 2012.</p>
    <p>8. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento desta xornada, así como a facultade de cancelala se o escaso número de solicitudes non xustifica a súa realización.</p>
    <p>9. Certificado de asistencia.</p>
    <p>Entregarase un certificado de asistencia, ao final da xornada, a aquelas persoas inscritas que participen asiduamente, e sempre que a súa asistencia sexa igual ou superior ao 85% das horas lectivas programadas. Neste documento aparecerán de forma expresa o contido, a data e o lugar de realización desta xornada.</p>
    <p>Santiago de Compostela, 17 de febreiro de 2012.</p>
    <footer><p>Pablo Figueroa Dorrego<br>Director da Escola Galega de Administración Pública</p></footer>

