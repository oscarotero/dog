---
date: '2012-03-07'
id: G2190-160212-12366
page: 8374
number: 47
agency: Xulgado de Primeira Instancia número 7 de Vigo
section: V. Administración de xustiza.
title: EDICTO (1040/2010).
range: Edicto
url: >-
  https://www.xunta.gal/dog/Publicados/2012/20120307/AnuncioG2190-160212-12366_gl.html
---
<p>Francisco Rascado González, secretario xudicial do Xulgado de Primeira Instancia número 7 de Vigo, fai saber que no procedemento ordinario 1040/2010 deste xulgado, seguido por instancia de Banco Popular Español, S.A. contra María Josefina Rivas Eijo e Jaime Santos González, se ditou a seguinte:</p>
    <p>«Sentenza.</p>
    <p>Xuíza que a dita: Flora Lomo del Olmo.</p>
    <p>Lugar: Vigo.</p>
    <p>Data: 14 de setembro de 2011.</p>
    <p>Demandante: Banco Popular Español, S.A.</p>
    <p>Avogado: Jorge Castro Díaz.</p>
    <p>Procurador: José Antonio Fandiño Carnero.</p>
    <p>Demandados: María Josefina Rivas Eijo e Jaime Santos González.</p>
    <p>Resolvo que estimando a demanda promovida polo procurador José Antonio Fandiño Carnero, en nome e representación de Banco Popular Español, S.A., contra María Josefina Rivas Eijo e Jaime Santos González, debo condenar e condeno os demandados solidariamente a aboar a cantidade de 12.849,03 euros máis os xuros de demora pactados, con imposición das custas causadas.</p>
    <p>Modo de impugnación: contra esta sentenza cabe recurso de apelación dentro dos cinco días seguintes ao da súa notificación, que se interporá ante este órgano xudicial.</p>
    <p>Conforme a disposición adicional décimo quinta da Lei orgánica do poder xudicial, para a admisión do recurso deberase acreditar que se constituíu, na conta de depósitos e consignacións deste órgano, un depósito de 50 euros, agás que o recorrente sexa beneficiario de xustiza gratuíta, o Ministerio Fiscal, o Estado, Comunidade Autónoma, entidade local ou organismo autónomo dependente.</p>
    <p>O depósito deberao constituír ingresando a citada cantidade no Banesto, na conta deste expediente 3561-0000-104010, indicando no campo «Concepto» a indicación «Recurso» seguida do código «02 Civil- Apelación».</p>
    <p>Se o ingreso se fai mediante transferencia bancaria deberá incluír, tras a conta referida, separados por un espazo, a indicación «Recurso» seguida do código «02 Civil-Apelación».</p>
    <p>No caso de que deba realizar outros pagamentos na mesma conta, deberá verificar un ingreso por cada concepto, mesmo se corresponden a outros recursos da mesma ou distinta clase, e indicar, neste caso, no campo «Observacións» a data da resolución contra a cal se recorreu co formato DD/MM/AAAA.</p>
    <p>Así, por esta miña sentenza, pronúncioo, mándoo e asínoo».</p>
    <p>A maxistrada xuíza </p>
    <p>E para que lles sirva de notificación en legal forma a María Josefina Rivas Eijo e a Jaime Santos González, en ignorado paradoiro, expido este edicto para a súa inserción no <em>Boletín Oficial</em> da provincia.</p>
    <p>Vigo, 2 de febreiro de 2012.</p>
    <footer><p>O secretario xudicial<br>Rubricado</p></footer>

