---
date: '2012-03-07'
id: G0165-290212-12827
page: 8337
number: 47
agency: Consellería do Medio Rural e do Mar
section: II. Autoridades e persoal. b) Nomeamentos.
title: >-
  ORDE do 23 de febreiro de 2012 pola que se dispón o nomeamento dun vogal do
  Consello de Administración da Autoridade Portuaria de Ferrol-San Cibrao.
range: Orde
url: >-
  https://www.xunta.gal/dog/Publicados/2012/20120307/AnuncioG0165-290212-12827_gl.html
---
<p>O texto refundido da Lei de portos do Estado e da mariña mercante, Real decreto lexislativo 2/2011, do 5 de setembro, no seu artigo 30 atribúelles ás comunidades autónomas as facultades de designación e separación dos vogais dos consellos de administración das autoridades portuarias de interese do Estado situadas no seu territorio, que se deberán facer necesariamente por proposta das administracións públicas e organismos e entidades que aqueles representen.</p>
    <p>O Acordo do Consello da Xunta de Galicia do 16 de setembro de 2010 faculta a persoa titular da consellería competente en materia de portos para o exercicio das devanditas competencias.</p>
    <p>Por outra banda, a teor do previsto no Acordo do Consello da Xunta de Galicia do 6 de xuño de 2002, no cal se fixou a composición do Consello de Administración da Autoridade Portuaria de Ferrol-San Cibrao, nel intégranse un representante dos concellos de Cervo e Xove, que alternarán cada dous anos.</p>
    <p>Tendo en conta que mediante a Orde do 25 de novembro de 2009 (DOG núm. 240, do 10 de decembro) se dispuxo o nomeamento de vogal en representación do Concello de Cervo, transcorrido o período de dous anos antes indicado, cómpre agora nomear como vogal o representante do Concello de Xove.</p>
    <p>Polo exposto, en exercicio da facultade atribuída,</p>
    <h2>DISPOÑO:</h2>
    <p>Por proposta do alcalde-presidente do Concello de Xove, o nomeamento como vogal no Consello de Administración da autoridade portuaria de Ferrol - San Cibrao de José Demetrio Salgueiro Rapa.</p>
    <p>Santiago de Compostela, 23 de febreiro de 2012.</p>
    <footer><p>Rosa María Quintana Carballo <br>Conselleira do Medio Rural e do Mar</p></footer>

