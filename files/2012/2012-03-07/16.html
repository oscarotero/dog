---
date: '2012-03-07'
id: G2348-170212-12393
page: 8380
number: 47
agency: Xulgado do Social número 5 da Coruña
section: V. Administración de xustiza.
title: EDICTO (784/2011).
range: Edicto
url: >-
  https://www.xunta.gal/dog/Publicados/2012/20120307/AnuncioG2348-170212-12393_gl.html
---
<p>María Jesús Hernando Arenas, secretaria xudicial do Xulgado do Social número 5 da Coruña, fago saber que no procedemento ordinario 784/2011 deste xulgado do social, seguido por instancia de Alejandro Soto Novo contra a empresa Mobles Casman, S.L. sobre ordinario, se ditou a seguinte resolución:</p>
    <p>«Decido que estimando a demanda interposta por Alejandro Soto Novo contra a empresa Mobles Casman, S.L., debo condenar e condeno a esta a que lle aboe ao demandante a cantidade de 8.489,89 en concepto de salarios impagados, máis o 10% de xuro por mora.</p>
    <p>Notifíqueselles esta resolución ás partes, ás cales se fará saber que contra esta só cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo de cinco días contados a partir da notificación desta sentenza, e no propio termo se o recorrente non goza do beneficio de xustiza gratuíta deberá ao anunciar o recurso entregar xustificante acreditativo de ter consignado a cantidade obxecto de condena na conta de depósitos e consignacións que este xulgado ten aberta no Banesto desta cidade.</p>
    <p>E, igualmente, deberá no momento de interpor o recurso consignar a suma de 150 euros en concepto de depósito especial para recorrer.</p>
    <p>Así, por esta a miña sentenza, o pronuncio, mando e asino».</p>
    <p>Advírteselle ao destinatario, a empresa Mobles Casman, S.L., que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 17 de febreiro de 2012.</p>
    <footer><p>A secretaria xudicial</p></footer>

