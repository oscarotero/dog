---
date: '2012-03-07'
id: C141-010312-12881
page: 8414
number: 47
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 1 de marzo de 2012 pola que se anuncia a licitación por lotes,
  mediante procedemento aberto e sistema multicriterio, tramitación urxente, dun
  contrato de servizos suxeito a regulación harmonizada.
range: Resolución
url: >-
  https://www.xunta.gal/dog/Publicados/2012/20120307/AnuncioC141-010312-12881_gl.html
---
<p>– Contratación por lotes dos servizos de conservación, mantemento e mellora das instalacións eléctricas dos portos pertencentes a Portos de Galicia.</p>
    <p>1. Entidade adxudicadora.</p>
    <p>a) Organismo: entidade pública Portos de Galicia.</p>
    <p>b) Dependencia que impulsa o expediente: Dirección de Operacións.</p>
    <p>c) Dependencia que tramita o expediente: División de Contratación.</p>
    <p>2. Obxecto do contrato.</p>
    <p>a) Descrición do obxecto: os servizos obxecto deste contrato comprenden a execución das operacións de conservación, mantemento e mellora das instalacións eléctricas dos portos pertencentes a Portos de Galicia que, para cada lote, se especifican no prego de prescricións técnicas particulares (PPT). Os licitadores poderán optar, á súa elección, a un ou varios dos lotes que constitúen o obxecto deste contrato.</p>
    <p>b) División por lotes e número de lotes/número de unidades: o contrato divídese en 6 lotes, descritos no PPT.</p>
    <p>c) Lugar de execución ou de entrega dos bens: os servizos serán executados nos portos pertencentes a Portos de Galicia que, para cada lote, se indican no PPT.</p>
    <p>d) Valor estimado total do contrato: 672.348,00 euros, IVE excluído.</p>
    <p>e) Orzamento total de licitación: seiscentos setenta e dous mil trescentos corenta e oito euros (672.348,00 €), IVE excluído.</p>
    <p>f) Importe do IVE (8%): 121.022,64 euros.</p>
    <p>g) Prazo de execución: vinte e catro (24) meses.</p>
    <p>3. Tramitación e procedemento.</p>
    <p>a) Tramitación: urxente.</p>
    <p>b) Procedemento: aberto con varios criterios de valoración (sistema multicriterio).</p>
    <p>4. Garantías.</p>
    <p>a) Provisional: non se exixe.</p>
    <p>b) Definitiva: 5% do orzamento de licitación, IVE excluído, e deberá constituírse unha para cada un dos lotes.</p>
    <p>5. Obtención de documentación e información.</p>
    <p>a) Solicitude de información e consultas sobre os pregos: farase a través de correo electrónico dirixido á seguinte conta de correo: laura.gonzalez.gurgueiro@xunta.es</p>
    <p>Teléfono: 881 88 16 45.</p>
    <p>b) Obtención de documentación: o PPT, o prego tipo de cláusulas administrativas particulares (PCAP), o cadro de características do contrato (CCC) e os seus correspondentes anexos poderanse obter no perfil de contratante, no seguinte enderezo:</p>
    <p>www.contratosdegalicia.es/resultado.jsp?N=17216</p>
    <p>Neste perfil poderase facer o seguimento das diversas fases do procedemento de contratación.</p>
    <p>c) A data límite de obtención de documentación e información coincide coa data límite de presentación de ofertas establecida no número 7.a) deste anuncio.</p>
    <p>6. Requisitos específicos do contratista.</p>
    <p>a) Clasificación: no caso de optar a máis dun lote, será a exixida en virtude do disposto no número 9.1 do CCC.</p>
    <p>Neste caso, os licitadores tamén deberán acreditar a súa solvencia técnica ou profesional conforme o disposto no punto 9.2.2.B/ do CCC, en relación aos medios humanos e materiais mínimos exixibles.</p>
    <p>b) Outros requisitos: no suposto de non resultar exixible a clasificación, os licitadores deberán acreditar a súa solvencia económica e financeira e a técnica ou profesional conforme o disposto nos números 9.2.1 e 9.2.2.A/, respectivamente, do CCC.</p>
    <p>En todo caso, os licitadores deberán observar o cumprimento de todos os demais requisitos que, de ser o caso, estean especificados tanto no PCAP como no PPT.</p>
    <p>7. Presentación de ofertas e das solicitudes de participación.</p>
    <p>a) Data límite de presentación: o prazo de presentación de proposicións rematará o 16 de abril de 2012, ás catorce (14.00) horas.</p>
    <p>b) Documentación que hai que presentar: segundo o indicado nos números 12, 9.1 e 2 do CCC e na cláusula 4.7 do PCAP e no PPT.</p>
    <p>As proposicións presentaranse en tres (3) sobres pechados, con tantos sub-sobres en cada un deles como lotes a que se opte, segundo se especifica no número 4.7 do PCAP.</p>
    <p>c) Lugar da presentación:</p>
    <p>– Entidade: as proposicións presentaranse no Rexistro Xeral da entidade pública Portos de Galicia.</p>
    <p>– Enderezo: praza de Europa, 5-A, 6.º, Polígono das Fontiñas (Área Central).</p>
    <p>– Localidade e código postal: Santiago de Compostela, 15707.</p>
    <p>– Teléfono: 902 40 08 70.</p>
    <p>– Fax: 981 54 53 24.</p>
    <p>Tamén poderán presentarse por correo certificado dentro do prazo de admisión sinalado conforme o disposto no artigo 80.4.º do Real decreto 1098/2001, do 12 de outubro, polo que se aproba o Regulamento xeral da Lei de contratos das administracións públicas.</p>
    <p>d) Prazo durante o que o licitador se obriga a manter a súa oferta: dous (2) meses desde a apertura pública das proposicións económicas.</p>
    <p>e) Criterios de adxudicación: a oferta economicamente mais vantaxosa determinarase en virtude da aplicación dos criterios establecidos no número 14.1 do CCC.</p>
    <p>f) Variantes: non se admiten.</p>
    <p>8. Apertura de ofertas.</p>
    <p>a) Entidade: sala de xuntas de Portos de Galicia.</p>
    <p>b) Enderezo: praza de Europa, n.º 5-A, 6.º, Polígono das Fontiñas (Área Central).</p>
    <p>c) Localidade e código postal: 15707 Santiago de Compostela.</p>
    <p>d) Data de apertura: a apertura pública das ofertas técnicas (sobre B) levarase a cabo nun prazo non superior a sete (7) días contados desde a apertura da documentación administrativa do sobre A. En caso de que ese día coincida en sábado ou festivo, a apertura realizarase o primeiro día hábil seguinte. </p>
    <p>No acto público de apertura do sobre B, a mesa fixará e dará publicidade á data, lugar e hora en que se procederá á apertura do sobre C.</p>
    <p>e) Hora: 12.00 horas.</p>
    <p>Se por algún motivo houbese que modificar a data de realización dalgún acto público de apertura de proposicións, reflectirase a nova data no perfil de contratante.</p>
    <p>9. Outras informacións: a mesa de contratación, en cumprimento do disposto na cláusula 4.8.1.b) do PCAP, comprobará en acto previo a documentación administrativa (sobre A) e publicará no perfil de contratante e no taboleiro de anuncios dos Servizos Centrais de Portos de Galicia o resultado da apertura, para que se emenden, se for o caso e dentro do prazo que se indique, os defectos materiais observados na dita documentación.</p>
    <p>10. Gastos do anuncio: os gastos que deriven da publicación deste anuncio serán por conta do adxudicatario. </p>
    <p>11. Data de envío do anuncio de licitación do contrato ao Diario Oficial de la Unión Europea (DOUE): 1 de marzo de 2012.</p>
    <p>Santiago de Compostela, 1 de marzo de 2012.</p>
    <footer><p>José Juan Durán Hermida<br>Presidente de Portos de Galicia</p></footer>

