---
date: '2012-04-26'
id: CA04-110412-0002
page: 15455
number: 80
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 9 de abril de 2012, da Dirección Xeral de Comercio, pola que se
  dispón a notificación da resolución do procedemento sancionador por infracción
  en materia de comercio interior PO-03/2011-C.
range: Resolución
url: >-
  https://www.xunta.gal/dog/Publicados/2012/20120426/AnuncioCA04-110412-0002_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, notifícaselle á entidade que se relaciona no anexo, por non ser posible a súa notificación por correo certificado, a resolución ditada no procedemento sancionador PO-03/2011-C, por infracción da Lei 13/2010, do 17 de decembro, do comercio interior de Galicia.</p>
    <p>O importe da sanción farase efectivo, mediante ingreso na conta restrinxida de recadación de multas e sancións a favor do Tesouro da Facenda Galega, en calquera das oficinas das entidades bancarias de Novagalicia Banco, BBVA ou Banesto, facendo constar o número de expediente, no prazo establecido no artigo 62.2 da Lei 58/2003, do 17 de decembro, xeral tributaria, contado a partir do día seguinte ao da publicación desta resolución. Para efectuar o ingreso deberá empregar os impresos normalizados que lle serán facilitados nas oficinas da Dirección Xeral de Comercio, sita no edificio administrativo de San Caetano, s/n, bloque 5, 3.º andar, Santiago de Compostela. </p>
    <p>Transcorrido o citado prazo cobrarase pola vía de constrinximento, de conformidade co establecido na disposición 2.ª da Orde da Consellería de Economía e Facenda do 23 de novembro de 2001 (DOG do 5 de decembro).</p>
    <p>Non obstante o anterior, contra a referida resolución, que é definitiva en vía administrativa, cabe interpoñer recurso potestativo de reposición perante o conselleiro de Economía e Industria, no prazo dun mes contado desde o día seguinte ao da publicación desta notificación, ou ben recurso contencioso-administrativo ante os xulgados do contencioso-administrativo de Santiago de Compostela ou da circunscrición correspondente ao domicilio da entidade sempre que radique en Galicia, á súa elección, no prazo de dous meses contados desde a dita data. </p>
    <p>Santiago de Compostela, 9 de abril de 2012.</p>
    <footer><p>María Nava Castro Domínguez<br>Directora xeral de Comercio</p></footer>
    <h2>ANEXO</h2>
    <p>Número de expediente: PO-03/2011-C.</p>
    <p>Nome: Asociación de Comerciantes Autónomos Outlets de Galicia.</p>
    <p>CIF: G27742212.</p>
    <p>Enderezo: avenida de Ramón Prieto, n.º 485, 1 Vigo (Pontevedra).</p>
    <p>Precepto cualificador infracción: artigo 105.a).1.º da Lei 13/2010, do 17 de decembro, do comercio interior de Galicia.</p>
    <p>Sanción: multa de 1.501 euros.</p>

