---
date: '2012-04-26'
id: G0168-040412-14418
page: 15419
number: 80
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (1456/2009).
range: Edicto
url: >-
  https://www.xunta.gal/dog/Publicados/2012/20120426/AnuncioG0168-040412-14418_gl.html
---
<p>Marta Yanguas del Valle, secretaria xudicial de reforzo do Xulgado do Social número 4 da Coruña, fago saber que no presente procedemento se ditou sentenza cuxo encabezamento e decisión se reproducen integramente e que son do teor literal seguinte:</p>
    <p>«Sentenza.</p>
    <p>A Coruña, 28 de marzo de 2012.</p>
    <p>Ana Rodríguez Piorno, maxistrada xuíza do Xulgado do Social número 4 (reforzo) da Coruña, ditou a presente resolución nos autos de procedemento sobre reclamación de cantidade 1456/2009, sendo demandante María del Mar Retana Garrido, representada polo letrado Sr. Orantes Canales, e demandadas a empresa Arco, Área de Comunicación, S.A. e Farmacom Comunicación Global, S.L., despois de ser citado, do mesmo xeito, o Fondo de Garantía Salarial (Fogasa).</p>
    <p>Dispoño que debo estimar e estimo a demanda interposta por parte de María del Mar Retana Garrido contra as empresas Arco, Área de Comunicación, S.A. e Farmacom Comunicación Global, S.L. e, en consecuencia, condeno as empresas demandadas a aboarlle a María del Mar Retana Garrido a cantidade de 4.914,34 euros que deben, cantidade, esta, que deberá incrementarse co xuro de mora do 10%.</p>
    <p>Non procede a condena do Fondo de Garantía Salarial nesta instancia, sen prexuízo da responsabilidade que se lle poida imputar con posterioridade.</p>
    <p>Notifíqueselles a presente sentenza ás partes.</p>
    <p>Contra esta resolución cabe interpor recurso de suplicación ante o Tribunal Superior de Xustiza de Galicia, o cal deberá ser anunciado no prazo dos 5 días seguintes á notificación desta sentenza.</p>
    <p>Así o pronuncio, mando e asino».</p>
    <p>E para que sirva de notificación en forma a Arco, Área de Comunicación, S.A., e a Farmacom Comunicación Global, S.L., actualmente en paradoiro descoñecido, expídese o presente edicto para a súa publicación no <em>Diario Oficial de Galicia.</em></p>
    <p>A Coruña, 3 de abril de 2012.</p>
    <footer><p>A secretaria xudicial</p></footer>

