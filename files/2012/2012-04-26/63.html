---
date: '2012-04-26'
id: G1439-090412-14394
page: 15478
number: 80
agency: Deputación Provincial de Lugo
section: VI. Anuncios. b) Administración local.
title: >-
  ANUNCIO da convocatoria e das bases xerais e específicas para prover dúas
  prazas de axudantes de museo, unha praza de maquinista-condutor e unha praza
  de oficial da Unidade de Mantemento do cadro de persoal funcionario,
  reservadas a promoción interna.
range: Anuncio
url: >-
  https://www.xunta.gal/dog/Publicados/2012/20120426/AnuncioG1439-090412-14394_gl.html
---
<p>No <em>Boletín Oficial</em> da provincia de Lugo (BOP) número 65, do 19 de marzo de 2012, publícanse a convocatoria e as bases xerais e específicas para a provisión das prazas do cadro de persoal funcionario, promoción interna, correspondentes á oferta de emprego para o ano 2011 que a continuación se relacionan:</p>
    <p>Número de vacantes: dúas. Denominación: axudante-museo, escala Administración especial, subescala servizos especiais, prazas de cometidos especiais. Sistema de provisión: concurso-oposición, promoción interna. Grupo C, subgrupo C1.</p>
    <p>Número de vacantes: unha. Denominación: maquinista-condutor, escala Administración especial, susbescala servizos especiais, persoal de oficios, oficial. Sistema de provisión: concurso-oposición, promoción interna. Grupo C, subgrupo C2.</p>
    <p>Número de vacantes: unha. Denominación: oficial da Unidade de Mantemento, escala Administración especial, subescala servizos especiais, persoal de oficios, oficial. Sistema de provisión: concurso-oposición, promoción interna. Grupo C, subgrupo C2.</p>
    <p>Presentación de solicitudes: presentaranse no modelo oficial publicado no <em>Boletín Oficial</em> da provincia número 65, do 19 de marzo de 2012 (páxs. 14, 15 e 16).</p>
    <p>Lugar de presentación: Rexistro Xeral desta entidade ou nos lugares determinados no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común. Dirixiranse ao presidente da Deputación Provincial de Lugo.</p>
    <p>Prazo de presentación: vinte días naturais, contados a partir do día seguinte ao da publicación deste extracto no <em>Boletín Oficial del Estado</em>.</p>
    <p>Faise constar expresamente que os sucesivos anuncios que deriven da convocatoria se publicarán no <em>Boletín Oficial</em> da provincia de Lugo e/ou no taboleiro de edictos desta corporación e na páxina web desta corporación.</p>
    <p>Lugo, 27 de marzo de 2012.</p>
    <footer><p>P.D. (Decreto 16.3.2012)<br>Juan José Díaz Valiño<br>Deputado delegado de Cooperación e Asistencia aos Concellos</p><p>José Antonio Mourelle Cillero<br>Secretario da Deputación Provincial de Lugo</p></footer>

