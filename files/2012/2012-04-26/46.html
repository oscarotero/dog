---
date: '2012-04-26'
id: CA04-040412-14429
page: 15449
number: 80
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 27 de marzo de 2012, da Xefatura Territorial da Coruña, pola que
  se somete a información pública a petición de autorización administrativa
  dunha instalación eléctrica no concello da Coruña (expediente IN407A
  456/2007).
range: Resolución
url: >-
  https://www.xunta.gal/dog/Publicados/2012/20120426/AnuncioCA04-040412-14429_gl.html
---
<p>Para os efectos previstos na Lei 54/1997, do 27 de novembro (BOE n.º 285), do sector eléctrico, e no título VII do Real decreto 1955/2000, do 1 de decembro (BOE n.º 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición da autorización administrativa da instalación eléctrica que se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: anexo I do proxecto L.M.T.S. e C.T.C. Sector 4 de Vío.</p>
    <p>Situación: concello da Coruña.</p>
    <p>Características técnicas: modificación das liñas eléctricas de media tensión subterráneas a 15/20 kV proxectadas, de alimentación ao polígono industrial de Vío, con condutor tipo R.H.Z.1-2OL 3(1×240) mm² Al, coa orixe no seccionamento de Pocomaco (expediente 30503) e final no C.T. n.º 14 proxectado (CR), pasando a ter unha lonxitude total de 15.074 km, dos cales 1,534 km corresponden á liña provisional; 3,049 km á liña 0; 5,517 km á liña 1; e 4,974 km á liña 2.</p>
    <p>Cambio de lugar dos centros de transformación (C.T.) n.º 1, 3, 14 proxectados, desprazándose respecto á situación inicial 12, 14 e 90 m respectivamente, mantendo o mesmo tipo de C.T.</p>
    <p>Alimentación ao polígono industrial de Vío como consecuencia das obras da terceira rolda, mediante unha liña de media tensión subterránea a 15/20 kV, cunha lonxitude total de 1,534 km, en condutor tipo R.H.Z.1-2OL 12/20 kV 3(1×240) mm² Al, coa orixe no secciomento Pocomaco (expediente 30503) e baixo canalización existente (expediente IN407A 2006/080) nun tramo de 490 m, e final no empalme para realizar coa liña cero no punto 1, no cal se realiza tamén un empalme entre a liña 1 e a liña 2 de alimentación ao polígono Vío. Concello da Coruña.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, situada no edificio administrativo de Monelos, rúa Vicente Ferrer, 2, 2.º andar, 15071 A Coruña, no prazo de vinte días a partir da última publicación.</p>
    <p>A Coruña, 27 de marzo de 2012.</p>
    <footer><p>Susana Vázquez Romero<br>Xefa territorial da Coruña</p></footer>

