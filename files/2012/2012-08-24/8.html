---
date: '2012-08-24'
id: G2344-020812-0001
page: 33888
number: 161
agency: Xulgado do Social número 1 da Coruña
section: V. Administración de xustiza.
title: EDICTO (482/2012).
range: Edicto
url: >-
  https://www.xunta.gal/dog/Publicados/2012/20120824/AnuncioG2344-020812-0001_gl.html
---
<p>María Blanco Aquino, secretaria xudicial do Xulgado do Social número 1 da Coruña, fago saber que no procedemento de despedimento/cesamentos en xeral 482/2012 deste xulgado do social, seguido por instancia de José Fidalgo García contra a empresa Promoción de Viviendas Elyte, S.L., e o Fogasa, sobre despedimento, ditouse a seguinte resolución, cuxa parte dispositiva se xunta:</p>
    <p>«Decido que debo estimar e estimo a demanda formulada por José Fidalgo García, con DNI 76305054-R, contra a empresa Promoción de Viviendas Elyte, S.L., e cualifico como improcedente o despedimento do 29.3.2012, e ante a imposibilidade de readmisión, declaro extinguida a relación laboral do demandante coa empresa demandada, con efectos de data de hoxe, día 27.7.2012, e condeno a devandita empresa a estar e pasar por tal declaración, e a que lle aboe ao traballador a suma de 1.838,46 euros, en concepto de indemnización polo despedimento.</p>
    <p>Notifíquese esta sentenza ás partes, facéndolles saber que contra ela poden interpoñer recurso de suplicación, que deberá anunciarse ante este xulgado no prazo de cinco días desde a notificación da presente sentenza, por comparecencia, ou por escrito das partes, o seu avogado ou o seu representante legal, designando o letrado que deberá interpoñelo, sendo posible o anuncio por mera manifestación daquela ao ser notificada, e que será resolto, se é o caso e cumprimentos os trámites legais, pola Sala do Social do Tribunal Superior de Xustiza de Galicia. A empresa condenada deberá, así mesmo, acreditar ao anunciar o recurso ter consignado o importe da condena na conta de consignacións deste xulgado, aberta en Banesto, conta nº 1531, clave 60, podendo substituírse por aseguramento mediante aval bancario, constando a responsabilidade solidaria do avalista, máis outra cantidade de 300 euros na conta nº 1531, clave 34, e en calidade de depósito e en impreso separado do do importe da condena.</p>
    <p>Así por esta a miña sentenza, definitivamente xulgando en primeira instancia, pronúncioo, mándoo e asínoo».</p>
    <p>E para que sirva de notificación en legal forma a Promoción de Viviendas Elyte, S.L., en ignorado paradoiro, expido a presente para a súa inserción no DOG.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 31 de xullo de 2012</p>
    <footer><p>A secretaria xudicial</p></footer>

