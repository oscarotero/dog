---
date: '2012-09-17'
id: G0091-290812-0001
page: 36304
number: 177
agency: Xulgado de Primeira Instancia e Instrución número 4 de Betanzos
section: V. Administración de xustiza.
title: EDICTO (277/2011).
range: Edicto
url: >-
  https://www.xunta.gal/dog/Publicados/2012/20120917/AnuncioG0091-290812-0001_gl.html
---
<p>María Patiño Junquera, secretaria xudicial do Xulgado de Primeira Instancia e Instrución número 4 de Betanzos, por medio do presente fago saber que no procedemento de divorcio contencioso 277/2011, seguido por instancia de María Isabel Rodríguez Cordero contra Alberto Lastres Antelo, se ditou sentenza cuxo encabezamento e decisión son do teor literal seguinte:</p>
    <p>«Sentenza.</p>
    <p>Betanzos, 26 de xullo de 2012.</p>
    <p>Vistos por min, Emma Mourenza Couto, os presentes autos de divorcio, co número 277/2011, seguidos por instancia de María Isabel Rodríguez Cordero, representada polo procurador Sr. López Sánchez e baixo a dirección letrada do Sr. Lorenzo Martínez, contra Alberto Lastres Antelo, declarado en situación de rebeldía procesual.</p>
    <p>Decisión que estimando parcialmente a demanda presentada polo procurador Sr. López Sánchez, en nome e representación de María Isabel Rodríguez Cordero, debo acordar e acordo a disolución por divorcio do matrimonio formado por Isabel Rodríguez Cordero e Alberto Lastres Antelo, debendo adoptarse as seguintes medidas definitivas:</p>
    <p>Atribúese a titularidade e o exercicio da patria potestade sobre o fillo común, Enrique, a ambos os dous proxenitores.</p>
    <p>Atribúeselle á nai a garda e custodia do menor común da parella.</p>
    <p>O réxime de comunicación e estadías do pai non convivente co menor será o que segue:</p>
    <p>Fins de semana alternos, o sábado desde as 10.00 horas ata as 20.00 horas, e o domingo desde as 10.00 horas ata as 20.00 horas, con pernoita no domicilio materno.</p>
    <p>En canto ao período do Nadal, o pai gozará da compañía do menor o día 1 de xaneiro desde as 10.00 horas ata as 21.00 horas nos anos impares e o 25 de decembro desde as 10.00 horas ata as 21.00 horas os anos pares. A coincidencia destas datas con datas en que o pai tivese dereito a visitar o menor conforme o réxime ordinario de visitas de fin de semana, determinará o solapamento de ambas as dúas sen posibilidade de cambio.</p>
    <p>En canto ás vacacións escolares de Semana Santa o pai gozará da compañía do menor o Xoves Santo desde as 10.00 horas ata as 20.00 horas nos anos impares e o Venres Santo desde as 10.00 horas ata as 20.00 horas nos anos pares.</p>
    <p>No período vacacional de verán manterase o réxime ordinario de comunicación e estadías de fin de semana sen pernoita do menor co pai.</p>
    <p>En todos os supostos a recollida e entrega do menor terá lugar ás horas indicadas no domicilio materno.</p>
    <p>Alberto Lastres Antelo aboará a cantidade de 300 euros mensuais en concepto de pensión alimenticia a favor do seu fillo Enrique. A dita cantidade deberá ser aboada dentro dos cinco primeiros días de cada mes na conta corrente que para tal efecto indique a nai do menor. A dita cantidade actualizarase cada ano, con referencia ao día un de xaneiro, en proporción ás variacións que experimente o IPC publicado polo Instituto Nacional de Estatística ou organismo oficial competente. Os gastos extraordinarios serán aboados por metade por ambos os dous proxenitores logo de comunicación e xustificación do seu desembolso ao proxenitor non convivente.</p>
    <p>Non se fai expresa imposición de custas.</p>
    <p>Firme que sexa esta resolución, remítase testemuño dela ao encargado do Rexistro Civil competente, co fin de que se practique a correspondente inscrición marxinal no asento de inscrición do matrimonio.</p>
    <p>Notifíqueselles o presente edicto ás partes, facéndolles saber que contra esta cabe interpor recurso de apelación no prazo de 20 días, contados a partir de que aquela tivese lugar, para ser resolto pola Audiencia Provincial da Coruña, e será necesario que para iso se proceda a ingresar na conta de depósitos e consignacións deste xulgado o depósito establecido pola Lei orgánica 1/2009, do 3 de novembro.</p>
    <p>Así, por esta a miña sentenza, da cal se levará testemuño ás actuacións orixinais, o pronuncio, mando e asino».</p>
    <p>Betanzos, 31 de xullo de 2012</p>
    <footer><p>A secretaria xudicial</p></footer>

