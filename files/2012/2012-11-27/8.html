---
date: '2012-11-27'
id: CA04-191112-0006
page: 44584
number: 226
agency: Consellería de Economía e Industria
section: III. Outras disposicións.
title: >-
  ORDE do 16 de novembro de 2012 pola que se amplía o prazo de presentación da
  documentación xustificativa establecido na Orde do 1 de xuño de 2012 pola que
  se establecen as bases reguladoras para a concesión, en réxime de concorrencia
  non competitiva, de subvencións destinadas a actuacións de mellora da
  eficiencia enerxética e seguranza nas instalacións de ascensores existentes
  pertencentes a comunidades de propietarios de edificios de vivendas en réxime
  de propiedade horizontal, no ámbito da Comunidade Autónoma de Galicia, e se
  procede á súa convocatoria para o ano 2012 (código do procedemento IN532A).
range: Orde
url: >-
  https://www.xunta.gal/dog/Publicados/2012/20121127/AnuncioCA04-191112-0006_gl.html
---
<p>O día 8 de xuño de 2012 publicouse no Diario Oficial de Galicia a Orde do 1 de xuño de 2012 pola que se establecen as bases reguladoras para a concesión, en réxime de concorrencia non competitiva, de subvencións destinadas a actuacións de mellora da eficiencia enerxética e seguranza nas instalacións de ascensores existentes pertencentes a comunidades de propietarios de edificios de vivendas en réxime de propiedade horizontal, no ámbito da Comunidade Autónoma de Galicia, e se procede á súa convocatoria para o ano 2012 (código do procedemento IN532A).</p>
    <p>No artigo 14.1 do anexo I da Orde do 1 de xuño de 2012 establécese que os beneficiarios terán ata o 30 de novembro de 2012 para presentaren a documentación xustificativa da subvención. Tendo en conta a data de resolución das devanditas axudas, motivada polos atrasos experimentados na tramitación das emendas de documentación e, co fin de viabilizar os procesos de execución e xustificación por parte dos beneficiarios resultantes sen que con iso se cause prexuízo a terceiros, considérase necesario ampliar o prazo de xustificación.</p>
    <p>De acordo co anterior, vista a Lei 9/2007, do 13 de xuño, de subvencións de Galicia, e o Decreto 11/2009, do 8 de xaneiro, polo que se aproba o seu regulamento,</p>
    <h2>DISPOÑO:</h2>
    <p>Artigo único.</p>
    <p>Amplíase ata o día 20 de decembro de 2012, inclusive, o prazo para a execución e xustificación dos investimentos que foron obxecto de subvención ao abeiro da Orde do 1 de xuño de 2012 pola que se establecen as bases reguladoras para a concesión, en réxime de concorrencia non competitiva, de subvencións destinadas a actuacións de mellora da eficiencia enerxética e seguranza nas instalacións de ascensores existentes pertencentes a comunidades de propietarios de edificios de vivendas en réxime de propiedade horizontal, no ámbito da Comunidade Autónoma de Galicia, e se procede á súa convocatoria para o ano 2012 (código do procedemento IN532A).</p>
    <p>Disposición derradeira</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 16 de novembro de 2012</p>
    <footer><p>Javier Guerra Fernández<br>Conselleiro de Economía e Industria</p></footer>

