---
date: '2012-11-27'
id: G2017-151112-0001
page: 44621
number: 226
agency: Universidade da Coruña
section: IV. Oposicións e concursos.
title: >-
  RESOLUCIÓN do 5 de novembro de 2012, da Xerencia da Universidade da Coruña,
  pola que se convocan probas selectivas, pola quenda de promoción interna e
  pola quenda libre, para a provisión de prazas de técnico en prevención de
  riscos laborais vacantes no cadro de persoal laboral desta universidade.
range: Resolución
url: >-
  https://www.xunta.gal/dog/Publicados/2012/20121127/AnuncioG2017-151112-0001_gl.html
---
<p>Debido á necesaria provisión de dúas prazas vacantes de técnico en prevención de riscos laborais da vixente relación de postos de traballo do persoal laboral de administración e servizos, ao abeiro do disposto na disposición transitoria cuarta do III Convenio colectivo do PAS laboral da UDC, tras a publicación da RPT de 2005, e na Resolución do 3 de marzo de 2006 pola que se publica a oferta pública de emprego do persoal de administración e servizos desta universidade para o ano 2006 (DOG do 19 de marzo), esta xerencia, no uso das atribucións conferidas no artigo 40 dos estatutos desta universidade, aprobados polo Decreto 101/2004, do 13 de maio (DOG do 26 de maio), e da delegación de competencias operada por Resolución reitoral do 16 de xaneiro de 2012,</p>
    <h2>RESOLVE:</h2>
    <p>Primeiro. Convocar probas selectivas para cubrir dúas prazas de técnico en prevención de riscos laborais (grupo II), das cales unha se convoca polo sistema de promoción interna e outra polo sistema de quenda libre, do xeito que a seguir se indica:</p>
    <table>
     <tbody>
      <tr>
       <td>Área</td>
       <td>Número de prazas</td>
       <td>Quenda</td>
      </tr>
      <tr>
       <td>Seguranza no traballo</td>
       <td>1</td>
       <td>Por quenda libre</td>
      </tr>
      <tr>
       <td>Hixiene industrial</td>
       <td>1</td>
       <td>Por promoción interna</td>
      </tr>
     </tbody>
    </table>
    <p>Segundo o artigo 18 do III Convenio colectivo do PAS laboral da UDC, as vacantes non cubertas pola quenda de promoción interna acumularanse á provisión de quenda libre, e as persoas seleccionadas pola quenda de promoción interna, para os cales se habilitarán probas específicas, terán preferencia sobre a quenda libre para a elección de vacantes.</p>
    <p>Os aspirantes só poderán participar nunha das dúas quendas de acceso e nas probas dunha área, que deberán seleccionar na solicitude.</p>
    <p>Ao abeiro do disposto no artigo 22 do III Convenio colectivo do PAS laboral da UDC, ao remataren as probas selectivas constituiranse dúas listaxes de espera, unha por cada </p>

