---
date: '2012-09-18'
id: G1096-040912-0001
page: 36543
number: 178
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 31 de xullo de 2012 pola que se notifica o apercibimento previo á
  execución subsidiaria de orde de demolición, devolta polo servizo de Correos
  por resultar o seu destinatario ausente na repartición.
range: Cédula
url: >-
  https://www.xunta.gal/dog/Publicados/2012/20120918/AnuncioG1096-040912-0001_gl.html
---
<p>O subdirector da Axencia de Protección da Legalidade Urbanística, o 29 de xuño de 2012, ditou, por substitución da directora da axencia, resolución mediante a que se apercibe a José Antonio Devesa Otero da execución forzosa mediante a execución subsidiaria a custa do obrigado e os seus causahabentes da Resolución do 29 de decembro do 2000, recaída no expediente núm. 10.5/92-II (B), pola que se lle ordenou devolver os terreos ao estado anterior á execución das obras de construción dunha vivenda e piscina, dentro da servidume de protección do dominio público marítimo-terrestre, no lugar de Punta Raeiro, termo municipal do Grove (Pontevedra).</p>
    <p>Ao non poder realizarse a notificación persoal, mediante a presente cédula, e ao amparo do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícase ao interesado o devandito apercibimento.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber ao interesado que o texto íntegro do apercibimento que se lle notifica encóntrase ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar-Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o devandito prazo a notificación entenderase producida.</p>
    <p>Para que conste e lle sirva de notificación ao destinatario arriba indicado, en cumprimento do disposto no artigo 59.5 da citada Lei 30/1992, do 26 de novembro, expido e asino esta cédula.</p>
    <p>Santiago de Compostela, 31 de xullo de 2012</p>
    <footer><p>P.S. (Artigo 3 do Decreto 51/2008, do 6 de marzo; DOG nº 59, do 27 de marzo)<br>José María Domínguez Blanco<br>Subdirector da Axencia de Protección da Legalidade Urbanística</p></footer>

