---
date: '2012-09-27'
id: CA02-180912-0009
page: 37478
number: 185
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 6 de setembro de 2012, da Secretaría Xeral de Calidade e Avaliación
  Ambiental, polo que se somete a información pública a solicitude de renovación
  da autorización ambiental integrada presentada por Jealsa Rianxeira, S.A. para
  as instalacións que posúe en Bodión, no concello de Boiro (A Coruña). Clave M:
  2012/IPPC/M/80.
range: Anuncio
url: >-
  https://www.xunta.gal/dog/Publicados/2012/20120927/AnuncioCA02-180912-0009_gl.html
---
<p>Segundo o que se indica no artigo 7.2 do Real decreto 509/2007, do 20 de abril, polo que se aproba o Regulamento para o desenvolvemento e execución da Lei 16/2002, do 1 de xullo, de prevención e control integrados da contaminación, faise público que, por espazo de trinta (30) días hábiles contados a partir do día seguinte ao da publicación deste anuncio, quedará exposta a documentación correspondente á solicitude de renovación da autorización ambiental integrada para as instalacións que Jealsa Rianxeira, S.A. posúe en Bodión, concello de Boiro, co fin de que calquera interesado poida consultala e, se é o caso, formular as alegacións, suxestións e/ou observacións que considere convenientes. A documentación que se expón será:</p>
    <p>– Fábrica de conservas de atún e de produtos conxelados non precociñados Jealsa Rianxeira. Proxecto básico de solicitude de renovación da autorización ambiental integrada.</p>
    <p>O antedito documento estará á disposición dos interesados en horario de atención ao público nas seguintes dependencias:</p>
    <p>– Secretaría Xeral de Calidade e Avaliación Ambiental-Servizo de Prevención e Control Integrados da Contaminación (San Lázaro, s/n, 15781 Santiago de Compostela).</p>
    <p>– Xefatura Territorial da Consellería de Medio Ambiente, Territorio e Infraestruturas da Coruña, Servizo de Calidade e Avaliación Ambiental (rúa de Vicente Ferrer, 2, 15008 A Coruña).</p>
    <p>– Concello de Boiro (praza de Galicia s/n).</p>
    <p>Santiago de Compostela, 6 de setembro de 2012</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

