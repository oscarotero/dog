---
date: '2012-09-27'
id: G2347-070912-0005
page: 37463
number: 185
agency: Xulgado do Social número 4 da Coruña
section: V. Administración de xustiza.
title: EDICTO (413/2010).
range: Edicto
url: >-
  https://www.xunta.gal/dog/Publicados/2012/20120927/AnuncioG2347-070912-0005_gl.html
---
<p>Encarnación Mercedes Tubío Lariño, secretaria xudicial do Xulgado do Social número 4 da Coruña, dou fe e certifico que neste xulgado se seguen autos número 413/2010, por instancia de José Luis Tasende González contra Compañía Metropolitana de Transportes de Coruña, S.L., Arriva Noroeste, S.L. e Transportes Finisterre, S.A., sobre relación laboral, en que recaeu sentenza con data do 25.7.2012 que, copiada nos particulares necesarios, di así:</p>
    <p>«Decido:</p>
    <p>Estímase a demanda interposta por José Luis Tasende González contra Compañía Metropolitana de Transportes de Coruña, S.L., Arriva Noroeste, S.L. e Transportes Finisterre, S.A. e, en consecuencia:</p>
    <p>– Condénase a Compañía Metropolitana de Transportes de Coruña, S.L. a lle recoñecer ao demandante unha antigüidade do 15 de setembro de 1993, así como a lle aboar o complemento de antigüidade, tendo en conta o inicio da relación laboral (15.9.1993), na contía do 30 % do salario base.</p>
    <p>Notifíqueselles esta resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social colexiado ou representante, dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que este xulgado ten aberta, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado xuíz do Xulgado do Social número 4 da Coruña».</p>
    <p>E para que conste, para os efectos da súa publicación no Diario Oficial de Galicia, co fin de que lle sirva de notificación en forma á empresa Transportes Finisterre, S.A., expido e asino este edicto.</p>
    <p>A Coruña, 7 de setembro de 2012</p>
    <footer><p>A secretaria xudicial</p></footer>

