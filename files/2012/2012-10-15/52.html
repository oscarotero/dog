---
date: '2012-10-15'
id: L257-240912-0004
page: 39323
number: 196
agency: Concello de Vigo
section: VI. Anuncios. b) Administración local.
title: >-
  ANUNCIO de información pública sobre a aprobación inicial do Plan especial de
  reforma interior da APR-A-5-31 Poulo (expediente 11483/411).
range: Anuncio
url: >-
  https://www.xunta.gal/dog/Publicados/2012/20121015/AnuncioL257-240912-0004_gl.html
---
<p>A Xunta de Goberno Local do Concello de Vigo, na sesión ordinaria do 27 de xullo de 2012, adoptou o seguinte acordo:</p>
    <p>Primeiro. Aprobar inicialmente o Plan especial de reforma interior da APR A-5-31 Poulo, de iniciativa municipal, consonte a documentación elaborada por Marta Vilas Rodríguez, datada en xullo de 2012.</p>
    <p>Segundo. Ordenar a apertura dun período de información pública polo prazo dun mes mediante a inserción de anuncios no <em>Diario Oficial de Galicia</em> e en dous dos xornais de maior difusión da provincia, e notificar de forma individual e simultánea aos propietarios dos terreos afectados.</p>
    <p>Durante o mesmo prazo solicitaranse das administracións públicas competentes os informes sectoriais que resulten preceptivos.</p>
    <p>Terceiro. Publicar o acordo de aprobación inicial e a apertura do período de información pública na páxina da internet municipal, así como os documentos integrantes do Plan especial de reforma interior da APR A-5-31 Poulo.</p>
    <p>Vigo, 11 de setembro de 2012</p>
    <footer><p>P.D. (Resolución do 13.7.2012)<br>Carlos López Font<br>Vicepresidente da Xerencia Municipal de Urbanismo</p></footer>

