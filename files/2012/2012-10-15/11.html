---
date: '2012-10-15'
id: G0003-031012-0001
page: 39254
number: 196
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 21 de setembro de 2012, da Dirección Xerencia do Hospital
  Comarcal de Monforte de Lemos, pola que se resolve a convocatoria pública para
  a provisión, polo sistema de concurso de méritos, dun posto  de supervisor/a
  de unidade.
range: Resolución
url: >-
  https://www.xunta.gal/dog/Publicados/2012/20121015/AnuncioG0003-031012-0001_gl.html
---
<p>Mediante Resolución do 10 de maio de 2012 (anuncio no DOG nº 103, do 31 de maio) foi convocado para a súa provisión, polo sistema de concurso de méritos, un posto vacante de supervisor/a de unidade da planta de Medicina Interna.</p>
    <p>De acordo co disposto nas bases da convocatoria, logo da actuación da Comisión de Avaliación e á vista dos méritos alegados polos aspirantes que constan nas actas da dita comisión, esta dirección xerencia, de conformidade co previsto no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, e na Orde da Consellería de Sanidade do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión de postos de xefatura e coordinación nas institucións sanitarias do Servizo Galego de Saúde, e en virtude das competencias atribuídas polo Decreto 311/2009, do 28 de maio (DOG nº 109, do 5 de xuño), polo que se establece a estrutura orgánica do Servizo Galego de Saúde, e na Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde,</p>
    <h2>ACORDA: </h2>
    <p>Primeiro. Adxudicarlle o posto de traballo convocado á aspirante que obtivo a maior puntuación nos termos previstos no anexo desta resolución.</p>
    <p>Segundo. A profesional nomeada deberá cesar na praza que desempeñe dentro dos tres días hábiles seguintes ao da súa publicación.</p>
    <p>Terceiro. A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos. No caso de que a praza desempeñada e o posto adxudicado coincidan na mesma localidade ou servizo, o prazo posesorio será obrigatoriamente no primeiro día hábil seguinte ao do cesamento.</p>
    <p>Se así o permiten as necesidades do servizo, e por petición motivada da interesada, os prazos a que se refiren os parágrafos anteriores poderán ser prorrogados polo director xerente do hospital.</p>
    <p>Entenderase que solicita a excedencia voluntaria por interese particular e será declarado nesa situación polo órgano competente quen non se incorpore ao posto adxudicado no prazo establecido.</p>
    <p>Cuarto. A aspirante nomeada obterá un nomeamento que será obxecto de avaliación cada catro anos, para os efectos de apreciar o nivel de rendemento. O resultado da avaliación determinará a prórroga do nomeamento ou, de ser o caso, a súa remoción.</p>
    <p>Quinto. Contra esta resolución poderá interporse, nos termos previstos na Lei 30/1992, do 26 de novembro, de réxime xurídico das administracións públicas e do procedemento administrativo común, recurso de alzada perante a Dirección de Recursos Humanos do Servizo Galego de Saúde no prazo dun mes contado desde o día seguinte ao da súa publicación. </p>
    <p>Monforte de Lemos, 21 de setembro de 2012</p>
    <footer><p>Benigno Pérez Martínez<br>Director xerente do Hospital Comarcal de Monforte de Lemos</p></footer>
    <h2>ANEXO</h2>
    <p>Posto de traballo: supervisor/a de unidade da planta de Medicina Interna.</p>
    <p>Nome e apelidos: Margarita Boado Martínez.</p>
    <p>DNI: 76621082-D.</p>

