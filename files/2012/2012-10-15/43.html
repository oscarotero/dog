---
date: '2012-10-15'
id: C141-101012-0002
page: 39311
number: 196
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 8 de outubro de 2012, da Presidencia do ente público Portos de
  Galicia, pola que se prorroga o prazo de información pública da delimitación
  de espazos e usos portuarios do porto de Brens-Cee.
range: Resolución
url: >-
  https://www.xunta.gal/dog/Publicados/2012/20121015/AnuncioC141-101012-0002_gl.html
---
<p>O ente público Portos de Galicia está sometendo a información pública o documento de delimitación dos espazos e usos portuarios do porto de Brens-Cee (A Coruña) en cumprimento do artigo 69 do texto refundido da Lei de portos do Estado e da mariña mercante, aplicable aos portos competencia da Comunidade Autónoma de Galicia na falta de lexislación autonómica propia. O anuncio correspondente foi publicado no Diario Oficial de Galicia número 160, do 23.8.2012 e o prazo do dito período de exposición pública remata o 16.10.2012.</p>
    <p>Tendo en conta que a delimitación da zona de servizo do porto proposta no referido documento inclúe terreos de titularidade privada que serán obxecto de expropiación, unha vez que o expediente de delimitación sexa definitivamente aprobado, esta Presidencia resolve prorrogar o prazo de información pública da delimitación de espazos e usos portuarios do porto de Brens-Cee ata o 7.11.2012.</p>
    <p>Santiago de Compostela, 8 de outubro de 2012</p>
    <footer><p>José Juan Durán Hermida <br>Presidente de Portos de Galicia</p></footer>

