---
date: '2012-10-15'
id: L257-240912-0006
page: 39322
number: 196
agency: Concello de Vigo
section: VI. Anuncios. b) Administración local.
title: >-
  ANUNCIO de información pública sobre convenio urbanístico (expediente
  5050/401).
range: Anuncio
url: >-
  https://www.xunta.gal/dog/Publicados/2012/20121015/AnuncioL257-240912-0006_gl.html
---
<p>Con data do 4 de setembro de 2012 foi subscrito nas dependencias municipais do Concello de Vigo o Convenio urbanístico de xestión para a cesión anticipada de terreos no sector de solo urbanizable delimitado S-23-R Parrocha B do PXOM de Vigo para a execución da obra de mellora e acondicionamento do acceso existente no p.q. 5+000 da autovía A-55, con expresa reserva do aproveitamento urbanístico a favor dos seus propietarios.</p>
    <p>Unha vez subscrito, sométese ao trámite de información pública por un período mínimo de vinte días mediante a inserción dun anuncio no Diario Oficial de Galicia e nun dos xornais de maior difusión da provincia.</p>
    <p>Durante o dito período, o texto do convenio subscrito estará á disposición do público en xeral, no departamento municipal de Información de Urbanismo, situado na planta baixa do edificio da Xerencia Municipal de Urbanismo (praza do Rei, s/n), das 9.00 ás 13.30 horas, para a súa consulta e para a presentación de cantos documentos ou alegacións se consideren pertinentes.</p>
    <p>Vigo, 6 de setembro de 2012</p>
    <footer><p>(Resolución do 13.7.2012)<br>Carlos López Font<br>Vicepresidente da Xerencia Municipal de Urbanismo</p></footer>

