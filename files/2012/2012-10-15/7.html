---
date: '2012-10-15'
id: G0192-041012-0001
page: 39248
number: 196
agency: Instituto de Estudos do Territorio
section: III. Outras disposicións.
title: >-
  RESOLUCIÓN do 10 de setembro de 2012 polo que se dá publicidade aos convenios
  de colaboración  subscritos por este organismo autónomo no segundo
  cuadrimestre do ano 2012.
range: Resolución
url: >-
  https://www.xunta.gal/dog/Publicados/2012/20121015/AnuncioG0192-041012-0001_gl.html
---
<p>O artigo 11 da Lei 4/2006, do 30 de xuño, de transparencia e de boas prácticas na Administración pública galega (Diario Oficial de Galicia número 136, do 14 de xuño), impón a cada consellería ou entidade da Xunta de Galicia a obriga de publicar no Diario Oficial de Galicia unha relación dos convenios de colaboración subscritos no cuadrimestre anterior.</p>
    <p>En consecuencia, e para dar cumprimento a esta obriga,</p>
    <h2>DISPOÑO:</h2>
    <p>Artigo único</p>
    <p>Darlle publicidade á relación dos convenios subscritos polo Instituto de Estudos do Territorio no segundo cuadrimestre do ano 2012, que se incorpora como anexo a esta resolución.</p>
    <p>Santiago de Compostela, 10 de setembro de 2012</p>
    <footer><p>Manuel Borobio Sanchiz<br>Director do Instituto de Estudos do Territorio</p></footer>
    <h2>ANEXO</h2>
    <p>Convenios de colaboración subscritos polo Instituto de Estudos do Territorio no segundo cuadrimestre do ano 2012</p>
    <table>
     <thead>
      <tr>
       <td>Convenio</td>
       <td>Importe total do convenio (€)</td>
       <td>Data de sinatura</td>
      </tr>
     </thead>
     <tbody>
      <tr>
       <td>Convenio marco de colaboración e cooperación entre a Federación Galega de Municipios e Provincias e a Administración xeral da Xunta de Galicia, a través da Consellería de Medio Ambiente, Territorio e Infraestruturas para a coordinación e intercambio en materia de información xeográfica e territorial a través do Instituto de Estudos do Territorio</td>
       <td>Sen achega económica</td>
       <td>9.6.2012</td>
      </tr>
      <tr>
       <td>Convenio de colaboración entre o Instituto de Estudos do Territorio (IET) e a Consellería do Medio Rural e do Mar para a preparación e seguimento do Plan director de acuicultura litoral (PDAL)</td>
       <td>106.493,11 €</td>
       <td>4.6.2012</td>
      </tr>
      <tr>
       <td>Convenio de cooperación entre a Xunta de Galicia, a través da Consellería de Medio Ambiente, Territorio e Infraestruturas e do Instituto de Estudos do Territorio (IET), e a Universidade de Santiago de Compostela para a realización de prácticas externas dos estudantes de titulacións impartidas na Facultade de Xeografía e Historia</td>
       <td>Sen achega económica</td>
       <td>8.6.2012</td>
      </tr>
      <tr>
       <td>Protocolo de colaboración entre o organismo autónomo Instituto de Estudos do Territorio (IET) e a Fundación Eduardo Pondal para o desenvolvemento de actividades relacionadas coa protección, xestión e ordenación da paisaxe</td>
       <td>Sen achega económica</td>
       <td>11.6.2012</td>
      </tr>
      <tr>
       <td>Convenio de colaboración entre o Instituto de Estudos do Territorio (IET), Augas de Galicia e a Asociación para a Defensa Ecolóxica de Galicia (Adega) para o desenvolvemento dun programa de educación para a sustentabilidade dos ríos (Proxecto Ríos) e dun proxecto de custodia fluvial nos ríos Umia, Ulla e Lérez</td>
       <td>50.000 €</td>
       <td>23.7.2012</td>
      </tr>
      <tr>
       <td>Acordo de colaboración entre a Xunta de Galicia, a través das consellerías de Presidencia, Administracións Públicas e Xustiza, de Cultura, Educación e Ordenación Universitaria, o Instituto de Estudos do Territorio e a Real Academia Galega para a colaboración na realización de traballos sobre a toponimia e a microtoponimia de Galicia</td>
       <td>Sen achega económica</td>
       <td>2.7.2012</td>
      </tr>
     </tbody>
    </table>

