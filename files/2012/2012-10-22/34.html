---
date: '2012-10-22'
id: CA04-011012-0001
page: 39942
number: 201
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 18 de setembro de 2012, da Xefatura Territorial da Coruña, pola
  que se autoriza administrativamente e se aproba o proxecto de execución dunha
  instalación eléctrica no concello da Coruña (expediente IN407A 456/2007).
range: Resolución
url: >-
  https://www.xunta.gal/dog/Publicados/2012/20121022/AnuncioCA04-011012-0001_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: anexo I do proxecto LMTS, CTC sector 4 de Vío.</p>
    <p>Situación: concello da Coruña.</p>
    <p>Características técnicas: </p>
    <p>Modificación das liñas eléctrica de media tensión subterráneas a 15/20 kV proxectadas, de alimentación ao polígono industrial de Vío, con condutor tipo RHZ1-2OL 3(1×240) mm2 Al, coa orixe no seccionamento de Pocomaco (expediente 30.503) e final no CT nº 14 proxectado (CR), pasando a ter unha lonxitude total de 15.074 km; dos cales 1,534 km corresponden a liña provisional; 3,049 km a liña 0; 5,517 km a liña 1; e 4,974 km a liña 2.</p>
    <p>Cambio de situación dos centros de transformación (CT) nº 1, 3, 14 proxectados, desprazándose respecto a localización orixinal 12, 14 e 90 m respectivamente, mantendo o mesmo tipo de CT.</p>
    <p>Alimentación ao polígono industrial Vío como consecuencia das obras da terceira Rolda, mediante unha liña de media tensión subterránea a 15/20 kV, cunha lonxitude total de 1,534 km, en condutor tipo RHZ1-2OL 12/20 kV 3(1×240) mm2 Al, coa orixe no seccionamento Pocomaco (expediente 30.503) e baixo canalización existente (expediente IN407A 2006/080) nun tramo de 490 m, e final no empalme que se vai realizar coa liña cero no punto 1, no cal se realiza tamén un empalme entre a liña 1 e a liña 2 de alimentación o polígono Vío. </p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 18 de setembro de 2012</p>
    <footer><p>Susana Vázquez Romero<br>Xefa territorial da Coruña</p></footer>

