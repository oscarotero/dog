---
date: '2012-11-14'
id: G1438-241012-0004
page: 42818
number: 217
agency: Deputación Provincial da Coruña
section: VI. Anuncios. b) Administración local.
title: >-
  ANUNCIO polo que se fai pública a aceptación da ampliación das delegacións de
  competencias tributarias do Concello de Curtis.
range: Anuncio
url: >-
  https://www.xunta.gal/dog/Publicados/2012/20121114/AnuncioG1438-241012-0004_gl.html
---
<p>O Pleno desta Corporación, na sesión ordinaria do 25 de maio de 2012, adoptou, entre outros, o seguinte acordo:</p>
    <p>«13. Aceptar a ampliación das delegacións de competencias tributarias do Concello de Curtis. </p>
    <p>Aceptar a ampliación das competencias delegadas en materia tributaria acordada polo Concello de Curtis en relación coas seguintes materias:</p>
    <p>• A facultade para establecer acordos ou convenios coa Administración tributaria do Estado en materia de colaboración e inspección en relación co imposto sobre bens inmobles, de acordo co disposto na Lei reguladora das facendas locais, a Lei reguladora do catastro e as súas respectivas normas de desenvolvemento.</p>
    <p>• Xestión, inspección e recadación voluntaria e executiva da taxa pola utilización privativa ou aproveitamento especial constituído no solo, subsolo ou voo das vías públicas a favor de empresas explotadoras de servizos de subministración de interese xeral. A xestión obxecto de delegación afectará tanto o suposto xeral do artigo 24 do texto refundido da Lei reguladora das facendas locais, aprobado polo Real decreto lexislativo 2/2004, do 5 de marzo, baseado no 1,5 % dos ingresos brutos obtidos no termo municipal, como o suposto especial da telefonía móbil.</p>
    <p>O exercicio das competencias delegadas obxecto de aceptación levarase a cabo nos termos establecidos nas bases para a prestación dos servizos tributarios aos concellos da provincia e terá efectos desde o día en que se publique este acordo no <em>Boletín Oficial </em>da provincia, conforme o establecido no artigo 7 do texto refundido da Lei reguladora das facendas locais, aprobado polo Real decreto lexislativo 2/2004, do 5 de marzo».</p>
    <p>O que se fai público para xeral coñecemento.</p>
    <p>A Coruña, 15 de xuño de 2012</p>
    <p> María Padín Fernández José Luis Almau Supervía</p>
    <p> O presidente/PDFR 5.8.2011/ Secretario da Deputación</p>
    <p> A vicepresidenta 2ª Provincial da Coruña</p>

