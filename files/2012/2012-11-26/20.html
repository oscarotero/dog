---
date: '2012-11-26'
id: G2347-051112-0012
page: 44449
number: 225
agency: Xulgado do Social número 4 da Coruña
section: V. Administración de xustiza.
title: EDICTO (378/2012).
range: Edicto
url: >-
  https://www.xunta.gal/dog/Publicados/2012/20121126/AnuncioG2347-051112-0012_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 378/2012, por instancia de Abel Arrajo López contra Sefogas, S.L., sobre despedimento, en que recaeu sentenza con data do 14.6.2012 que copiada nos particulares necesarios, di así:</p>
    <p>«Decido.</p>
    <p>Estímase a demanda interposta por Abel Arrajo López contra a entidade Sefogas, S.L. e, en consecuencia:</p>
    <p>– Declárase a extinción, con data desta resolución, a relación laboral que unía o demandante coa empresa Sefogas, S.L.</p>
    <p>– Condénase a empresa Sefogas, S.L. a aboar ao demandante a cantidade de vinte e catro mil setecentos oito euros con dezaoito céntimos (24.708,18 euros) en concepto de indemnización e a cantidade de catro mil catrocentos tres euros con corenta e tres céntimos (4.403,43 euros) en concepto de salarios debidos.</p>
    <p>Notifíqueselles esta resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social ou representante, dentro do indicado prazo.</p>
    <p>Se o recorrente non goza do beneficio da xustiza gratuíta deberá, ao anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que este xulgado ten aberta, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no Diario Oficial de Galicia, co fin de que lle sirva de notificación en forma á empresa Sefogas, S.L., expido e asino este edicto.</p>
    <p>A Coruña, 5 de novembro de 2012</p>
    <footer><p>A secretaria xudicial<br>Rubricado</p></footer>

