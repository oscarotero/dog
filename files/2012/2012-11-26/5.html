---
date: '2012-11-26'
id: CA05-121112-0007
page: 44428
number: 225
agency: Consellería de Traballo e Benestar
section: III. Outras disposicións.
title: >-
  RESOLUCIÓN do 8 de novembro de 2012, da Dirección Xeral de Relacións Laborais,
  pola que se ordena o rexistro, o depósito e a publicación no Diario Oficial de
  Galicia do acordo da comisión negociadora do convenio colectivo galego de
  editoriais.
range: Resolución
url: >-
  https://www.xunta.gal/dog/Publicados/2012/20121126/AnuncioCA05-121112-0007_gl.html
---
<p>Visto o acordo subscrito pola comisión negociadora do convenio colectivo galego de editoriais o 10 de outubro de 2012, e de conformidade co disposto no artigo 90.2 e 3 do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 713/2010, do 28 de maio, sobre rexistro e depósito de convenios e acordos colectivos de traballo.</p>
    <p>A Dirección Xeral de Relacións Laborais</p>
    <h2>ACORDA:</h2>
    <p>Primeiro. Ordenar o seu rexistro e depósito no Rexistro de Convenios e Acordos Colectivos de Traballo da Comunidade Autónoma de Galicia, creado mediante Orde do 29 de outubro de 2010 (DOG nº 222, do 18 de novembro).</p>
    <p>Segundo. Dispoñer a súa publicación no <em>Diario Oficial de Galicia</em>.</p>
    <p>Santiago de Compostela, 8 de novembro de 2012</p>
    <footer><p>Odilo Martiñá Rodríguez<br>Director xeral de Relacións Laborais</p></footer>
    <h3>Acta da comisión negociadora do convenio colectivo galego de editoriais</h3>
    <p>En Vigo, na sede de Editorial Galaxia, ás 17.00 horas do día 10 de outubro de 2012, coa asistencia de Pilar Sampil Sánchez, Manuel Gándara Armada e Carlos del Pulgar Sabin, en representación da Asociación Galega de Editores, e de Helena Pérez Fernández, Fernando Fernández González e Jesús Costa Argibay, en representación do sindicato Confederación Intersindical Galega (CIG), celébrase a reunión da comisión negociadora do convenio galego de editoriais coa seguinte orde do día:</p>
    <p>1º Constitución da mesa negociadora do convenio. </p>
    <p>2º Negociación.</p>
    <p>3º Varios.</p>
    <p>1º Constitución da mesa negociadora do convenio.</p>
    <p>Ambas as partes recoñécense capacidade decisoria na negociación deste convenio colectivo. A mesa negociadora do convenio galego de editoriais queda formalmente constituída por tres membros da Asociación Galega de Editores e tres membros da Confederación Intersindical Galega, representados polas persoas anteriormente mencionadas.</p>
    <p>2º Negociación.</p>
    <p>Ambas as partes, ante a dificultade actual do sector editorial galego como consecuencia da crise económica en xeral, acordan o mantemento na súa totalidade do texto e as retribucións salariais do convenio colectivo galego de editoriais existentes en 31 de decembro de 2011, durante o período do 1 de xaneiro de 2012 ao 31 de decembro de 2012. </p>
    <p>3º Varios.</p>
    <p>A comisión negociadora do convenio galego de editoriais delega en Breixo Lousada Valdés (47355398-P) o rexistro do acordo de prórroga durante o ano 2012 do convenio colectivo galego de editoriais, ante a autoridade correspondente.</p>

