---
date: '2012-09-14'
id: L235-280812-0001
page: 36071
number: 176
agency: Concello de Nigrán
section: VI. Anuncios. b) Administración local.
title: ANUNCIO de información pública sobre actividade de panadaría.
range: Edicto
url: >-
  https://www.xunta.gal/dog/Publicados/2012/20120914/AnuncioL235-280812-0001_gl.html
---
<p>Panadería Playa América, S.L. solicitou licenza de acondicionamento de local e licenza de actividade de panadaría para elaboración e venda de pan e os seus derivados que situará na rúa Areosa, nº 2, baixo esquerda, Praia América, Nigrán (expediente 12/0186SU).</p>
    <p>De conformidade co artigo 8.3 do Decreto 133/2008, do 12 de xuño, polo que se regula a avaliación de incidencia ambiental, sométese o expediente a información pública por un prazo de vinte días mediante anuncio no DOG, BOP e exposición no taboleiro de anuncios deste concello, para que quen se considere afectado dalgún xeito pola actividade que se pretende establecer poida alegar o que considere oportuno. O prazo de exposición pública considérase aberto desde o día seguinte ao da publicación do primeiro anuncio e rematado transcorridos vinte días desde o día seguinte ao da publicación do último anuncio. O expediente estará á disposición do público e pódese consultar no Rexistro Xeral do Concello de Nigrán durante as horas de oficina.</p>
    <p>Nigrán, 26 de xullo de 2012</p>
    <footer><p>Alberto Valverde Pérez<br>Alcalde</p></footer>

