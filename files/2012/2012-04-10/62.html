---
date: '2012-04-10'
id: L432-190312-13644
page: 12710
number: 68
agency: Concello de Monterroso
section: VI. Anuncios. b) Administración local.
title: ANUNCIO de información pública.
range: Anuncio
url: >-
  https://www.xunta.gal/dog/Publicados/2012/20120410/AnuncioL432-190312-13644_gl.html
---
<p>Aprobado incialmente o Plan Xeral de Ordenación Municipal, por acordo do pleno do 16 de marzo de 2012, de conformidade cos artigos 85.2 da Lei 9/2002, do 30 de decembro, de ordenación urbanística e protección do medio rural de Galicia, e 7 da Lei 6/2007, do 11 de maio, de medidas urxentes en materia de ordenación do territorio e do litoral de Galicia, sométese a información pública polo prazo de dous meses contados desde o día seguinte ao de publicación deste anuncio no <em>Diario Oficial de Galicia</em>.</p>
    <p>Durante o dito prazo poderá ser examinado por calquera interesado nas dependencias municipais para que se formulen as alegacións que se consideren pertinentes.</p>
    <p>Así mesmo, acordouse suspender o outorgamento de licenzas en aqueles ámbitos do territorio obxecto de planeamento coas novas determinacións que supoñan a modificación de ordenación urbanística vixente. </p>
    <p>Non obstante, poderán concederse licenzas baseadas no réxime vixente, sempre que respecten as determinacións do novo planeamento de conformidade co previsto no artigo 120 do Regulamento de planeamento. A duración máxima da suspensión é de dous anos e en calquera caso extinguirase coa aprobación definitiva do planeamento. </p>
    <p>Non obstante, a suspensión de licenzas non afectará ás solicitudes de licenzas de obra menor relativas a mera conservación e as necesarias para o mantemento do uso prexistente, que no seu caso se outorgarán sen dereito a indemnización e sen prexuízo da obtención doutras autorizacións.</p>
    <p>Monterroso, 19 de marzo de 2012.</p>
    <footer><p>Antonio Edelmiro Gato Soengas<br>Alcalde</p></footer>

