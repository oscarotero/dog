---
date: '2012-04-10'
id: G0141-190312-13772
page: 12628
number: 68
agency: Xulgado do Social número 5 de Las Palmas de Gran Canaria
section: V. Administración de xustiza.
title: EDICTO (30/2012. Auto de execución).
range: Edicto
url: >-
  https://www.xunta.gal/dog/Publicados/2012/20120410/AnuncioG0141-190312-13772_gl.html
---
<p>Procedemento: execución.</p>
    <p>Número de procedemento: 30/2012.</p>
    <p>Procedemento de orixe: despedimentos/cesamentos en xeral.</p>
    <p>Número procedemento de orixe: 615/2011.</p>
    <p>NIG: 3501644420110006021.</p>
    <p>Materia: despedimento.</p>
    <p>Executante: Ernesto López Silveira.</p>
    <p>Executado: Infoelga Montajes Eléctricos, S.L.N.E., Fogasa (Fondo de Garantía Salarial).</p>
    <p>«Auto.</p>
    <p>En Las Palmas de Gran Canaria o 12 de marzo de 2012.</p>
    <p>Dada conta. Presentado o anterior escrito número 1030 pola representación da executante, únase aos autos e déaselle ás copias o seu destino legal; e sobre a base dos seguintes.</p>
    <p>Antecedentes de feito.</p>
    <p>Primeiro. Neste procedemento ditouse orde de execución da sentenza de despedimento ditada nestes autos, e con data do 5 de marzo de 2012 recaeu auto, en que se declaraba a extinción da relación laboral e se fixaban as cantidades debidas en concepto de indemnización e salarios de trámite, o cal é firme en dereito, co seguinte ditame:</p>
    <p>Declárase extinguida a relación laboral que unía a Ernesto López Silveira coa empresa Infoelga Montajes Eléctricos, S.L.N.E.</p>
    <p>Condénase a parte demandada a que aboe as cantidades seguintes ao traballador Ernesto López Silveira:</p>
    <p>Indemnización: 5.068,13 euros.</p>
    <p>Salarios: 11.607,00 euros.</p>
    <p>Segundo. Mediante o anterior escrito do 12 de marzo de 2012, a parte demandante solicita a execución da sentenza.</p>
    <p>Fundamentos de dereito.</p>
    <p>Primeiro. A execución de sentenzas firmes iniciarase por instancia de parte, e tratándose de sentenzas de despedimento, unha vez ditado auto de extinción da relación laboral e fixando o montante de indemnización e salarios de trámite, procede despachar execución en caso de que non o aboase voluntariamente o condenado, e unha vez iniciada tramitarase a execución de oficio na forma prevista na Lei de axuizamento civil, coas especialidades previstas na LRXS; e o órgano xudicial que tiver coñecido do asunto na instancia ditará as resolucións e dilixencias necesarias (arts. 237 e 239 LRXS).</p>
    <p>Segundo. Tratándose de obriga de pagamento de cantidade líquida procederase á súa exacción pola vía de constrinximento, embargando bens do debedor suficientes, e procedendo só á adecuación do embargo cando conste a suficiencia dos bens embargados. Se non constase, o órgano xudicial deberá dirixirse aos correspondentes organismos e rexistros públicos para que faciliten a relación de todos os bens ou dereitos do debedor, ou solicitar a información necesaria de entidades financeiras ou depositarias ou doutras persoas privadas, dándolle audiencia ao Fondo de Garantía Salarial para os efectos legais procedentes (arts. 248 e ss. LRXS, e 571 e ss. e 634 e ss. da LAC) e non existindo medio de indagación máis efectivo, procede solicitar información patrimonial do executado á Administración tributaria conforme o artigo 113 LXT.</p>
    <p>Vistos os preceptos legais ditados e demais de xeral e pertinente aplicación ao caso,</p>
    <p>Parte dispositiva.</p>
    <p>Acórdase ordenar e despáchase a execución por instancia de Ernesto López Silveira contra Infoelga Montajes Eléctricos, S.L.N.E., por 16.675,13 euros de principal, máis 1.667 euros de xuros provisionais e a de 1.667 euros de custas provisionais.</p>
    <p>Autorízase solicitar información patrimonial do executado á Administración tributaria.</p>
    <p>Modo de impugnación. Recurso de reposición no prazo de tres días ante este órgano, expresando a infracción en que a resolución incorreu, no que poderá deducir oposición á execución aducindo pagamento ou cumprimento, prescrición ou outros feitos impeditivos, extintivos ou excluíntes de responsabilidade (art. 239.4 LRXS).</p>
    <p>Signifícase ademais que todo o que sen ter a condición de traballador ou habente causa seu, beneficiario do réxime público da Seguridade Social ou de xustiza gratuíta, Estado, comunidades autónomas, entidades locais e organismos autónomos dependentes deles, intente interpoñer recurso de reposición, deberá efectuar un depósito de 25 euros na conta de depósitos e consignacións deste xulgado na entidade Banesto, na c.c.c 0030 1846 42 0005001274, e ao concepto clave 3500-0000-64-0615-11.</p>
    <p>Así o acorda, manda e asina Miguel Ángel Limón Luque, maxistrado xuíz do Xulgado do Social número 5 de Las Palmas de Gran Canaria. Dou fe».</p>
    <footer><p>O maxistrado xuíz O/a secretario/a xudicial</p></footer>

