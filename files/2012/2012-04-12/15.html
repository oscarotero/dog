---
date: '2012-04-12'
id: G2018-300312-14257
page: 13060
number: 70
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 27 de marzo de 2012 pola que se aproban e se fan públicas as
  listaxes provisionais de persoas admitidas e excluídas ao proceso selectivo
  para cubrir 15 prazas na escala de axudantes de arquivos, bibliotecas e
  museos, especialidade de arquivos e especialidade de bibliotecas da USC,
  subgrupo A2, polas quendas de promoción interna e de acceso libre.
range: Resolución
url: >-
  https://www.xunta.gal/dog/Publicados/2012/20120412/AnuncioG2018-300312-14257_gl.html
---
<p>Mediante Resolución do 28 de outubro de 2011 (DOG do 11 de novembro e BOE do 14 de febreiro de 2012) convocáronse probas selectivas para cubrir 15 prazas na escala de axudantes de arquivos, bibliotecas e museos da USC, subgrupo A2, coa seguinte distribución: especialidade de arquivos, unha pola quenda de promoción interna e unha pola quenda de acceso libre; especialidade de bibliotecas, sete prazas pola quenda de promoción interna e seis pola quenda de acceso libre. </p>
    <p>Mediante Resolución do 20 de xaneiro de 2012 (DOG do 30 de xaneiro) corríxense erros advertidos na do 28 de outubro de 2011.</p>
    <p>Unha vez finalizado o prazo de presentación de solicitudes, o reitor </p>
    <p class="dog-centrado-sin-cursiva-c-a">RESOLVE:</p>
    <p>Primeiro. Declarar aprobadas e facer públicas as listaxes provisionais de persoas admitidas e excluídas, pola quenda de promoción interna e pola quenda de acceso libre, ás citadas probas.</p>
    <p>Segundo. Indicar que as listaxes provisionais de persoas aspirantes admitidas e excluídas están expostas nos taboleiros de anuncios da reitoría, da Casa da Balconada, do edificio de servizos administrativos, da Biblioteca Intercentros e no web: </p>
    <p>http:www1.usc.es/webpas/</p>
    <p>Terceiro. As persoas aspirantes excluídas ou que non figuren na relación de persoas admitidas dispoñen dun prazo de dez días hábiles, contados a partir do seguinte ao da publicación desta resolución no <em>Diario Oficial de Galicia</em>, para poder emendar os defectos que motivasen a exclusión ou a omisión.</p>
    <p>Cuarto. As persoas aspirantes que, dentro do prazo sinalado, non emenden a exclusión ou aleguen a omisión, xustificando o dereito a ser incluídas na relación de persoas admitidas, serán definitivamente excluídas da realización das probas.</p>
    <p>Santiago de Compostela, 27 de marzo de 2012.</p>
    <footer><p>Juan José Casares Long<br>Reitor da Universidade de Santiago de Compostela</p></footer>

