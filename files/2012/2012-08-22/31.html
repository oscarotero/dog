---
date: '2012-08-22'
id: L178-310712-0001
page: 33680
number: 159
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle na confluencia das rúas
  de Domingo García Sabell-costa de San Francisco e Carretas-Entrerríos.
range: Anuncio
url: >-
  https://www.xunta.gal/dog/Publicados/2012/20120822/AnuncioL178-310712-0001_gl.html
---
<p>O Pleno da Corporación, na sesión ordinaria que tivo lugar o día 28 de xuño de 2012, adoptou, entre outros, o seguinte acordo:</p>
    <p>Aprobar definitivamente o estudo de detalle na confluencia das rúas Domingo García Sabell-costa de San Francisco e Carretas-Entrerríos, formulado de oficio polo concello.</p>
    <p>O presente acordo notificaráselles aos interesados e publicarase no Diario Oficial de Galicia e no Boletín Oficial da provincia, no cal se inserirá, así mesmo, a normativa urbanística aprobada. Á vez remitirase á Consellería de Medio Ambiente, Territorio e Infraestruturas comunicación do acordo, xunto con dous exemplares do proxecto definitivamente aprobado.</p>
    <p>O acto de aprobación definitiva do citado estudo de detalle foi comunicado á Consellería de Medio Ambiente, Territorio e Infraestruturas, con data 5 de xullo de 2012, en cumprimento do disposto polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia (LOUG).</p>
    <p>Contra o acordo de aprobación definitiva do citado estudo de detalle poderase interpoñer directamente recurso contencioso-administrativo, ante o Tribunal Superior de Xustiza de Galicia, no prazo de dous meses contados a partir do día seguinte ao da publicación deste anuncio.</p>
    <p>Santiago de Compostela, 5 de xullo de 2012</p>
    <footer><p>Ángel Currás Fernández<br>Alcalde</p></footer>

