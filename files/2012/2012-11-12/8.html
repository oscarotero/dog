---
date: '2012-11-12'
id: CA01-071112-0001
page: 42335
number: 215
agency: Consellería de Facenda
section: IV. Oposicións e concursos.
title: >-
  ORDE do 7 de novembro de 2012 pola que se abre o prazo de toma de posesión das
  prazas adxudicadas na Orde do 14 de maio de 2012, correspondentes ás
  categorías 10B, 10C, 14 e 14 A, e na Orde do 12 de xullo de 2012 do concurso
  de traslados do grupo V de persoal laboral da Administración da Xunta de
  Galicia.
range: Orde
url: >-
  https://www.xunta.gal/dog/Publicados/2012/20121112/AnuncioCA01-071112-0001_gl.html
---
<p>Unha vez finalizada a época de perigo alto de incendios e o período en que o persoal laboral debe desfrutar preferentemente as súas vacacións anuais.</p>
    <p>Esta consellería</p>
    <h2>DISPÓN:</h2>
    <p>Primeiro. A apertura do prazo de toma de posesión dos postos adxudicados pola Orde do 14 de maio de 2012 reservados ás categorías 10B, 10C, 14 e 14 A, e pola Orde do 12 de xullo de 2012.</p>
    <p>O prazo de toma de posesión comezará a contarse a partir do día seguinte ao do cesamento e será de tres días hábiles se o posto de traballo radica na mesma localidade de residencia habitual do concursante ou dun mes se radica en localidade distinta e supón un cambio de residencia debidamente xustificado. </p>
    <p>O cesamento deberá efectualo a consellería a que figure adscrito o traballador dentro dos tres días hábiles seguintes ao da publicación desta orde no Diario Oficial de Galicia.</p>
    <p>Se a adxudicación comporta o reingreso ao servizo activo, o prazo de toma de posesión será dun mes que deberá computarse desde o día seguinte ao da publicación desta orde no Diario Oficial de Galicia.</p>
    <p>Segundo. Contra esta orde pódese interpoñer reclamación administrativa previa ante a conselleira de Facenda, no prazo dun mes contado a partir do día seguinte ao da publicación no Diario Oficial de Galicia, en aplicación dos artigos 120 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común, e demais disposicións concordantes.</p>
    <p>Santiago de Compostela, 7 de novembro de 2012</p>
    <footer><p>Elena Muñoz Fonteriz<br>Conselleira de Facenda</p></footer>

