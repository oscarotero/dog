---
date: '2012-01-02'
id: C3Q2-191211-10007
page: 211
number: 1
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  ANUNCIO do 13 de decembro de 2011 polo que se fai pública a declaración de
  supramunicipalidade do proxecto sectorial do parque empresarial de Cerceda e
  se somete a información pública e consultas xunto co seu informe de
  sustentabilidade ambiental.
range: Anuncio
url: >-
  https://www.xunta.gal/dog/Publicados/2012/20120102/AnuncioC3Q2-191211-10007_gl.html
---
<p>De conformidade co disposto no artigo 13 do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, e no artigo 25 da Lei 10/1995, do 23 de novembro, de ordenación do territorio de Galicia, faise pública a parte dispositiva do acordo do Consello da Xunta de Galicia do 7 de decembro de 2011, polo que se declara a incidencia supramunicipal do proxecto sectorial do parque empresarial de Cerceda, que literalmente di:</p>
    <p>«1.º Declarar o proxecto sectorial do parque empresarial de Cerceda como de incidencia supramunicipal para os efectos previstos pola Lei 10/1995, do 23 de novembro, de ordenación do territorio de Galicia, e polo Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal.</p>
    <p>2.º Determinar que corresponde á Consellería de Medio Ambiente, Territorio e Infraestruturas, a través do Instituto Galego da Vivenda e Solo, o impulso e tramitación do citado proxecto sectorial, de acordo co procedemento establecido no artigo 25 da Lei 10/1995, do 23 de novembro, de ordenación do territorio de Galicia, e no artigo 13 do Decreto 80/2000, do 23 de marzo.»</p>
    <p>Así mesmo, en cumprimento do establecido no artigo 25 da Lei 10/1995, do 23 de novembro, de ordenación do territorio de Galicia; nos artigos 9 e 13 do Decreto 80/2000, do 23 de marzo, polo que se regulan os plans e proxectos sectoriais de incidencia supramunipal; na Lei 9/2006, do 28 de abril, sobre avaliación dos efectos de determinados plans e programas no ambiente; na Lei 6/2007, do 11 de maio, de medidas urxentes en materia de ordenación do territorio e do litoral de Galicia; e tendo en conta o acordo do Consello da Xunta de Galicia do 18 de febreiro de 2010 polo que se deixa sen efecto o plan sectorial de ordenación de áreas empresarias na Comunidade Autónoma de Galicia aprobado con data do 27 de maio de 2004 e se inicia o procedemento de elaboración e aprobación do novo plan sectorial de solo empresarial de Galicia, sométese a información pública e consultas para os efectos e durante os prazos que logo se precisan a seguinte documentación: </p>
    <p>– Proxecto sectorial do parque empresarial de Cerceda e informe de sustentabilidade ambiental relativo ao proxecto sectorial do parque empresarial de Cerceda: sométense a información pública e consultas polo prazo de dous meses contados a partir da publicación deste anuncio no <em>Diario Oficial de Galicia</em>, para os efectos da Lei 10/1995, do 23 de novembro, de ordenación do territorio de Galicia; do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal; e da Lei 6/2007, do 11 de maio, de medidas urxentes en materia de ordenación do territorio e do litoral de Galicia.</p>
    <p>Durante o prazo referido calquera persoa poderá examinar a anterior documentación en horario de oficina nas dependencias do Instituto Galego da Vivenda e Solo –sitas no Polígono das Fontiñas, Área Central, s/n en Santiago de Compostela– e no concello de Cerceda e presentar ante o IGVS as alegacións, documentos e xustificacións que coide pertinentes. Así mesmo, a documentación poderá consultarse na páxina web do IGVS http://igvs.xunta.es/web/actuamos/476.</p>
    <p>Santiago de Compostela, 13 de decembro de 2011.</p>
    <footer><p>Antonio José Boné Pina<br>Director xeral do Instituto Galego da Vivenda e Solo</p></footer>

