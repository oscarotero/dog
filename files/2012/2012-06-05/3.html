---
date: '2012-06-05'
id: G0164-290512-0002
page: 21494
number: 106
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 23 de maio de 2012 pola que se modifica a autorización do centro
  privado Aula Estudio, do concello de Vigo.
range: Orde
url: >-
  https://www.xunta.gal/dog/Publicados/2012/20120605/AnuncioG0164-290512-0002_gl.html
---
<p>A representante da titularidade do centro privado Aula Estudio, do concello de Vigo, solicita a modificación da autorización consistente na supresión do ciclo formativo de grao superior de Sistemas de Telecomunicación e Informáticos e na autorización do ciclo formativo de grao medio de Instalacións de Telecomunicacións e do ciclo formativo de grao superior de Desenvolvemento de Aplicacións Web.</p>
    <p>A xefatura territorial da Consellería de Cultura, Educación e Ordenación Universitaria de Pontevedra achega o expediente cos correspondentes informes de acordo co Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e coa Orde do 20 de setembro de 1995 que o desenvolve. </p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro. Suprimir o ciclo formativo de grao superior de Sistemas de Telecomunicación e Informáticos, no centro privado Aula Estudio, de Vigo.</p>
    <p>Segundo. Autorizar o ciclo formativo de grao medio de Instalacións de Telecomunicacións e o ciclo formativo de grao superior de Desenvolvemento de Aplicacións Web, no centro privado que se sinala:</p>
    <p>Denominación: CPR Aula Estudio.</p>
    <p>Código do centro: 36024392.</p>
    <p>Domicilio: r/ Santa Marta Interior, s/n.</p>
    <p>Localidade: Vigo.</p>
    <p>Concello: Vigo.</p>
    <p>Provincia: Pontevedra.</p>
    <p>Titular: Aula Estudio Formación Práctica, S.L.</p>
    <p>Composición resultante:</p>
    <p>• Quenda de mañá: </p>
    <p>CM Sistemas Microinformáticos e Redes (2 unidades, 20 alumnos/as cada unha).</p>
    <p>CM Instalacións de Telecomunicacións (1 unidade para 20 alumnos/as).</p>
    <p>CS Desenvolvemento de Aplicacións Web (1 unidade para 20 alumnos/as).</p>
    <p>• Quenda de tarde-noite:</p>
    <p>CM Sistemas Microinformáticos e Redes (2 unidades, 20 alumnos/as cada unha).</p>
    <p>CM Instalacións de Telecomunicacións (1 unidade para 20 alumnos/as).</p>
    <p>CS Desenvolvemento de Aplicacións Web (1 unidade para 20 alumnos/as).</p>
    <p>Terceiro. Antes da posta en funcionamento das ensinanzas que se autorizan, a Xefatura Territorial de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo de un mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 23 de maio de 2012.</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

