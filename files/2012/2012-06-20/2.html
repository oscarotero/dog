---
date: '2012-06-20'
id: C3C1-140612-0001
page: 24485
number: 117
agency: 'Consellería de Presidencia, Administracións Públicas e Xustiza'
section: III. Outras disposicións.
title: >-
  RESOLUCIÓN do 13 de xuño de 2012, da Secretaría Xeral de Medios, pola que se
  amplía o crédito inicial das axudas económicas dirixidas a empresas que
  realicen publicacións periódicas escritas integramente en galego.
range: Resolución
url: >-
  https://www.xunta.gal/dog/Publicados/2012/20120620/AnuncioC3C1-140612-0001_gl.html
---
<p>A Resolución do 7 de marzo de 2012, que regula as axudas a empresas que realicen publicacións periódicas escritas integramente en galego publicada no DOG nº 54, do 16 de marzo, establece as bases reguladoras e a convocatoria para a concesión destas subvencións.</p>
    <p>O artigo 4 da convocatoria desta resolución identifica a contía inicial dos créditos destinados a financiar as axudas, sen prexuízo de posteriores modificacións orzamentarias. Así, existindo dotacións dispoñibles para esta finalidade, cómpre ampliar o importe dos créditos inicialmente asignados coa finalidade de manter esta acción de fomento en niveis adecuados.</p>
    <p>Polo exposto e tendo en conta as áreas de competencia adscritas funcionalmente á Presidencia da Xunta de Galicia, artigo único, punto 3 e disposición transitoria segunda do Decreto 82/2009, do 21 de abril, polo que se establecen os centros directivos dependentes da Presidencia da Xunta de Galicia,</p>
    <h2>DISPOÑO:</h2>
    <p>Artigo único</p>
    <p>Primeiro. Ampliar o importe da contía máxima dos créditos destinados a dar cobertura orzamentaria á Resolución do 7 de marzo de 2012 pola que se establecen axudas económicas, en réxime de concorrencia non competitiva, dirixidas a empresas que realicen publicacións periódicas escritas integramente en galego en cincocentos mil euros (500.000 €), con cargo á aplicación orzamentaria 04.30.151A.470.0, de forma que o importe total será de cincocentos corenta e un mil trescentos corenta e un euros (541.341 €).</p>
    <p>Segundo. A presente modificación non afecta o prazo establecido na referida resolución para a presentación de solicitudes.</p>
    <p>Santiago de Compostela, 13 de xuño de 2012</p>
    <footer><p>Alfonso Cabaleiro Durán<br>Secretario xeral de Medios</p></footer>

