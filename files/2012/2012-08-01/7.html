---
date: '2012-08-01'
id: CA01-190712-0001
page: 30743
number: 146
agency: Consellería de Facenda
section: IV. Oposicións e concursos.
title: >-
  ORDE do 16 de xullo de 2012 pola que se resolve a convocatoria pública para a
  provisión, polo sistema de libre designación, dun posto de traballo vacante
  nesta consellería.
range: Orde
url: >-
  https://www.xunta.gal/dog/Publicados/2012/20120801/AnuncioCA01-190712-0001_gl.html
---
<p>Por Orde do 31 de maio de 2012, publicada no <em>Diario Oficial de Galicia</em> número 113, do 14 de xuño de 2012, convocouse a provisión, polo sistema de libre designación, do posto de traballo vacante na Consellería de Facenda que se detalla no anexo desta orde.</p>
    <p>De conformidade co establecido nos artigos 17.4 e 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, esta consellería</p>
    <h2>DISPÓN:</h2>
    <p>Primeiro. Resolver a convocatoria pública efectuada por Orde desta consellería do 31 de maio de 2012 e designar o funcionario, cuxos datos se sinalan no anexo desta orde, para ocupar o posto que tamén se especifica.</p>
    <p>Segundo. O cesamento no actual destino efectuarase, segundo o previsto no artigo 14 do Regulamento de provisión de postos de traballo, promoción profesional e promoción interna, aprobado polo Decreto 93/1991, do 20 de marzo, no prazo de tres días contados a partir do seguinte ao da publicación no <em>Diario Oficial de Galicia</em> ou segundo o establecido na normativa de aplicación na súa Administración de orixe.</p>
    <p>O prazo para tomar posesión do novo destino é de tres días a partir do seguinte ao do cesamento, de tratarse da mesma localidade onde preste servizos actualmente a persoa, ou dun mes se radica en distinta localidade ou de reingreso ao servizo activo, de conformidade co disposto no referido precepto e a base sétima da convocatoria.</p>
    <p>O cómputo dos prazos de toma de posesión iniciarase cando rematen os permisos ou licenzas que, de ser o caso, se concedesen á persoa; no caso de incapacidade temporal, a partir da data da alta.</p>
    <p>Terceiro. A xefatura de persoal do centro onde cause baixa o funcionario, así como a daquel en que acada o destino, efectuarán, dentro dos prazos sinalados no punto anterior, as dilixencias de cesamento e de toma de posesión e, a seguir, realizaranse os trámites para a súa alta en nómina.</p>
    <p>Da dilixencia efectuada remitirase copia á Dirección Xeral da Función Pública da Consellería de Facenda.</p>
    <p>Contra esta orde, que esgota a vía administrativa, poderase interpoñer recurso potestativo de reposición, perante esta consellería, no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, ou directamente recurso contencioso-administrativo, no prazo de dous meses desde a mesma data, perante o xulgado do contencioso-administrativo competente, conforme os artigos 8 e 14 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 16 de xullo de 2012</p>
    <footer><p>Elena Muñoz Fonteriz<br>Conselleira de Facenda</p></footer>
    <h2>ANEXO</h2>
    <p>Datos do funcionario:</p>
    <p>Nome e apelidos: Arturo López Iglesias.</p>
    <p>Número de rexistro de persoal: 7686548768 A207E.</p>
    <p>Corpo ou escala: corpo superior de Administración da Xunta de Galicia, escala superior de finanzas, especialidade de intervención.</p>
    <p>Subgrupo: A1.</p>
    <p>Datos do posto de traballo:</p>
    <p>Denominación: subdirector/a xeral de Programación Financeira do Sector Público Autonómico e de Seguimento de Políticas de Gasto.</p>
    <p>Nivel: 30.</p>
    <p>Código: FCC040000315770001.</p>
    <p>Centro directivo ou dependencia: Dirección Xeral de Orzamentos.</p>
    <p>Localidade: Santiago de Compostela.</p>

