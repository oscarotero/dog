---
date: '2012-11-08'
id: G0003-181012-0002
page: 41847
number: 213
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 8 de outubro de 2012, da Dirección de Recursos Humanos, pola que
  se procede a dar publicidade ás listas definitivas de persoas aspirantes
  admitidas, co número de orde e puntuación, con respecto ao proceso de
  inscrición de aspirantes para vinculacións temporais en diversas categorías
  estatutarias de xestión e servizos no ámbito das institucións sanitarias do
  Servizo Galego de Saúde e entidades adscritas á Consellería de Sanidade.
range: Resolución
url: >-
  https://www.xunta.gal/dog/Publicados/2012/20121108/AnuncioG0003-181012-0002_gl.html
---
<p>Pola Resolución do 24 de novembro de 2011 (DOG nº 227, do 28 de novembro), da Dirección de Recursos Humanos, abriuse o prazo de inscrición de aspirantes de diversas categorías estatutarias de xestión e servizos para vinculacións temporais no ámbito das institucións sanitarias do Servizo Galego de Saúde e entidades adscritas á Consellería de Sanidade, incluíndo as seguintes:</p>
    <p>1. Grupo auxiliar da función administrativa.</p>
    <p>2. Persoal de servizos xerais.</p>
    <p>3. Celador/a.</p>
    <p>Nesta primeira xeración de listas tivéronse en conta as persoas aspirantes admitidas con data de inscrición formalizada entre o 1 de decembro de 2011 e o 15 de xaneiro de 2012. Polo que respecta aos méritos computados, foron os causados ata o 31 de decembro de 2011 e acreditados dentro do período anterior.</p>
    <p>Pola Resolución do 6 de xuño de 2012 (DOG nº 113, do 14 de xuño), da Dirección de Recursos Humanos, publicáronse as listas definitivas de aspirantes admitidos e excluídos e os resultados provisionais de baremación de aspirantes admitidos, de acordo coa devandita Resolución do 24 de novembro de 2011, coa asignación do número de orde provisional e puntuación obtida, e estableceuse nesta para as persoas admitidas un prazo de emenda. De acordo co previsto na convocatoria, estas reclamacións entenderanse estimadas ou desestimadas coa publicación destas listaxes definitivas.</p>
    <p>Así mesmo, nestas listaxes definitivas incorpóranse as modificacións derivadas da resolución dos recursos potestativos de reposición interpostos contra as listas definitivas de aspirantes admitidos/as e excluídos/as, publicados pola Resolución do 6 de xuño de 2012.</p>
    <p>De conformidade coas atribucións conferidas polo Decreto 311/2009, do 28 de maio (DOG nº 109, do 5 de xuño), polo que se establece a estrutura orgánica do Servizo Galego de Saúde, e na Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde, a Dirección de Recursos Humanos</p>
    <h2>RESOLVE:</h2>
    <p>Primeiro. Darlles publicidade ás listas definitivas de aspirantes admitidos, co número de orde e puntuación, nas categorías estatutarias do grupo auxiliar da función administrativa, persoal de servizos xerais e celador/a, en canto listaxes de aspirantes para vinculacións temporais no ámbito das institucións sanitarias do Servizo Galego de Saúde e das entidades adscritas á Consellería de Sanidade, na páxina web do Servizo Galego de Saúde. Os/as participantes poderán consultar o seu resultado no FIDES/Expedient-e na epígrafe de procesos, selección temporal ou promoción profesional. As listas definitivas de aspirantes admitidos, co número de orde e a puntuación, están accesibles a través da páxina web do organismo: http://www.sergas.es/MostrarContidos_N2_T01.aspx?IdPaxina=68800</p>
    <p>Contra estas listas definitivas os/as aspirantes poden interpoñer recurso contencioso-administrativo, no prazo de dous meses contados a partir do día seguinte ao da publicación da presente resolución, ante o xulgado do contencioso-administrativo competente, de conformidade co establecido na Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderán interpoñer recurso de reposición, ante a Dirección de Recursos Humanos do Servizo Galego de Saúde, no prazo dun mes contado desde o día seguinte ao da data de publicación destas listas definitivas.</p>
    <p>Segundo. As listas entrarán en vigor con data do 15 de novembro de 2012, e o chamamento e demais características de xestión das listas serán os previstos no pacto subscrito pola Administración sanitaria de Galicia e as centrais sindicais CC.OO., CEMSATSE, CIG, CSI.F, UGT e USAE con data do 26 de abril de 2011 (DOG nº 89, do 9 de maio). </p>
    <p>Santiago de Compostela, 8 de outubro de 2012</p>
    <footer><p>Esperanza Fernández Lago <br>Directora de Recursos Humanos</p></footer>

