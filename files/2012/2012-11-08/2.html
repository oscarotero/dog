---
date: '2012-11-08'
id: G0164-021112-0002
page: 41836
number: 213
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 31 de outubro de 2012 pola que se modifica, no relativo á duración, ás
  anualidades e ás datas de xustificación, a Orde do 18 de xullo de 2012 pola
  que se establecen as bases para a concesión, en réxime de concorrencia
  competitiva, das axudas de apoio á etapa predoutoral do Plan galego de
  investigación, innovación e crecemento 2011-2015 (Plan I2C) para o ano 2012.
range: Orde
url: >-
  https://www.xunta.gal/dog/Publicados/2012/20121108/AnuncioG0164-021112-0002_gl.html
---
<p>A Consellería de Cultura, Educación e Ordenación Universitaria, na Orde do 18 de xullo de 2012 pola que se establecen as bases para a concesión, en réxime de concorrencia competitiva, das axudas de apoio á etapa predoutoral do Plan galego de investigación, innovación e crecemento 2011-2015 (Plan I2C) para o ano 2012, estableceu as normas en que se regulaba o importe, o número e a duración das axudas e onde se definían as condicións para o libramento e a dotación orzamentaria destas axudas.</p>
    <p>Así, no artigo 3 da dita orde dispoñíase que a duración das axudas sería dun máximo de tres anos, entre o 1 de novembro de 2012 e o 31 de novembro de 2015, e establecíase unha dotación orzamentaria en consonancia con esta disposición e coas condicións de libramento da subvención.</p>
    <p>Debido á complexidade do proceso de baremación, non foi posible resolver a concesión das axudas nos prazos inicialmente previstos, polo que a distribución orzamentaria e os prazos de libramento das axudas non se corresponden coa realidade actual.</p>
    <p>En consecuencia, </p>
    <h2>DISPOÑO:</h2>
    <p>Artigo 1</p>
    <p>Modifícase o artigo 3, parágrafo primeiro, que queda como segue:</p>
    <p>«A duración das axudas será dun máximo de tres anos, que se desenvolverá entre o 1 de decembro de 2012 e o 31 de decembro de 2015, e non poderán ser obxecto de prórroga».</p>
    <p>Artigo 2</p>
    <p>Modifícase o parágrafo terceiro do artigo 8, que queda da seguinte maneira:</p>
    <p>«A data límite para a sinatura dos contratos será o 30 de decembro de 2012, agás para os cidadáns non comunitarios, que poderán asinar o contrato ata o 28 de febreiro de 2013, sen que isto supoña variación do orzamento consignado nestas axudas».</p>
    <p>Artigo 3 </p>
    <p>Modifícase do artigo 9 no punto referente á periodización da xustificación da axuda, e queda como segue:</p>
    <p>«Para proceder ao libramento dos fondos será preciso que a universidade correspondente remita a xustificación da axuda nos termos que a seguir se indican: </p>
    <p>– Copia cotexada dos contratos asinados no prazo dun mes contado desde a súa sinatura. </p>
    <p>a) Na data límite do 30 de xuño de 2013, a certificación dos gastos e pagamentos realizados, acompañada de copia cotexada dos contratos de traballo, das nóminas, dos recibos de pagamento e boletíns de cotización á Seguridade Social dos/das contratados/as, correspondentes ás mensualidades de decembro de 2012 a abril de 2013, ambos os dous meses incluídos.</p>
    <p>b) Na data límite do 20 de decembro de 2013, a certificación dos gastos e pagamentos realizados, acompañada das nóminas, dos recibos de pagamento e boletíns de cotización á Seguridade Social dos/das contratados/as, correspondentes ás mensualidades de maio de 2013 a outubro de 2013, ambos os dous meses incluídos.</p>
    <p>c) Na data límite do 30 de xuño de 2014, a certificación dos gastos e pagamentos realizados, acompañada das nóminas, dos recibos de pagamento e boletíns de cotización á Seguridade Social dos/das contratados/as, correspondentes ás mensualidades de novembro de 2013 a abril de 2014, ambos os dous meses incluídos.</p>
    <p>d) Na data límite do 20 de decembro de 2014, a certificación dos gastos e pagamentos realizados, acompañada das nóminas, dos recibos de pagamento e boletíns de cotización á Seguridade Social dos/das contratados/as, correspondentes ás mensualidades de maio de 2014 a outubro de 2014, ambos os dous meses incluídos.</p>
    <p>e) Na data límite do 30 de xuño de 2015, a certificación dos gastos e pagamentos realizados, acompañada das nóminas, dos recibos de pagamento e boletíns de cotización á Seguridade Social dos/das contratados/as, correspondentes ás mensualidades de novembro de 2014 a abril de 2015, ambos os dous meses incluídos.</p>
    <p>f) Na data límite do 20 de decembro de 2015, a certificación dos gastos e pagamentos realizados, acompañada das nóminas, dos recibos de pagamento e boletíns de cotización á Seguridade Social dos/das contratados/as, correspondentes ás mensualidades de maio de 2015 a decembro de 2015 ambos os dous meses incluídos».</p>
    <p>Artigo 4 </p>
    <p>Modifícase a distribución por anualidades que figura no artigo 15, de tal maneira que quede da seguinte forma:</p>
    <table>
     <tbody>
      <tr>
       <td rowspan="2">Programa</td>
       <td rowspan="2">Modalidade</td>
       <td colspan="4">Crédito (en euros)</td>
      </tr>
      <tr>
       <td>2012</td>
       <td>2013</td>
       <td>2014</td>
       <td>2015</td>
      </tr>
      <tr>
       <td rowspan="4">Contratos predoutorais</td>
       <td>Xeral (A)</td>
       <td>118.750</td>
       <td>1.187.500</td>
       <td>1.425.000</td>
       <td>1.543.750</td>
      </tr>
      <tr>
       <td>Campus do Mar (B)</td>
       <td>17.600</td>
       <td>176.000</td>
       <td>211.200</td>
       <td>228.800</td>
      </tr>
      <tr>
       <td>Campus Vida (C)</td>
       <td>17.600</td>
       <td>176.000</td>
       <td>211.200</td>
       <td>228.800</td>
      </tr>
      <tr>
       <td>Total</td>
       <td>153. 950</td>
       <td>1.539.500</td>
       <td>1.847.400</td>
       <td>2.001.350</td>
      </tr>
     </tbody>
    </table>
    <p>Santiago de Compostela, 31 de outubro de 2012</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

