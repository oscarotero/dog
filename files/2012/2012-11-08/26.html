---
date: '2012-11-08'
id: CA04-181012-0002
page: 41889
number: 213
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 11 de outubro de 2012, da Xefatura Territorial da Coruña, pola
  que se somete a información pública a petición de autorización administrativa
  e a declaración de utilidade pública, en concreto, da instalación eléctrica no
  concello de Teo (expediente IN407A 180/2012).
range: Resolución
url: >-
  https://www.xunta.gal/dog/Publicados/2012/20121108/AnuncioCA04-181012-0002_gl.html
---
<p>Para os efectos previstos na Lei 54/1997, do 27 de novembro (BOE nº 285), do sector eléctrico, e no título VII do Real decreto 1955/2000, do 1 de decembro (BOE nº 310), sobre autorización de instalacións de enerxía eléctrica, sométese a información pública a petición da autorización administrativa e a declaración de utilidade pública, en concreto, da instalación eléctrica que se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: LMTS, CTC e RBT A Devesa-Feros.</p>
    <p>Situación: Teo.</p>
    <p>Características técnicas:</p>
    <p>Liña eléctrica de media tensión subterránea, a 20 kV, cunha lonxitude de 0,396 km, con orixe e remate na LMTS SNT-803 entre o CT Feros (expediente IN407A 2/2002) e o CT Devesa-Sur (expediente IN407A 319/2007) unha vez que entre e saia do CT proxectado, condutor tipo RHZ1-2OL-12/20 kV 3×(1×240 Al).</p>
    <p>Centro de transformación prefabricado, cunha potencia de 160 kVA, e unha relación de transformación de 20.000/400-230 V.</p>
    <p>Nova rede de baixa tensión aérea, cunha lonxitude de 1,302 km, e condutor RZ, en apoios de formigón con orixe no CT proxectado.</p>
    <p>Rede soterrada de baixa tensión de 0,020 km, en condutor XZ1, coa orixe no CT proxectado e remate na actual rede de BT. </p>
    <p>A relación concreta e individualizada dos bens ou dereitos afectados polo procedemento de expropiación forzosa figura no anexo.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, sita no Edificio Administrativo de Monelos, rúa Vicente Ferrer, 2, 2º andar, no prazo de vinte días a partir da última publicación ou notificación individual.</p>
    <p>É de significar que esta publicación se realiza igualmente para os efectos determinados polo artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os interesados sexan descoñecidos, se ignore o lugar de notificación, ou ben cando, intentada a notificación, non se puidese realizar, e deste xeito dirixir ao Ministerio Fiscal ás dilixencias que se produzan sobre estes, de conformidade co artigo 5 da Lei do 16 de decembro de 1954, sobre expropiación forzosa.</p>
    <p>A Coruña, 11 de outubro de 2012</p>
    <footer><p>Susana Vázquez Romero<br>Xefa territorial da Coruña</p></footer>
    <h2>anexo<br>Relación de propietarios, bens e dereitos afectados</h2>
    <p>Expediente nº: 180/12. Concello: Teo. Provincia: A Coruña.</p>
    <p>LMTS, CTC e RBT A Devesa-Feros.</p>
    <table>
     <tbody>
      <tr>
       <td rowspan="2">Nº predio</td>
       <td rowspan="2">Lugar</td>
       <td rowspan="2">Cultivo</td>
       <td rowspan="2">Nome e apelidos
        Enderezo</td>
       <td colspan="2">Afeccións CT</td>
      </tr>
      <tr>
       <td>Nº</td>
       <td>m2</td>
      </tr>
      <tr>
       <td>1</td>
       <td>Devesa</td>
       <td>Prado</td>
       <td>Jesús García Rivas
        Lg. Cacheiras, nº 18, 15883 Teo, A Coruña</td>
       <td>CT + beirarrúas + poste BT+ acceso + canaliz. subterr.</td>
       <td>29.0</td>
      </tr>
     </tbody>
    </table>

