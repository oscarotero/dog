---
date: '2012-11-08'
id: G2018-261012-0001
page: 41849
number: 213
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 23 de outubro de 2012 pola que se contrata persoal laboral fixo
  na categoría profesional de técnico superior de investigación, difracción de
  raios X, da Universidade de Santiago de Compostela (USC), en virtude de probas
  selectivas, polas quendas de promoción interna e de acceso libre, convocadas
  pola Resolución do 9 de xaneiro de 2012 (Diario Oficial de Galicia do 23 de
  xaneiro e Boletín Oficial del Estado do 10 de febreiro).
range: Resolución
url: >-
  https://www.xunta.gal/dog/Publicados/2012/20121108/AnuncioG2018-261012-0001_gl.html
---
<p>De conformidade coa proposta elevada polo tribunal cualificador das probas selectivas para cubrir unha praza da categoría profesional de técnico superior de investigación, difracción de raios X, grupo I, polas quendas de promoción interna e de acceso libre, convocadas pola Resolución do 9 de xaneiro de 2012 (DOG do 23 de xaneiro e BOE do 10 de febreiro de 2012), comprobado que a persoa aspirante reúne os requisitos exixidos na base 2 da convocatoria, </p>
    <p>O reitor, de conformidade co disposto no artigo 87.j) dos estatutos da USC,</p>
    <h2>Resolve:</h2>
    <p>Primeiro. Aprobar a proposta feita polo tribunal cualificador e contratar como persoal laboral fixo na categoría de técnico superior de investigación, difracción de raios X, o aspirante que superou o proceso selectivo pola quenda de acceso libre e que se relaciona no anexo desta resolución. </p>
    <p>Segundo. A persoa seleccionada formalizará o seu contrato no Servizo de Xestión de Persoal, situado na Casa da Balconada (Rúa Nova nº 6, Santiago de Compostela) no prazo dun mes, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>Terceiro. Contra a presente resolución, que esgota a vía administrativa, poderase interpoñer recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer recurso potestativo de reposición no prazo dun mes perante o órgano que a ditou. Neste caso non se poderá interpoñer o recurso contencioso-administrativo antedito mentres non recaia resolución expresa ou presunta do recurso administrativo de reposición, ao abeiro dos artigos 116 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Santiago de Compostela, 23 de outubro de 2012</p>
    <footer><p>Juan José Casares Long<br>Reitor da Universidade de Santiago de Compostela</p></footer>
    <h2>ANEXO</h2>
    <p>Categoría laboral: técnico superior de investigación, difracción de raios X.</p>
    <p>Quenda: acceso libre.</p>
    <p>Nº orde: 1.</p>
    <p>Apelidos e nome: Da Cuña Mariño, Bruno.</p>
    <p>DNI: 76991284-A.</p>

