---
date: '2012-10-17'
id: O90-091012-0001
page: 39489
number: 198
agency: Axencia Galega de Desenvolvemento Rural
section: III. Outras disposicións.
title: >-
  RESOLUCIÓN do 8 de outubro de 2012 pola que se fai público o resultado do
  proceso de selección da convocatoria para subvencións a proxectos
  dinamizadores das áreas rurais de Galicia, promovidos polos concellos e
  mancomunidades de concellos, correspondentes ao período 2012-2013, e se
  modifica o prazo de execución e xustificación.
range: Resolución
url: >-
  https://www.xunta.gal/dog/Publicados/2012/20121017/AnuncioO90-091012-0001_gl.html
---
<p>Mediante a Resolución do 9 de abril de 2012 aprobáronse as bases reguladoras das subvencións aos proxectos dinamizadores das áreas rurais de Galicia, promovidos polos concellos e mancomunidades de concellos, cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2007-2013, e convocáronse as correspondentes ao período 2012-2013 (DOG nº 77, do 23 de abril de 2012).</p>
    <p>Á vista do volume das solicitudes presentadas en cada medida, e tendo en conta o previsto na resolución de convocatoria, por Resolución do 2 de outubro de 2012, procedeuse a unha redistribución do crédito dispoñible, que queda do seguinte xeito:</p>
    <table>
     <tbody>
      <tr>
       <td>Medida do PDR de Galicia 2007-2013</td>
       <td>Anualidade 2011</td>
       <td>Anualidade 2012</td>
       <td>Total</td>
       <td>Aplicación orzamentaria</td>
      </tr>
      <tr>
       <td>313</td>
       <td>669.001,00</td>
       <td>713.232,47</td>
       <td>1.382.233,47</td>
       <td>2012-13-A1-712A-7600</td>
      </tr>
      <tr>
       <td>321.10</td>
       <td>4.482.087,53</td>
       <td>4.778.423,89</td>
       <td>9.260.511,42</td>
       <td>2012-13-A1-712A-7600</td>
      </tr>
      <tr>
       <td>321.20</td>
       <td>698.802,24</td>
       <td>1.297.775,59</td>
       <td>1.996.577,83</td>
       <td>2012-13-A1-712A-7600</td>
      </tr>
      <tr>
       <td>321.42</td>
       <td>238.744,50</td>
       <td>261.243,99</td>
       <td>499.988,49</td>
       <td>2012-13-A1-712A-7600</td>
      </tr>
      <tr>
       <td>323.22</td>
       <td>217.184,06</td>
       <td>230.064,82</td>
       <td>447.248,88</td>
       <td>2012-13-A1-712A-7600</td>
      </tr>
      <tr>
       <td>323.30</td>
       <td>631.201,45</td>
       <td>672.933,78</td>
       <td>1.304.135,23</td>
       <td>2012-13-A1-712A-7600</td>
      </tr>
      <tr>
       <td>Total</td>
       <td>6.937.020,78</td>
       <td>7.953.674,54</td>
       <td>14.890.695,32</td>
       <td></td>
      </tr>
     </tbody>
    </table>
    <p>O artigo 15 da Lei 9/2007, do 13 xuño, de subvencións de Galicia, dispón que o órgano concedente publicará no diario oficial correspondente as subvencións concedidas. </p>
    <p>Pola súa banda, o artigo 13 da Lei 4/2006, do 30 de xuño, de transparencia e boas prácticas, exixe publicar na páxina web a concesión das subvencións.</p>
    <p>O elevado número de solicitudes presentadas fai que a data de resolución da convocatoria reduza o prazo que o promotor ten para executar e xustificar o investimento da anualidade 2012. Ante esta situación, resulta aconsellable, para facilitar a dita xustificación, atrasar a súa data.</p>
    <p>De acordo co anterior,</p>
    <h2>RESOLVO:</h2>
    <p>1. Facer público no Diario Oficial de Galicia o resultado do proceso de concesión das subvencións a proxectos dinamizadores das áreas rurais de Galicia para o período 2012-2013, convocadas por Resolución do 9 de abril de 2012.</p>
    <p>2. Facer pública na páxina web de Agader http://agader.xunta.es e no taboleiro de anuncios de Agader (A Barcia 56, Laraño, Santiago de Compostela) a relación de solicitudes aprobadas, as excluídas por incumprir algún dos requisitos exixidos nas bases reguladoras, por non presentar a documentación requirida, presentala deficientemente ou fóra de prazo ou por ter desistido/renunciado de forma expresa, así como as que non acadaron as puntuacións mínimas acordadas pola Comisión de Avaliación para cada medida ou que, aínda acadándoas, se ven afectadas pola aplicación dos límites previstos nas bases reguladoras.</p>
    <p>3. Modificar o prazo para executar e xustificar correctamente o investimento correspondente á anualidade 2012 previsto na Resolución do 9 de abril de 2012, pola que se aproban as bases reguladoras e se anuncia a convocatoria para o período 2012-2013. O citado prazo rematará o 3 de decembro de 2012. O feito de non xustificar correctamente esta anualidade devirá en perda do dereito a ela.</p>
    <p>Disposición adicional</p>
    <p>Esta resolución, en relación á modificación do prazo de execución e xustificación, pon fin á vía administrativa. Contra ela cabe interpor potestativamente recurso de reposición ante o Consello de Dirección de Agader, no prazo dun mes contado desde o día seguinte ao da publicación desta resolución no DOG, ou recurso contencioso-administrativo ante o órgano xurisdicional competente, no prazo de dous meses contados desde o día seguinte ao da citada publicación no DOG. </p>
    <p>Disposición derradeira</p>
    <p>Esta resolución será aplicable desde o día da súa publicación no DOG.</p>
    <p>Santiago de Compostela, 8 de outubro de 2012.</p>
    <footer><p>Antonio Crespo Iglesias<br>Director xeral da Axencia Galega de Desenvolvemento Rural</p></footer>

