---
date: '2012-10-17'
id: G0164-091012-0002
page: 39442
number: 198
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 4 de outubro de 2012 pola que se lle concede ao Centro de Estudos
  Superiores Universitarios de Galicia, Cesuga, S.L.-University College Dublin,
  adscrito á Universidade de Dublín, autorización para a efectiva impartición do
  terceiro curso correspondente aos títulos de Bachelor of Architectural Science
  and Master of Architecture e de Bachelor of Commerce, conforme o sistema
  vixente en Irlanda e conducentes á obtención de titulacións non homologadas
  coas do sistema educativo español.
range: Orde
url: >-
  https://www.xunta.gal/dog/Publicados/2012/20121017/AnuncioG0164-091012-0002_gl.html
---
<p>Polo Decreto 205/2011, do 27 de outubro (DOG do 8 de novembro), concedéuselle ao Centro de Estudos Superiores Universitarios de Galicia, Cesuga, S.L.-University College Dublin, autorización para implantar os estudos correspondentes aos títulos de Bachelor of Architectural Science &amp; Master of Architecture e de Bachelor of Commerce, conforme o sistema vixente en Irlanda e conducentes á obtención de titulacións non homologadas coas do sistema educativo español.</p>
    <p>No artigo 3 do devandito decreto indícase que a efectiva impartición dos cursos de que constan os estudos a que se refire o artigo 1 do citado decreto se fará mediante orde anual da Consellería de Cultura, Educación e Ordenación Universitaria.</p>
    <p>Pola Orde do 18 de novembro de 2011 concedéuselle autorización ao Centro de Estudos Superiores Universitarios de Galicia, Cesuga, S.L.-University College Dublin para a efectiva impartición do primeiro e segundo curso correspondente aos títulos de Bachelor of Architectural Science &amp; Master of Architecture e de Bachelor of Commerce, conforme o sistema vixente en Irlanda e conducentes á obtención de titulacións non homologadas coas do sistema educativo español.</p>
    <p>Para este fin, e logo da inspección realizada por membros da Secretaría Xeral de Universidades, na data do 19 de setembro de 2012, o centro xustificou ante a Consellería de Cultura, Educación e Ordenación Universitaria a contratación de profesorado mantendo as ratios de calidade de profesor/alumno a que se comprometeu no expediente, así como os requisitos relativos aos espazos.</p>
    <p>Por todo iso, esta consellería</p>
    <h2>DISPÓN:</h2>
    <p>Artigo 1</p>
    <p>Conceder ao Centro de Estudos Superiores Universitarios de Galicia, Cesuga, S.L.-University College Dublin, domiciliado na rúa Feáns nº 152 da Coruña, adscrito á Universidade de Dublín, autorización para a efectiva impartición do terceiro curso, correspondente aos títulos de Bachelor of Architectural Science &amp; Master of Architecture e de Bachelor of Commerce, conforme o sistema vixente en Irlanda e conducentes á obtención de títulos superiores non homologados academicamente cos títulos universitarios do sistema educativo español.</p>
    <p>Artigo 2</p>
    <p>Aos estudantes que na data de entrada en vigor desta disposición se encontren cursando estudos conducentes aos títulos de Bachelor of Commerce e de Bachelor of Architecture, autorizados polos decretos 241/1995, do 28 de xullo, e 74/2004, do 25 de marzo, seranlles de aplicación as disposicións reguladoras polas cales iniciaron os seus estudos, no que se refire á garantía dos seus dereitos académicos.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 4 de outubro de 2012</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

