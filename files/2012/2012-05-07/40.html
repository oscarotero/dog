---
date: '2012-05-07'
id: CA04-270312-14002
page: 17007
number: 86
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 22 de marzo  de 2012, da Xefatura Territorial de Pontevedra,
  pola que se somete a información pública a autorización administrativa, a
  declaración de utilidade pública, en concreto, e a necesidade de urxente
  ocupación que iso implica, a aprobación do proxecto de execución e o estudo
  ambiental das instalacións referidas ao parque eólico Touriñán III.2
  (concellos da Estrada, Campo Lameiro, Cerdedo e Cuntis -provincia de
  Pontevedra- expediente IN661A 2011/13-4).
range: Resolución
url: >-
  https://www.xunta.gal/dog/Publicados/2012/20120507/AnuncioCA04-270312-14002_gl.html
---
<p>En cumprimento do disposto na Lei 54/1997, do 27 de novembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; no Decreto 442/1990, do 13 de setembro, de avaliación de impacto ambiental para Galicia; no Real decreto lexislativo 1/2008, do 11 de xaneiro, polo que se aproba o texto refundido da Lei de avaliación de impacto ambiental de proxectos, modificado pola Lei 6/2010, do 24 de marzo; na Lei 10/1995, do 23 de novembro, de ordenación do territorio de Galicia; e na Lei 8/2009, do 22 de decembro, pola que se regula o aproveitamento eólico en Galicia; sobre autorización de instalacións eléctricas, sométense a información pública, por solicitude da empresa Beltaine Touriñán, S.L., as instalacións que a seguir se describen:</p>
    <p>Título: parque eólico Touriñán III.2.</p>
    <p>Solicitante: Beltaine Touriñán, S.L. </p>
    <p>Domicilio social: Bodión, Abanqueiro s/n, 15930 Boiro.</p>
    <p>Municipios afectados: A Estrada, Campo Lameiro, Cerdedo e Cuntis. </p>
    <p>Superficie afectada: 301 ha.</p>
    <p>Localización: (coordenadas UTM):</p>
    <p>Coordenadas da poligonal:</p>
    <p><img src="/dog/Publicados/2012/20120507/AnuncioCA04-270312-14002_gl-web-images/tablita_fmt.jpeg" alt="missing image file"></p>
    <p>As coordenadas dos aeroxeradores son:</p>
    <table>
     <tbody>
      <tr>
       <td>Aero</td>
       <td>UTM-X</td>
       <td>UTM-Y</td>
      </tr>
      <tr>
       <td>TOUIII-1</td>
       <td>540.205,00</td>
       <td>4.715.168,00</td>
      </tr>
      <tr>
       <td>TOUIII-2</td>
       <td>541.045,00</td>
       <td>4.714.442,00</td>
      </tr>
      <tr>
       <td>TOUIII-3</td>
       <td>540.843,00</td>
       <td>4.713.915,00</td>
      </tr>
      <tr>
       <td>TOUIII-4</td>
       <td>541.366,00</td>
       <td>4.714.325,00</td>
      </tr>
      <tr>
       <td>TOUIII-5</td>
       <td>540.562,00</td>
       <td>4.715.894,00</td>
      </tr>
      <tr>
       <td>TOUIII-6</td>
       <td>541.068,00</td>
       <td>4.715.385,00</td>
      </tr>
      <tr>
       <td>TOUIII-7</td>
       <td>541.586,00</td>
       <td>4.715.296,00</td>
      </tr>
      <tr>
       <td>TOUIII-8</td>
       <td>541.468,00</td>
       <td>4.715.811,00</td>
      </tr>
     </tbody>
    </table>
    <p>Características técnicas do parque eólico:</p>
    <p>• 8 aeroxeradores cunha potencia nominal unitaria de 3.000 kW.</p>
    <p>• Potencia total instalada: 24 MW.</p>
    <p>• Produción neta anual estimada: 81.194,73 MWh/ano.</p>
    <p>• Orzamento total: 22.079.965,04 euros.</p>
    <p>Características técnicas da infraestrutura eléctrica de xeración, transformación e interconexión:</p>
    <p>• 8 transformadores de 3.450 kVA instalados no interior do aeroxerador, cunha relación de transformación 0,65/20 kV.</p>
    <p>• Rede subterránea de interconexión entre as máquinas existentes, a 30 kV.</p>
    <p>Obxecto da información pública:</p>
    <p>• Estudo ambiental.</p>
    <p>• Autorización administrativa, aprobación do proxecto de execución e declaración de utilidade pública das instalacións que comprende o proxecto do parque eólico. A declaración de utilidade pública levará implícita, de acordo co artigo 54 da Lei 54/1997, do 27 de novembro, do sector eléctrico, a necesidade da urxente ocupación para os efectos de expropiación forzosa dos bens e dereitos afectados necesarios para o establecemento destas instalacións.</p>
    <p>Relación de propietarios, bens e dereitos afectados:</p>
    <p>A relación concreta e individualizada dos propietarios, bens e dereitos afectados figuran no anexo que se insire con esta resolución.</p>
    <p>O que se fai público para coñecemento xeral e dos propietarios dos predios e demais titulares de dereitos afectados que non chegaron a un acordo coa entidade solicitante, e que figuran na relación do anexo que se insire con esta resolución, así como ás persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar o proxecto e presentar alegacións que consideren oportunas, nesta xefatura territorial sita na avenida Fernández Ladreda n.° 43 de Pontevedra (36003), no prazo de trinta días, contados a partir da última publicación desta resolución ou notificación individual.</p>
    <p>Así mesmo, o estudo ambiental correspondente ás instalacións do parque eólico poderanse examinar nas dependencias da Xefatura Territorial da Consellería de Medio Ambiente, Territorio e Infraestruturas de Pontevedra, concellos da Estrada, Campo Lameiro, Cerdedo e Cuntis, e nesta xefatura territorial da Consellería de Economía e Industria de Pontevedra, podendo presentarse ante ela cantas alegacións se consideren oportunas dentro do mesmo prazo sinalado no parágrafo anterior.</p>
    <p>Rematado o dito prazo, o expediente, xunto coas alegacións recibidas, remitirase á Dirección Xeral de Industria, Enerxía e Minas.</p>
    <p>Esta publicación faise igualmente para os efectos determinados polo artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os interesados sexan descoñecidos, se ignore o lugar ou o medio de notificación, ou ben cando, intentada a notificación, non se puidese realizar.</p>
    <p>Pontevedra, 22 de marzo de 2012.</p>
    <footer><p>Ignacio Rial Santomé<br>Xefe territorial de Pontevedra</p></footer>

