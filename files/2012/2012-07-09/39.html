---
date: '2012-07-09'
id: O143-270612-0001
page: 27395
number: 130
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 26 de xuño de 2012 pola que se fai público o cofinanciamento
  polo Fondo Europeo de Desenvolvemento Rexional (Feder)-Programa Operativo de
  Cooperación Transfronteiriza España-Portugal (POCTEP) 2007-2013, do servizo
  para a redacción dos proxectos de melloras no saneamento das parroquias de
  Padróns, Prado e Pías (Ponteareas) e conexión dos municipios de Mondariz,
  Mondariz Balneario e Ponteareas a través da senda fluvial do río Tea.
range: Resolución
url: >-
  https://www.xunta.gal/dog/Publicados/2012/20120709/AnuncioO143-270612-0001_gl.html
---
<p>A Dirección de Augas de Galicia, como órgano de contratación, ao abeiro da Resolución do 30 de xaneiro de 2012, de delegación de competencias ditada pola presidencia do organismo e de acordo co establecido no Decreto 32/2012, do 12 de xaneiro, polo que se aproba o estatuto da entidade pública, e para os efectos previstos na normativa da Unión Europea reguladora dos fondos europeos en relación coa obriga de información e publicidade das actuacións cofinanciadas polos ditos fondos, procede a dar publicidade ao servizo que a continuación se relaciona en previsión do seu cofinanciamento pola Unión Europea:</p>
    <p>1) Entidade adxudicadora:</p>
    <p>Organismo: Augas de Galicia (antes Empresa Pública de Obras e Servizos Hidráulicos).</p>
    <p>Tipo de contrato: servizo.</p>
    <p>Tramitación: ordinaria.</p>
    <p>Procedemento: negociado sen publicidade cun único criterio de valoración (prezo) e non suxeito a regulación harmonizada.</p>
    <p>Valor estimado do contrato: coincide co importe neto do orzamento base de licitación.</p>
    <p>Vantaxes da oferta do adxudicatario: proposición economicamente máis vantaxosa de entre os licitadores admitidos ao procedemento de adxudicación, mediante a aplicación do criterio de valoración (prezo máis baixo) establecido no prego de cláusulas administrativas particulares.</p>
    <p>2) Obxecto do contrato: servizo.</p>
    <p>Descrición: redacción dos proxectos de melloras no saneamento das parroquias de Padróns, Prado e Pías (Ponteareas) e conexión dos municipios de Mondariz, Mondariz Balneario e Ponteareas a través da senda fluvial do río Tea.</p>
    <p>Número de expediente: AT/185.</p>
    <p>CPV (referencia de nomenclatura): 71.311220-9.</p>
    <p>Medio e data de publicación de licitación: no perfil do contratante o 18 de abril de 2011.</p>
    <p>Orzamento base de licitación: importe neto: 59.995,00 euros. Importe total: 70.794,10 euros.</p>
    <p>Data de adxudicación: 27 de maio de 2011.</p>
    <p>Importe de adxudicación: importe neto: 59.900,00 euros. Importe total: 70.682,00 euros.</p>
    <p>Data de formalización do contrato: 15 de xuño de 2011.</p>
    <p>Contratista: Ingeniería Insitu, S.L.</p>
    <p>3) Cofinanciamento da Unión Europea.</p>
    <p>A actuación referida no punto 2) prevé o seu cofinanciamento pola Unión Europea a través do Fondo Europeo de Desenvolvemento Rexional (Feder) nunha porcentaxe dun setenta e cinco por cento (75%), no marco da 2ª convocatoria do Programa operativo de Cooperación Transfronteiriza España-Portugal (POCTEP) 2007-2013, dentro do proxecto Impulso dunha rede intercomunitaria de excelencia ambiental mediante a rehabilitación de ecosistemas fluviais naturais con fins turísticos 0476_AQUATURNAT_1_E. O proxecto contribúe a reducir as disparidades sociais e económicas dentro da Unión Europea. Investimos no seu futuro. Unha maneira de facer Europa.</p>
    <p>Santiago de Compostela, 26 de xuño de 2012</p>
    <footer><p>P.D. (Resolución 30.1.2012; DOG nº 21, do 31 de xaneiro)<br>Francisco Menéndez Iglesias<br>Director de Augas de Galicia</p></footer>

