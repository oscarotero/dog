---
date: '2012-07-09'
id: CA02-020712-0001
page: 27269
number: 130
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 27 de xuño de 2012 sobre a aprobación definitiva do Plan xeral de
  ordenación municipal do Concello de Marín (Pontevedra).
range: Orde
url: >-
  https://www.xunta.gal/dog/Publicados/2012/20120709/AnuncioCA02-020712-0001_gl.html
---
<p>O Concello de Marín remite o documento do Plan Xeral de Ordenación Municipal, xunto co expediente administrativo para a súa aprobación definitiva, conforme o establecido no artigo 85.7 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Analizada a documentación remitida polo Concello, e vista a proposta literal que nesta mesma data eleva a Secretaría Xeral de Ordenación do Territorio e Urbanismo, resulta:</p>
    <p>I. Antecedentes.</p>
    <p>I.1. Planeamento municipal vixente.</p>
    <p>Na actualidade no concello de Marín están en vigor unhas normas subsidiarias de planeamento municipal aprobadas definitivamente o 9.6.1978. </p>
    <p>Estas NSP foron obxecto de modificacións puntuais aprobadas definitivamente os días 30.12.2002, o 14.2.2003, o 12.7.2005 e o 27.9.2005.</p>
    <p>I.2. Figuras de ordenación do territorio con incidencia supramunicipal.</p>
    <p>O termo municipal de Marín está afectado polo proxecto sectorial da liña de alta tensión subestación Lourizán a Cangas, aprobado definitivamente polo Consello da Xunta o 29.7.2004 (DOG do 14.1.2005).</p>
    <p>I.3. Tramitación.</p>
    <p>1. O 9.6.2006, a Dirección Xeral de Urbanismo da CPTOPT emite informe previo á aprobación inicial do PXOM, de conformidade co disposto no artigo 85.1 da LOUG.</p>
    <p>2. O Pleno do Concello de Marín aprobou inicialmente o PXOM o 26.2.2007; e someteuno a información pública por un período de dous meses mediante anuncios nos xornais <em>Diario de Pontevedra</em> e <em>Faro de Vigo</em> do 1 de marzo, así como no DOG número 47, do 7 de marzo. Simultaneamente déuselles audiencia aos concellos limítrofes de Moaña, Pontevedra, Vilaboa e Bueu, e solicitáronse os informes sectoriais correspondentes. Constan no expediente administrativo os informes técnico e xurídico respecto da conformidade do plan coa lexislación vixente e a calidade técnica da ordenación proxectada.</p>
    <p>3. O Pleno do Concello de Marín en sesión do 14.10.2009 acordou abrir un novo trámite de información pública durante o prazo de dous meses, do documento de PXOM e do informe de sustentabilidade ambiental, e publicou anuncios nos xornais <em>Diario de Pontevedra</em> e <em>Faro de Vigo</em> dos días 22.10.2008 e 24.10.2008 respectivamente, así como no DOG número 210, do 29.10.2008. Simultaneamente déuselles audiencia aos concellos limítrofes de Moaña, Pontevedra, Vilaboa e Bueu, e solicitáronse os informes sectoriais correspondentes. </p>
    <p>4. Mediante Resolución do 15.4.2010 a Secretaría Xeral de Calidade e Avaliación Ambiental aproba a memoria ambiental correspondente ao procedemento de avaliación ambiental estratéxica do PXOM de Marín.</p>
    <p>5. O Pleno municipal aprobou provisionalmente o PXOM na sesión do 20.4.2010. </p>
    <p>6. O 30.11.2010 o Concello de Marín remite á Consellería de Medio Ambiente, Territorio e Infraestruturas o documento do PXOM para a súa aprobación definitiva. Analizada a integridade documental do plan e do expediente, e a súa adecuación ás determinacións da memoria ambiental e da súa modificación que debían incorporarse ao plan, a Secretaría Xeral de Ordenación do Territorio e Urbanismo desta consellería require o Concello de Marín o 13.12.2010 para que corrixa as deficiencias detectadas, requirimento que foi atendido polo Concello que completou e corrixiu o plan e remitiuno novamente os días 5.3.2012, 21.5.2012 e 20.6.2012, dando así cumprimento a diversos informes sectoriais emitidos en data posterior á aprobación provisional.</p>
    <p>7. Mediante Resolución do 31.8.2011, a Secretaría Xeral de Calidade e Avaliación Ambiental modifica a memoria ambiental correspondente ao procedemento de avaliación ambiental estratéxica do PXOM de Marín segundo o previsto na disposición transitoria primeira do Plan de ordenación do litoral de Galicia, aprobado polo Decreto 20/2011, do 10 de febreiro.</p>
    <p>8. En cumprimento da lexislación sectorial vixente solicitáronse e emitiron informes:</p>
    <p>a) A Xefatura Provincial de Inspección de Telecomunicacións do Ministerio de Industria, Comercio e Turismo, informe do 2.12.2008.</p>
    <p>b) A Consellería de Vivenda e Solo, do 2.2.2010, informe en materia de habitabilidade.</p>
    <p>c) Augas de Galicia, informe do 13.4.2010.</p>
    <p>d) A Consellería de Medio Rural (Bantegal) informe do 7.2.2011 en base na Lei 7/2007, de medidas administrativas e tributarias para a conservación da superficie agraria útil e do Banco de Terras de Galicia.</p>
    <p>e) A Delegación do Goberno en Galicia, informe do 10.2.2011.</p>
    <p>f) O Ministerio de Fomento, da Demarcación de Estradas do Estado en Galicia, informe favorable do 30.5.2011.</p>
    <p>g) A Secretaría Xeral de Calidade e Avaliación Ambiental, informe do 15.4.2010 sobre a aprobación da memoria ambiental.</p>
    <p>h) Portos de Galicia, informe favorable do 3.11.2011.</p>
    <p>i) A Subdirección Xeral de Espazos Naturais e Biodiversidade da Consellería do Medio Rural, informe do 7.11.2011.</p>
    <p>j) A Dirección Xeral de Infraestruturas da Consellería de Medio Ambiente, Territorio e Infraestruturas, informe favorable do 9.1.2012.</p>
    <p>k) A Autoridade Portuaria de Marín e Ría de Pontevedra, informe do 3.2.2012.</p>
    <p>l) A Dirección Xeral do Patrimonio Cultural da Consellería de Cultura, Educación e Ordenación Universitaria, informe favorable condicionado do 6.2.2012.</p>
    <p>m) A Dirección Xeral de Sustentabilidade da Costa e do Mar do Ministerio de Medio Ambiente, e Medio Rural e Mariño, informe favorable do 9.2.2012.</p>
    <p>n) A Dirección Xeral de Infraestruturas do Ministerio de Defensa, informe favorable do 21.2.2012.</p>
    <p>ñ) Secretaría de Estado de Transportes, Dirección Xeral de Aviación Civil do Ministerio de Fomento, informe favorable do 23.2.2012.</p>
    <p>o) A Subdirección Xeral de Ordenación do Territorio da SXOTU, informe do 25.6.2012 ao abeiro do disposto no artigo 117.2 da Lei 22/1988, de costas, respecto da compatibilidade do documento coa normativa de costas, conforme o informe favorable da Administración do Estado do 9.2.2012 (documento de PXOM, fase VIII xunto co anexo á fase VIII).</p>
    <p>9. A Comisión Superior de Urbanismo de Galicia emitiu informe do 22.3.2012 respecto da redución da franxa de protección de costas desde os 200 ata os 100 metros contados desde o límite interior da ribeira do mar, ao abeiro do artigo 32.2.e) da LOUG.</p>
    <p>10. O Concello de Marín corrixiu e completou o PXOM con base nas consideracións do informe da CSU achegando nova documentación o 20.6.2012, que ademais integra a corrección de erros detectados na documentación gráfica e escrita do plan.</p>
    <p>11. A documentación que integra o plan que se eleva a aprobación definitiva está datada en decembro de 2011, con dilixencia de aprobación polo Concello pleno do 1.3.2012 como consecuencia do requirimento da Secretaría Xeral de Ordenación do Territorio e Urbanismo do 13.12.2010 relativo ao documento do PXOM aprobado provisionalmente o 20.4.2010. A documentación achegada á Consellería de Medio Ambiente, Territorio e Infraestruturas o 21.5.2012, data de abril de 2012 e foi aprobada polo Pleno o 11.5.2012. E, finalmente, a documentación que se achega o 20.6.2012, dátase en maio de 2012 e foi aprobada polo Concello pleno do 15.6.2012.</p>
    <p>II. Análise e consideracións.</p>
    <p>Segundo o disposto nos artigos 85.7 e 227 da Lei 9/2002, para resolver sobre a aprobación definitiva, analizouse a integridade e suficiencia dos documentos que integran o plan; a conformidade do plan coa lexislación urbanística vixente e a adecuación das súas determinacións á protección do medio rural; e a incidencia do plan sobre as materias de competencia autonómica e sobre as políticas autonómicas de desenvolvemento sustentable e a articulación das infraestruturas de carácter local cos elementos vertebradores do territorio de alcance supramunicipal.</p>
    <p>O modelo de ordenación proposto polo PXOM de Marín axústase no fundamental aos criterios expresados na LOUG, recoñecendo o sistema tradicional de asentamentos, establecendo para eles unha ordenación propia, definindo as necesarias proteccións para os terreos que as precisan, e prevendo ámbitos para o futuro desenvolvemento de usos residenciais e produtivos, dotando o concello dunha ordenación propia de cara a favorecer o desenvolvemento equilibrado e sustentable do territorio.</p>
    <p>A competencia para resolver sobre a aprobación definitiva do planeamento xeral correspóndelle ao conselleiro de Medio Ambiente, Territorio e Infraestruturas, de conformidade co disposto nos artigos 89 e 93.4 da LOUG, e no artigo 1 do Decreto 316/2009, do 4 de xuño, polo que se establece a estrutura orgánica da Consellería de Medio Ambiente, Territorio e Infraestruturas.</p>
    <p>III. Resolución.</p>
    <p>En consecuencia, e visto o que antecede,</p>
    <p class="dog-centrado-sin-cursiva-c-a">RESÓLVESE:</p>
    <p>1º. Outorgar a aprobación definitiva ao Plan Xeral de Ordenación Municipal do Concello de Marín, de acordo co establecido no artigo 85.7.a) da Lei 9/2002, de ordenación urbanística e de protección do medio rural de Galicia.</p>
    <p>2º. Requirir o Concello de Marín para que redacte un texto refundido que recolla as modificacións introducidas no documento do PXOM aprobado provisionalmente.</p>
    <p>3º. De conformidade co disposto polos artigos 92 da Lei 9/2002 e 70 da Lei 7/1985, do 2 de abril, reguladora das bases de réxime local, o Concello deberá publicar no BOP a normativa e ordenanzas do PXOM aprobado definitivamente.</p>
    <p>4º. Notifíquese esta orde ao Concello e publíquese no<em> Diario Oficial de Galicia</em>.</p>
    <p>5º. Contra esta orde cabe interpoñer recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 27 de xuño de 2012 </p>
    <footer><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>

