---
date: '2012-07-09'
id: G2346-190612-0003
page: 27362
number: 130
agency: Xulgado do Social número 3 da Coruña
section: V. Administración de xustiza.
title: EDICTO (274/2010).
range: Edicto
url: >-
  https://www.xunta.gal/dog/Publicados/2012/20120709/AnuncioG2346-190612-0003_gl.html
---
<p>Juan Rey Pita, secretario xudicial do Xulgado do Social número 3 da Coruña, fago saber que no procedemento de Demanda 274/2010 deste xulgado do social, seguido por instancia de Vanessa García Sampedro contra a empresa Off Films, S.L., Eloy Lozano Publicidad, S.L., Fluir Ediciones, S.L., Professional Publications &amp; Exhibitions, S.L., sobre ordinario, se ditou a seguinte:</p>
    <p>«A Coruña, doce de xuño de dous mil doce.</p>
    <p>Carlos Villarino Moure, maxistrado xuíz do Xulgado do Social número 3 da Coruña, tras ver os presentes autos sobre ordinario entre partes, dunha e como demandante Vanessa García Sampedro, que comparece a letrada Carolina Fernández García, e doutra como demandada Off Films, S.L., Eloy Lozano Publicidad, S.L., Fluir Edicións, S.L., Professional Publications &amp; Exhibitions, S.L., non comparecen malia estaren citados en legal forma.</p>
    <p>Decisión:</p>
    <p>1º Estimo a demanda formulada por Vanessa García Sampedro fronte á empresa Off Films, S.L., con condena ao aboamento da cantidade de 6.699,43 euros en concepto de salarios debidos, incrementados cos xuros do artigo 29.3 do ET.</p>
    <p>2º Desestimo a acción exercida fronte a Eloy Lozano Publicidad, S.L., Professional Publications &amp; Exhibitions, S.L. e Fluir Ediciones, S.L.</p>
    <p>Notifíqueselles esta sentenza ás partes advertindo que contra ela poderán interpor recurso de suplicación ante o Tribunal Superior de Xustiza, que deberá ser anunciado por comparecencia, ou mediante escrito neste xulgado dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtaselle igualmente ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto (0030.1846) a nome deste xulgado co número 1533 0000 36 0274 10, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, co número 1533 0000 60 0274 10, a cantidade obxecto de condena, ou formalizar aval bancario pola dita cantidade en que se faga constar a responsabilidade solidaria do avalista, incorporándoos a este xulgado co anuncio de recurso. En todo caso, o recorrente deberá designar letrado para a tramitación do recurso no momento de anuncialo.</p>
    <p>Así, por esta a miña sentenza, definitivamente xulgando, o pronuncio, mando e asino.</p>
    <p>Publicación. Lida e publicada foi a anterior sentenza polo maxistrado que a ditou, encontrándose realizando audiencia pública no día da data, do cal dou fe».</p>
    <p>E para que lle sirva de notificación en legal forma a Off Films, S.L., Eloy Lozano Publicidad, S.L., Fluir Ediciones, S.L., Professional Publications &amp; Exhibitions, S.L., Vanessa García Sampedro, en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>A Coruña, 18 de xuño de 2012</p>
    <footer><p>O secretario xudicial</p></footer>

