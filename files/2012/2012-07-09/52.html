---
date: '2012-07-09'
id: L178-190612-0002
page: 27422
number: 130
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública da modificación puntual do Plan xeral de
  ordenación municipal (PXOM) para a ampliación do cemiterio de San Xulián do
  Carballal (equipamento relixioso R.05.1).
range: Anuncio
url: >-
  https://www.xunta.gal/dog/Publicados/2012/20120709/AnuncioL178-190612-0002_gl.html
---
<p>O Pleno da Corporación, na sesión ordinaria que tivo lugar o día 31 de maio de 2012, adoptou, entre outros, o seguinte acordo:</p>
    <p>a) Aprobar inicialmente a modificación puntual do Plan Xeral de Ordenación Municipal para a ampliación do cemiterio de San Xulián do de Carballal (equipamento relixioso R.05.1), segundo o proxecto formulado polo arquitecto Alfredo Varela Nogueira, presentado con data do 16 de maio de 2012. </p>
    <p>b) Someter o acordo a información pública durante o prazo de dous meses, mediante anuncios no taboleiro de edictos do concello, no <em>Diario Oficial de Galicia</em>, e en dous xornais dos de maior difusión na provincia. Durante o citado período, o expediente estará á disposición de calqueira persoa que desexe examinalo co obxecto da presentación das alegacións que se xulguen pertinentes.</p>
    <p>c) Dar audiencia aos concellos limítrofes, simultaneamente e durante o mesmo prazo da información pública, e solicitar das administracións públicas competentes os seguintes informes sectoriais previstos pola lexislación sectorial do Estado e da Comunidade Autónoma de Galicia:</p>
    <p>– Dirección Xeral do Patrimonio Cultural (por aplicación do previsto no artigo 54 do Decreto 134/1998, do 23 de abril, sobre policía sanitaria mortuoria, e por existiren elementos catalogados no ámbito da modificación, C-12 e E-27).</p>
    <p>– Consellería de Sanidade (sobre cumprimento da normativa sanitaria vixente que poida condicionar a ampliación proxectada).</p>
    <p>– Comisión Superior de Urbanismo de Galicia (por afectar a modificación terreos cualificados no plan vixente como zona libre pública artigo 94.4 da LOUG).</p>
    <p>O presente acordo determina automaticamente, por aplicación do disposto no artigo 77.2 da LOUG, a suspensión do outorgamento das licenzas que poidan resultar incompatibles coa nova ordenación proposta, durante o prazo máximo de dous anos, contado desde a aprobación inicial.</p>
    <p>Durante o prazo de dous meses, contado a partir do día seguinte ao da publicación deste anuncio no <em>Diario Oficial de Galicia</em>, os interesados poderán consultar o expediente no Servizo de Planeamento e Xestión e formular as alegacións que xulguen oportunas.</p>
    <p>Santiago de Compostela, 7 de xuño de 2012</p>
    <footer><p>Ángel Currás Fernández <br>Alcalde</p></footer>

