---
date: '2012-07-09'
id: CA05-250612-0003
page: 27382
number: 130
agency: Consellería de Traballo e Benestar
section: VI. Anuncios. a) Administración autonómica.
title: >-
  RESOLUCIÓN do 22 de xuño de 2012, da Dirección Xeral de Relacións Laborais,
  pola que se empraza o traballador Francisco Salgueiro Prado no recurso
  contencioso-administrativo, procedemento abreviado 15/2012, interposto pola
  empresa Clavo Congelados, S.A.
range: Resolución
url: >-
  https://www.xunta.gal/dog/Publicados/2012/20120709/AnuncioCA05-250612-0003_gl.html
---
<p>Intentada a notificación persoal e devolta polo servizo de Correos por resultar imposible a súa práctica, de conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, parcialmente modificada pola Lei 4/1999, do 13 de xaneiro, pola presente resolución notifícaselle ao traballador Francisco Salgueiro Prado o emprazamento no recurso contencioso-administrativo, procedemento abreviado 15/2012, interposto pola empresa Clavo Congelados, S.A.</p>
    <p>A Dirección Xeral de Relacións Laborais recibiu do Xulgado do Contencioso-Administrativo nº 1 de Pontevedra providencia pola que se admite a trámite a demanda correspondente ao recurso contencioso-administrativo, procedemento abreviado 15/2012, interposto pola empresa Clavo Congelados, S.A. contra a Resolución do 9 de novembro de 2011, da Dirección Xeral de Relacións Laborais da Consellería de Traballo e Benestar, e recaída no expediente sancionador na orde social nº 2009/0507-4; acta de infracción nº 110809/2009/4/H.</p>
    <p>En consecuencia, esta dirección xeral acordou de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido xulgado, polo que se notifica e empraza o traballador Francisco Salgueiro Prado para que nun prazo de nove (9) días, contados desde o seguinte ao da publicación desta resolución no <em>Diario Oficial de Galicia</em>, se o estima conveniente, poida comparecer en autos mediante procurador con asistencia de letrado ou valéndose tan só de avogado con poder para o efecto. De comparecer fóra do indicado prazo, será considerado como parte, sen que por iso deba retrotraerse nin interromperse o curso do procedemento e, se non comparece oportunamente, continuará o procedemento polos seus trámites, sen que se lle teña que practicar notificación de ningunha clase.</p>
    <p>Santiago de Compostela, 22 de xuño de 2012</p>
    <footer><p>Odilo Martiñá Rodríguez<br>Director xeral de Relacións Laborais</p></footer>

