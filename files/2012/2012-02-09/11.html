---
date: '2012-02-09'
id: G2017-310112-11386
page: 5512
number: 28
agency: Universidade da Coruña
section: IV. Oposicións e concursos.
title: >-
  RESOLUCIÓN do 23 de xaneiro de 2012 pola que se anuncia a convocatoria pública
  para a provisión de prazas mediante o sistema de libre designación.
range: Resolución
url: >-
  https://www.xunta.gal/dog/Publicados/2012/20120209/AnuncioG2017-310112-11386_gl.html
---
<p>De conformidade co establecido no artigo 29 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia (DOG do 13 de xuño), e no artigo 52 do Real decreto 364/1995, do 10 de marzo, do regulamento xeral de ingreso, provisión de postos de traballo e promoción do persoal ao servizo da Administración xeral do Estado e demais normativa de procedente aplicación, e no uso das atribucións que lle confire o artigo 36 dos estatutos da Universidade da Coruña, aprobados polo Decreto 101/2004, do 13 de maio, esta reitoría</p>
    <h2>DISPÓN:</h2>
    <p>Primeiro. Anunciar a convocatoria para cubrir, polo sistema de libre designación, os postos de traballo que se indican no anexo I.</p>
    <p>Segundo. Poderán concorrer a ela todos/as os/as funcionarios/as que reúnan as condicións que para o posto de traballo se sinalan no anexo I.</p>
    <p>Terceiro. As solicitudes, que irán dirixidas ao reitor da Universidade da Coruña, empregarán o modelo que consta como anexo II a esta convocatoria e presentaranse no rexistro xeral (rúa da Mestranza, n.º 9, 15001 A Coruña) e nos rexistros auxiliares desta universidade (Casa do Lagar, Campus de Elviña, A Coruña e Doutor Vázquez Cabrera, s/n, 15403 Ferrol) ou remitiranse a través das formas previstas no artigo 38.4.º da Lei 30/1992, de réxime xurídico das administracións públicas e do procedemento administrativo común, no prazo de quince días, contados a partir do seguinte ao da publicación desta resolución no Diario Oficial de Galicia.</p>
    <p>Á solicitude xuntaráselle un currículo no que se especifiquen os méritos, que se acreditarán documentalmente.</p>
    <p>Esta convocatoria, así como os actos administrativos que dela se derivaren, poderán ser impugnados no prazo e na forma establecidos na vixente Lei de réxime xurídico das administracións públicas e do procedemento administrativo común.</p>
    <p>A Coruña, 23 de xaneiro de 2012.</p>
    <footer><p>Xosé Luís Armesto Barbeito<br>Reitor da Universidade da Coruña</p></footer>
    <h2>ANEXO I</h2>
    <table>
     <tbody>
      <tr>
       <td>N.º de posto</td>
       <td>Denominación</td>
       <td>Centro</td>
       <td>Tipo</td>
       <td>Grupo</td>
       <td>C. destino</td>
       <td>C. específ.</td>
       <td>F. provisión</td>
      </tr>
      <tr>
       <td>2</td>
       <td>Secretario/a do reitor</td>
       <td>Secretaría do reitor</td>
       <td>S</td>
       <td>A2, C1</td>
       <td>22</td>
       <td>620.78</td>
       <td>Libre<br>designación</td>
      </tr>
      <tr>
       <td>3</td>
       <td>Secretario/a</td>
       <td>Secretaría do reitor</td>
       <td>S</td>
       <td>A2, C1</td>
       <td>21</td>
       <td>560.71</td>
       <td>Libre<br>designación</td>
      </tr>
      <tr>
       <td>60</td>
       <td>Secretario/a</td>
       <td>Vicerreitoría de Ferrol e responsabilidade social</td>
       <td>S</td>
       <td>A2, C1</td>
       <td>21</td>
       <td>560.71</td>
       <td>Libre<br>designación</td>
      </tr>
     </tbody>
    </table>
    <p>Requisitos: funcionarios/as de carreira dos grupos que se indican para cada posto, con destino definitivo na Universidade da Coruña e os que pertenzan a corpos e a escalas da Administración do Estado, das comunidades autónomas e da Administración Local, así como de escalas propias doutras universidades.</p>

