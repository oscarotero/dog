---
date: '2012-02-09'
id: CA05-010212-11742
page: 5492
number: 28
agency: Consellería de Traballo e Benestar
section: III. Outras disposicións.
title: >-
  ORDE do 31  de xaneiro do  2012 pola que se modifica a Orde do 6 de xuño de
  2011 pola que se aproba a convocatoria de subvencións para o financiamento de
  plans de formación intersectoriais e sectoriais dirixidos prioritariamente a
  persoas traballadoras ocupadas mediante a subscrición de convenios de ámbito
  autonómico, en aplicación da Orde TAS/718/2008, do 7 de marzo, pola que se
  desenvolve o Real decreto 395/2007, do 23 de marzo, polo que se regula o
  subsistema de formación profesional para o emprego, en materia de formación de
  oferta e se establecen as bases reguladoras para a concesión de subvencións
  públicas destinadas ao seu financiamento.
range: Orde
url: >-
  https://www.xunta.gal/dog/Publicados/2012/20120209/AnuncioCA05-010212-11742_gl.html
---
<p>A Orde do 6 de xuño de 2011, da Consellería de Traballo e Benestar, pola que se aproba a convocatoria para a concesión, con cargo ao exercicio orzamentario 2011 e 2012, de subvencións públicas para a execución de plans de formación intersectoriais e sectoriais mediante convenios de ámbito autonómico, dirixidos prioritariamente a persoas traballadoras ocupadas, establece no seu artigo 3 a duración dos plans de formación.</p>
    <p>O período de execución dos plans de formación, previsto no dito artigo, finaliza o 30 de abril de 2012, no entanto valorouse a conveniencia neste momento de ampliar o devandito prazo coa finalidade de posibilitar o óptimo desenvolvemento dos plans de formación financiados.</p>
    <p>Por todo o exposto e logo de consulta das organizacións empresariais e sindicais máis representativas, dispoño:</p>
    <p>Artigo único.</p>
    <p>O artigo 3 da Orde do 6 de xuño de 2011 pola que se aproba a convocatoria de subvencións para o financiamento de plans de formación intersectoriais e sectoriais dirixidos prioritariamente a persoas traballadoras ocupadas mediante a subscrición de convenios de ámbito autonómico prioritariamente a persoas traballadoras ocupadas, queda redactado nos seguintes termos:</p>
    <p>Os plans de formación poderán executarse desde o día 1 de maio de 2011 ata o 30 de xuño de 2012 e deberán estar xustificados todos os gastos no prazo dun mes desde o seu remate.</p>
    <p>Disposición derradeira única.</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 31 de xaneiro de 2012.</p>
    <footer><p>Beatriz Mato Otero<br>Conselleira de Traballo e Benestar</p></footer>

