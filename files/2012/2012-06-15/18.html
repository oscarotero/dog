---
date: '2012-06-15'
id: G0164-050612-0005
page: 23645
number: 114
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  RESOLUCIÓN do 28 de maio de 2012, da Xefatura Territorial de Pontevedra, pola
  que se resolve o concurso público de méritos entre persoal funcionario de
  carreira dos corpos docentes que imparten ensinanzas reguladas na Lei orgánica
  2/2006, do 3 de maio, de educación, para cubrir a dirección do centro
  residencial docente de Vigo.
range: Resolución
url: >-
  https://www.xunta.gal/dog/Publicados/2012/20120615/AnuncioG0164-050612-0005_gl.html
---
<p>Convocado o concurso público de méritos para adxudicar en comisión de servizos a dirección do centro residencial docente de Vigo, por Orde do 2 de novembro de 2011 (<em>Diario Oficial de Galicia</em> número 220, do 17 de novembro), de conformidade co establecido no artigo 6 da citada orde,</p>
    <h2>DISPOÑO:</h2>
    <p>Primeiro. Adxudicar, de acordo coa proposta da comisión de selección, tal e como dispón o artigo 6 da dita orde, o posto de director do centro residencial docente de Vigo a Benito Pérez Hernández, con DNI 00120540-C.</p>
    <p>Segundo. No uso das atribucións conferidas polo artigo 10 do Decreto 43/1989, do 8 de marzo, modificado parcialmente polo Decreto 52/2006, do 30 de marzo (<em>Diario oficial de Galicia</em> número 64, do 31 de marzo), nomear director do centro residencial docente de Vigo a Benito Pérez Hernández, con DNI 00120540-C.</p>
    <p>Terceiro. O nomeamento referido no punto anterior terá efectos económicos e administrativos desde a data da toma de posesión, que deberá ter lugar no prazo dun mes contado desde o día seguinte ao da publicación desta resolución no <em>Diario Oficial de Galicia</em>.</p>
    <p>Cuarto. Contra esta resolución, que non pon fin á vía administrativa, os interesados poderán interpoñer recurso de alzada ante o director xeral de Centros e Recursos Humanos, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido nos artigos 114 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Pontevedra, 28 de maio de 2012</p>
    <footer><p>César Augusto Pérez Ares<br>Xefe territorial de Pontevedra</p></footer>

