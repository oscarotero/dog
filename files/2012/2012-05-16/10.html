---
date: '2012-05-16'
id: O92-100512-0001
page: 18545
number: 93
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 10 de maio de 2012 pola que se convocan para o exercicio 2012,
  en réxime de concorrencia competitiva, as axudas do Igape aos proxectos
  colectivos empresariais, cofinanciados co Fondo Social Europeo no marco do
  Programa operativo FSE Galicia 2007-2013, conforme as bases reguladoras
  publicadas mediante Resolución do 15 de abril de 2010 (DOG número 73, do 20 de
  abril) e modificadas mediante as resolucións do 10 de xaneiro de 2011 (DOG
  número 11, do 18 de xaneiro) e do 13 de febreiro de 2012 (DOG número 39, do 24
  de febreiro).
range: Resolución
url: >-
  https://www.xunta.gal/dog/Publicados/2012/20120516/AnuncioO92-100512-0001_gl.html
---
<p>O Consello de Dirección do Igape, na súa xuntanza do día 1 de marzo de 2010 acordou, por unanimidade dos membros asistentes, aprobar as bases reguladoras das axudas do Igape aos proxectos colectivos empresariais, publicadas mediante Resolución do&amp;nbsp;15 de abril de 2010 no DOG n.º 73, do 20 de abril. Na súa xuntanza do 15 de novembro de&amp;nbsp;2010 acordou a súa modificación, publicada mediante Resolución do 10 de xaneiro de 2011 no DOG n.º 11, do 18 de xaneiro e corrixida no DOG n.º 17, do 26 de xaneiro, e na súa xuntanza do 13 de outubro de 2011 acordou outra modificación, publicada mediante Resolución do 13 de febreiro de 2012 no DOG n.º 39, do 24 de febreiro facultando o director xeral a proceder á aprobación dos créditos e convocatoria para o ano 2012. </p>
    <p>Na súa virtude, e de conformidade coas facultades que teño conferidas,</p>
    <h2>RESOLVO:</h2>
    <p>Primeiro. Convocar para o exercicio 2012, en réxime de concorrencia competitiva, as axudas do Igape aos proxectos colectivos empresariais previstas no apartado 1.1.º das bases reguladoras aprobadas polo Consello de Dirección do Igape o 1 de marzo de 2010 e publicadas mediante Resolución do 15 de abril de 2010 no DOG n.º 73, do 20 de abril e as súas modificacións, acordadas o 15 de novembro de 2010 e o 13 de outubro de 2011, e publicadas mediante Resolución do 10 de xaneiro de 2011 no DOG n.º 11, do 18 de xaneiro e mediante Resolución do 13 de febreiro de 2012 no DOG n.º 39, do 24 de febreiro.</p>
    <p>Estas axudas poderán estar cofinanciadas ao 80% co Fondo Social Europeo no marco do Programa operativo FSE Galicia 2007-2013, eixe 1, tema prioritario 63.</p>
    <p>Para os efectos da nova convocatoria, substitúese o anexo I, formulario de presentación da solicitude, segundo o modelo anexo.</p>
    <p>Segundo. <em>Prazo de presentación de solicitudes</em>.</p>
    <p>O prazo de presentación de solicitudes será dun mes, que comezará o día seguinte ao da publicación desta resolución no <em>Diario Oficial de Galicia</em>. No caso de que o día inicial ou final do prazo coincidise en sábado ou día inhábil en Santiago de Compostela, posporase ao día hábil seguinte.</p>
    <p>Terceiro. <em>Créditos</em>.</p>
    <p>Os créditos dispoñibles para concesións nesta convocatoria aboaranse con cargo á seguinte aplicación orzamentaria e polo seguinte importe:</p>
    <table>
     <tbody>
      <tr>
       <td>Procedemento</td>
       <td>Partida orzamentaria</td>
       <td>Orzamento 2012</td>
      </tr>
      <tr>
       <td rowspan="2">Proxectos Iniciativas Abertas de Difusión (IG114-Artigo 1.1)</td>
       <td>08.A1.741A.4810</td>
       <td>50.000,00 €</td>
      </tr>
      <tr>
       <td>08.A1.741B.4811</td>
       <td>350.000,00 €</td>
      </tr>
     </tbody>
    </table>
    <p>O director xeral do Igape poderá ampliar os créditos e modificar as partidas orzamentarias, logo de declaración de dispoñibilidade dos créditos nos termos referidos no artigo&amp;nbsp;30.2 do Decreto 11/2009, mediante resolución publicada para o efecto.</p>
    <p>Cuarto. O prazo de execución dos proxectos non poderá superar o 30 de setembro do exercicio correspondente á anualidade establecida na resolución de concesión. Os beneficiarios deberán presentar a solicitude de cobramento no prazo improrrogable dun mes desde o día seguinte á devandita data (no caso de que coincida en sábado ou día inhábil en Santiago de Compostela, posporase ao día hábil seguinte). </p>
    <p>Para os efectos desta convocatoria, substitúese o anexo II (formulario de solicitude de cobramento) polo que se acompaña á presente resolución. A declaración responsable contida no devandito formulario substituirá á exixencia de certificación bancaria recollida no artigo 18.6.1.c) das bases reguladoras, en cumprimento do disposto no artigo 5 da Orde do 12 de xaneiro de 2012 pola que se regula a habilitación de procedementos administrativos e servizos na Administración xeral e no sector público autonómico de Galicia (DOG n.º 10, do 16 de xaneiro).</p>
    <p>Quinto. Os requisitos das letras c), e), f), h), i), k), l) e n) do artigo 20.2 da Lei 9/2007, do 13 de xuño, de subvencións de Galicia, indícanse nas bases reguladoras destas axudas aprobadas polo Consello de Dirección do Igape o 1 de marzo de 2010 e publicadas mediante Resolución do 15 de abril de 2010 no DOG n.º 73, do 20 de abril, e as súas modificacións, acordadas o 15 de novembro de 2010 e o 13 de outubro de 2011, e publicadas mediante Resolución do 10 de xaneiro de 2011 no DOG n.º 11, do 18 de xaneiro e mediante Resolución do 13 de febreiro de 2012 no DOG n.º 39 do 24 de febreiro.</p>
    <p>Santiago de Compostela, 10 de maio de 2012.</p>
    <footer><p>Javier Aguilera Navarro&lt;br&gt;Director xeral do Instituto Galego de Promoción Económica</p></footer>

