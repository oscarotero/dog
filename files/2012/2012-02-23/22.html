---
date: '2012-02-23'
id: G2348-030212-11838
page: 6693
number: 38
agency: Xulgado do Social número 5 da Coruña
section: V. Administración de xustiza.
title: CÉDULA de notificación de sentenza (PO 391/11).
range: Edicto
url: >-
  https://www.xunta.gal/dog/Publicados/2012/20120223/AnuncioG2348-030212-11838_gl.html
---
<p>María Jesús Hernando Arenas, secretaria do Xulgado do Social número 5 da Coruña, fai saber que perante este xulgado se tramitan autos co número PO 391/11 por instancia de María José Corral Gómez contra Taller de Confección Artextil, S.L., Stear, S.A., administración concursal e Fogasa sobre cantidade, nos cales no día da data se ditou sentenza que na súa parte dispositiva di textualmente:</p>
    <p>«Que debo estimar e estimo parcialmente a demanda que en materia de cantidade foi interposta por María José Corral Gómez, e en consecuencia debo condenar e condeno solidariamente á entidade Taller de Confección Artextil, S.L., e a súa administración concursal, así como a Stear, S.A., a que lle aboen á demandante a cantidade de 1.887,16 € brutos, correspondentes ás diferenzas salariais devengadas durante once meses do ano 2010, incrementadas no xuro do 10% por mora e aplicable aos conceptos salariais.</p>
    <p>Coa intervención procesual do Fondo de Garantía Salarial.</p>
    <p>Notifíqueselles a presente resolución ás partes e fágaselles saber o seu dereito a interpor contra ela recurso de suplicación perante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito perante este xulgado no prazo de cinco días a partir da súa notificación. </p>
    <p>Se o recurso é interposto pola parte demandada non se admitirá este sen a consignación previa do importe da condena que deberá ingresar na conta do Xulgado do Social número 5 da Coruña, aberta no grupo Banesto, máis 150 € do depósito especial indicado no artigo 227.1.a) da Lei de procedemento laboral. Ambos os ingresos deberán efectuarse por separado na mesma conta corrente antes indicada, e a empresa poderá substituír o importe da consignación pola constitución á disposición deste xulgado de aval bancario por tempo indefinido e con responsabilidade solidaria do avalista.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así por esta miña sentenza, pronúncioo, mándoo e asínoo».</p>
    <p>Para que conste e inserir no Diario Oficial de Galicia co fin de que sirva de notificación á empresa demandada Taller de Confección Artextil, S.L., co apercibimento de que as sucesivas notificacións se realizarán nos estrados do xulgado excepto as que revistan forma de emprazamentos, sentenzas e autos, e expido e asino esta cédula na Coruña, 2 de febreiro de 2012.</p>
    <footer><p>María Jesús Hernando Arenas<br>Secretaria xudicial</p></footer>

