---
date: '2012-02-23'
id: C3C1-210212-12495
page: 6665
number: 38
agency: 'Consellería de Presidencia, Administracións Públicas e Xustiza'
section: IV. Oposicións e concursos.
title: >-
  RESOLUCIÓN do 15 de febreiro de 2012, da Dirección Xeral de Administración
  Local, pola que se fan públicas as notas da fase de concurso do proceso
  selectivo para o acceso á categoría superior da subescala de secretaría da
  escala de funcionarios/as con habilitación de carácter estatal.
range: Resolución
url: >-
  https://www.xunta.gal/dog/Publicados/2012/20120223/AnuncioC3C1-210212-12495_gl.html
---
<p>Por Resolución do 5 de agosto de 2010, da Dirección Xeral de Administración Local, convocouse proceso selectivo para o acceso á categoría superior da subescala de secretaría da escala de funcionarios/as con habilitación de carácter estatal.</p>
    <p>Por Resolución do 7 de outubro de 2010, da Dirección Xeral de Administración Local, resolveuse o recurso de reposición á devandita convocatoria.</p>
    <p>Por Resolución do 20 de outubro de 2010, da Dirección Xeral de Cooperación Local, déuselle publicidade á convocatoria de probas selectivas para o acceso á categoría superior da subescala de secretaría da escala de funcionarios/as con habilitación de carácter estatal efectuada pola Comunidade Autónoma de Galicia.</p>
    <p>Por Resolución do 20 de xaneiro de 2011, da Dirección Xeral de Administración Local, aprobouse a relación provisional de admitidos e excluídos ás devanditas probas con indicación das causas de exclusión, fixando un prazo de dez días, contados a partir do seguinte ao da publicación da resolución, para formular as alegacións que considerasen oportunas.</p>
    <p>Por Resolución do 20 de maio de 2011, da Dirección Xeral de Administración Local, apróbase a listaxe definitiva de admitidos ao proceso selectivo, a data do exame e desígnase a composición do tribunal cualificador do dito proceso. </p>
    <p>Por Resolución do 22 de xuño de 2011, da Dirección Xeral de Administración Local, faise público o nomeamento de dous novos membros do tribunal que xulgarán o proceso selectivo para o acceso á categoría superior da subescala de secretaría da escala de funcionarios/as con habilitación de carácter estatal.</p>
    <p>Por Resolución do 10 de outubro de 2011, da Dirección Xeral de Administración Local, faise pública a listaxe de convocados ao exame non eliminatorio de avaliación e coñecemento da lingua galega.</p>
    <p>Por Resolución do 21 de novembro de 2011, da Dirección Xeral de Administración Local, fanse públicas as notas do proceso selectivo para o acceso á categoría superior da subescala de secretaría da escala de funcionarios con habilitación de carácter estatal.</p>
    <p>Unha vez realizada a fase de concurso, ao abeiro do disposto na base II.4 da convocatoria e en nome do tribunal, esta dirección xeral, no uso das competencias que lle atribúe o artigo 15.1.º do Decreto lexislativo 1/2008, do 13 de marzo, polo que se aproba o texto refundido da Lei de función pública de Galicia, en relación coa Orde do 22 de setembro de 2011, sobre delegación de competencias,</p>
    <h2>RESOLVE:</h2>
    <p>Primeiro. Facer públicas as notas da fase de concurso do proceso selectivo para o acceso á categoría superior da subescala de secretaría da escala de funcionarios/as con habilitación de carácter estatal que figuran no anexo.</p>
    <p>Segundo. Os aspirantes aprobados disporán, ao abeiro do disposto na base II.4.2 da convocatoria, dun prazo de dez días hábiles, contado desde o seguinte ao da publicación no <em>Diario Oficial de Galicia</em> da dita baremación, para a presentación de reclamacións ante o propio tribunal.</p>
    <p>Contra esta resolución, que esgota a vía administrativa, as persoas interesadas poderán interpor recurso potestativo de reposición ante o órgano que a ditou, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro, ou poderá interporse directamente recurso contencioso-administrativo ante o Xulgado do Contencioso-Administrativo de Santiago de Compostela no prazo de dous meses contados desde a mesma data, de conformidade co disposto no artigo 8.2.º da Lei 29/1998, do 13 de xullo, en relación co artigo 10.1.º do mesmo texto legal.</p>
    <p>Santiago de Compostela, 15 de febreiro de 2012.</p>
    <footer><p>José Norberto Uzal Tresandí<br>Director xeral de Administración Local</p></footer>
    <h2>ANEXO</h2>
    <table>
     <thead>
      <tr>
       <td>Aspirantes</td>
       <td>DNI</td>
       <td>Méritos xerais</td>
       <td>Méritos autonómicos</td>
       <td>Fase de concurso</td>
      </tr>
     </thead>
     <tbody>
      <tr>
       <td>Álvarez Montoto, Jesús</td>
       <td>71633812J</td>
       <td>10,77</td>
       <td>0</td>
       <td>10,77</td>
      </tr>
      <tr>
       <td>Ballina Díaz, Diego</td>
       <td>10901764V</td>
       <td>10,48</td>
       <td>1,60</td>
       <td>12,08</td>
      </tr>
      <tr>
       <td>Fernández Fernández, Ricardo</td>
       <td>11425142F</td>
       <td>12,65</td>
       <td>2,40</td>
       <td>15,05</td>
      </tr>
      <tr>
       <td>García Ardila, Francisco Miguel</td>
       <td>74836992Y</td>
       <td>9,97</td>
       <td>0</td>
       <td>9,97</td>
      </tr>
      <tr>
       <td>González García, José Manuel</td>
       <td>77404022Y</td>
       <td>5,81</td>
       <td>1,55</td>
       <td>7,36</td>
      </tr>
      <tr>
       <td>Iglesias Martínez, Miguel</td>
       <td>34897065Q</td>
       <td>11,93</td>
       <td>2,30</td>
       <td>14,23</td>
      </tr>
      <tr>
       <td>Marquina Fuentes, Juan</td>
       <td>76711621C</td>
       <td>11,91</td>
       <td>2,45</td>
       <td>14,36</td>
      </tr>
      <tr>
       <td>Rey Fernández, Pedro Daniel</td>
       <td>08836906F</td>
       <td>12,19</td>
       <td>0</td>
       <td>12,19</td>
      </tr>
      <tr>
       <td>Rubiera Álvarez, Ana María</td>
       <td>10856275E</td>
       <td>15,04</td>
       <td>2,40</td>
       <td>17,44</td>
      </tr>
      <tr>
       <td>Vázquez Pita, José María</td>
       <td>33345782Z</td>
       <td>12,64</td>
       <td>2,40</td>
       <td>15,04</td>
      </tr>
     </tbody>
    </table>

