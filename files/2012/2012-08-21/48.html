---
date: '2012-08-21'
id: G1439-300712-0001
page: 33464
number: 158
agency: Deputación Provincial de Lugo
section: VI. Anuncios. b) Administración local.
title: >-
  ANUNCIO sobre ampliación de asunción de competencias en materia de xestión
  tributaria polo Concello de Ribas de Sil.
range: Anuncio
url: >-
  https://www.xunta.gal/dog/Publicados/2012/20120821/AnuncioG1439-300712-0001_gl.html
---
<p>No Boletín Oficial da provincia de Lugo número 41, do día 19 de febreiro de 2008, publícanse as bases que rexen a aceptación e asunción, por delegación expresa, de competencias en materia de xestión, inspección e recadación en relación a tributos, prezos públicos e outros ingresos de dereito público, así como o alcance e contido da delegación efectuada, entre outros polo Concello de Ribas de Sil, sendo tamén publicado no Diario Oficial de Galicia número 46, do día 5 de marzo de 2008.</p>
    <p>No Boletín Oficial da provincia número 286, do día 13 de decembro de 2008, publícase a reforma das citadas bases.</p>
    <p>O Concello de Ribas de Sil amplía a delegación de competencias, a cal foi aprobada polo Acordo adoptado polo Pleno da Corporación Municipal en sesión ordinaria, o día 7 de maio de 2012, que é aceptada pola Deputación Provincial de Lugo (Decreto 1854 do día 11.6.2012), segundo o teor literal seguinte:</p>
    <p>«Primeiro. Incorporar ao acordo de delegación de competencias a favor da Deputación Provincial de Lugo en materia de xestión, inspección e recadación en relación a tributos, prezos públicos e outros ingresos de dereito público, aprobado polo Pleno do Concello de Ribas de Sil con data 7 de xaneiro de 2008 e modificado no pleno de data 5 de xaneiro de 2009, e coa mesma vixencia, o seguinte punto: </p>
    <p>As competencias de xestión recadatoria en período executivo de todas aquelas débedas derivadas de liquidacións periódicas, ou non periódicas, realizadas por este concello en período voluntario, incluídas as sancións e aqueloutras derivadas dun acto administrativo, en virtude do cal houbese de satisfacerse cantidade líquida».</p>
    <p>5. A base décimo terceira (réxime de vixencia), no seu número 3, establece que:</p>
    <p>«3. Durante a vixencia da delegación, e sen que afecte o período sinalado nesta, calquera concello poderá ampliar o seu contido dentro do marco establecido nestas bases, mediante acordo plenario comunicado á deputación provincial e producirá efecto desde a data da súa publicación non BOP e no DOG».</p>
    <p>Lugo, 26 de xullo de 2012</p>
    <footer><p>P.D. (Decreto 2821/2011, do 15 de xullo)<br>Mª del Pilar García Porto<br>Diputada delegada de Economía, Recadación e Facenda</p></footer>

