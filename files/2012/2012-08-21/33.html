---
date: '2012-08-21'
id: G1096-060812-0002
page: 33441
number: 158
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 2 de agosto de 2012 pola que se notifica a proposta de resolución do
  expediente sancionador e de reposición da legalidade S-2011/37-P.
range: Cédula
url: >-
  https://www.xunta.gal/dog/Publicados/2012/20120821/AnuncioG1096-060812-0002_gl.html
---
<p>A instrutora do expediente sancionador e de reposición da legalidade en materia de costas S-2011/37-P, o día 13 de xullo de 2012 formulou proposta de resolución na que se propón ordenar a María Victoria Iraurgui Leguina que proceda á restitución das cousas e á súa reposición ao estado anterior da comisión da infracción, pola realización de obras consistentes na execución de escaleiras, peche, pozo e casetas, sen autorización, dentro da zona de servidume de protección do dominio público marítimo-terrestre no lugar de Monte Cabalo, termo municipal de Vilaboa (Pontevedra).</p>
    <p>Ao non poderse realizar a notificación persoal da proposta de resolución, mediante esta cédula, e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícaselle á interesada a dita proposta de resolución.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber á interesada que o texto íntegro da proposta de resolución que se notifica está ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar-Salgueiriños, Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o dito prazo, a notificación entenderase producida.</p>
    <p>A interesada dispón dun prazo de quince (15) días hábiles, contados a partir do día seguinte a aquel en que se produza a notificación desta cédula, para alegar e presentar os documentos e informacións que considere pertinentes.</p>
    <p>Para que conste e lle sirva de notificación á citada interesada, en cumprimento do disposto no artigo 59.5 da citada LRXPAC, expido e asino esta cédula.</p>
    <p>Santiago de Compostela, 2 de agosto de 2012</p>
    <footer><p>P.S. (Artigo 3 do Decreto 51/2008, do 6 de marzo; DOG nº 59, do 27 de marzo)<br>José María Domínguez Blanco<br>Subdirector da Axencia de Protección da Legalidade Urbanística</p></footer>

