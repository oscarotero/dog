---
date: '2012-07-11'
id: O92-020712-0001
page: 27839
number: 132
agency: Instituto Galego de Promoción Económica
section: VI. Anuncios. a) Administración autonómica.
title: >-
  RESOLUCIÓN do 25 de xuño de 2012 pola que se comunica a desestimación dos
  recursos de reposición interpostos por Claudina Europe, S.L. contra as
  resolucións de denegación de axuda ditadas nos expedientes IG110.2011.1.153,
  IG110.2011.1.154, IG110.2011.1.155 e IG110.2011.1.156, relativos a unha axuda
  á liña de participación en eventos expositivos e promocionais internacionais
  realizados fóra de Galicia.
range: Resolución
url: >-
  https://www.xunta.gal/dog/Publicados/2012/20120711/AnuncioO92-020712-0001_gl.html
---
<p>Intentada a notificación persoal e devolta polo servizo de Correos ao resultar imposible a súa práctica, de conformidade co establecido no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común (LRX-PAC), por medio da presente resolución ponse en coñecemento de Claudina Europe, S.L., titular dos expedientes IG110.2011.1.153, IG110.2011.1.154, IG110.2011.1.155 e IG110.2011.1.156, relativos a unha axuda á liña de participación en eventos expositivos e promocionais internacionais realizados fóra de Galicia (Resolución do 31 de xaneiro de 2011, DOG núm. 22, do 2 de febreiro), que con data 3 de abril de 2012 o director xeral do Igape resolveu desestimar os recursos de reposición interpostos contra as resolucións de denegación de axuda.</p>
    <p>Os actos obxecto do presente anuncio non se publican na súa integridade en virtude da cautela prevista no artigo 61 da LRX-PAC. As resolucións de recurso de reposición esgotan a vía administrativa e contra elas poderá interpor un recurso contencioso-administrativo ante os xulgados do Contencioso-Administrativo de Santiago de Compostela, no prazo de dous meses contados a partir do día seguinte ao da publicación desta resolución no <em>Diario Oficial de Galicia</em>. Os expedientes póñense de manifesto á entidade neste centro directivo sito en Santiago de Compostela, Complexo Administrativo San Lázaro, s/n.</p>
    <p>Santiago de Compostela, 25 de xuño de 2012</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

