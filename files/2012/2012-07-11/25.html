---
date: '2012-07-11'
id: CA04-200612-0001
page: 27779
number: 132
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 31 de maio de 2012, da Xefatura Territorial de Ourense, pola que
  se somete a información pública o proxecto modificado-II do parque eólico
  singular de Melón, que se desenvolverá no concello de Melón (expediente IN661A
  2005/24-3 A.T.).
range: Resolución
url: >-
  https://www.xunta.gal/dog/Publicados/2012/20120711/AnuncioCA04-200612-0001_gl.html
---
<p>1. Alcance da información pública; lexislación.</p>
    <p>Sométese a información pública a solicitude presentada polo concello de Melón de autorización administrativa e aprobación do proxecto de execución do parque eólico singular de Melón, que se situará no contorno do lugar de Porto dos Campos, concello de Melón.</p>
    <p>A lexislación que basicamente é aplicable para os efectos anteriores é a seguinte: Decreto 302/2001, do 25 de outubro, polo que se regula o aproveitamento da enerxía eólica na Comunidade Autónoma de Galicia, de aplicación ao expediente polo sinalado na disposición transitoria cuarta da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental (DOG do 29 de decembro); Lei 54/1997, do 27 de novembro, do sector eléctrico; Real decreto 1955/2000, do 1 de decembro, que regula o procedemento de autorización de instalacións de enerxía eléctrica e Real decreto 661/2007, do 25 de maio, que establece o réxime especial de produción eléctrica; así como o Real decreto lexislativo 1/2008, do 11 de xaneiro, polo que se aproba o texto refundido da Lei de avaliación de impacto ambiental de proxectos.</p>
    <p>2. Características básicas do proxecto modificado II.</p>
    <p>a) Peticionario: concello de Melón.</p>
    <p>b) Denominación: parque eólico singular de Melón.</p>
    <p>c) Situación: lugar de Porto dos Campos da dorsal A Cabana, estribacións da serra do Suído; concello de Melón.</p>
    <p>d) Empresa concesionaria: Eofuz, S.L. CIF: B-27332493.</p>
    <p>Castro de Marzá, s/n, 27200 Palas de Rei (Lugo).</p>
    <p>e) Coordenadas poligonais, en unidades UTM, da área de incidencia enerxética afectada e da posición do único aeroxerador:</p>
    <p>Superficie de afección aproximada: 3,7 ha.</p>
    <p>Punto 1 (561.700, 4.680.250); punto 2 (561.850, 4.680.250).</p>
    <p>Punto 3 (561.850, 4.680.000); punto 4 (561.700, 4.680.000).</p>
    <p>AG01. X: 561.802; Y: 4.680.132.</p>
    <p>Potencia admitida a trámite: 1,5 mW.</p>
    <p>f) Finalidade: produción de enerxía eléctrica a partir da enerxía eólica.</p>
    <p>g) Datos técnicos:</p>
    <p>• Aeroxerador de 1.500 kW (1 unidade) de Vensys, mod. Vensys 77.</p>
    <p>• Produción neta prevista (2.507 h. eq. anuais): 3,760 GWh.</p>
    <p>• C.T. que se van instalar na torre do aeroxerador, de 2.000 kVA e r/t 0,690/20 kV, cos elementos de protección e auxiliares necesarios.</p>
    <p>• Liña eléctrica subterránea de evacuación, a 20 kV, con 75 m de lonxitude en condutor tipo R.H.Z.1 12/20 3×1×150 mm2, ata o paso soterrado a aéreo.</p>
    <p>• Liña eléctrica aérea, a 20 kV, de 4.514 m ata centro de protección e medida para conexión coa rede da empresa distribuidora no Burgo-Melón (proxecto á parte con tramitación singularizada).</p>
    <p>• Sistemas de control e supervisión.</p>
    <p>h) Orzamento: 2.248.220,62 €.</p>
    <p>3. Estudo ambiental.</p>
    <p>As medidas protectoras e correctoras figuran no proxecto presentado, debendo observarse tamén aqueloutras impostas a este parque eólico pola Secretaría Xeral de Calidade e Avaliación Ambiental no seu informe do 4.5.2012, no que se exime a este proxecto do trámite de avaliación de impacto ambiental.</p>
    <p>4. Alegacións.</p>
    <p>Os interesados e os seus representantes poden examinar o expediente nas oficinas desta xefatura territorial, rúa Curros Enríquez, nº 1, 3º de Ourense, e presentar, de ser o caso, as alegacións que crean oportunas no prazo de trinta días, contados a partir da última publicación deste anuncio.</p>
    <p>Ourense, 31 de maio de 2012</p>
    <footer><p>Gabriel Diéguez Domínguez<br>Xefe territorial de Ourense</p></footer>

