---
date: '2012-07-11'
id: C3C1-050712-0001
page: 27707
number: 132
agency: 'Consellería de Presidencia, Administracións Públicas e Xustiza'
section: II. Autoridades e persoal. b) Nomeamentos.
title: >-
  RESOLUCIÓN do 4 de xullo de 2012, da Secretaría Xeral para o Deporte, pola que
  se nomean os membros do Comité Galego de Xustiza Deportiva.
range: Resolución
url: >-
  https://www.xunta.gal/dog/Publicados/2012/20120711/AnuncioC3C1-050712-0001_gl.html
---
<p>Primeiro. O 13 de abril de 2012 publicouse no DOG a nova Lei 3/2012, do 2 de abril, do deporte de Galicia, que entrou en vigor o 14 de abril de 2012, a cal, no seu artigo 92, dispón:</p>
    <p>1. O Comité Galego de Xustiza Deportiva estará integrado por unha presidenta ou por un presidente e catro vogais, todos eles licenciados en dereito. Designaranse, igualmente, dous suplentes para os supostos de vacantes, enfermidade ou ausencia.</p>
    <p>2. O nomeamento dos membros do Comité Galego de Xustiza Deportiva realizarao o órgano da Administración autonómica competente en materia deportiva. Na sesión constitutiva do órgano elixirase unha presidenta ou un presidente.</p>
    <p>Segundo. A disposición derrogatoria única da nova Lei 3/2012 establece que quedan derrogadas cantas disposicións de igual ou inferior rango se opoñan ao disposto nesta lei e especialmente, a Lei 11/1997, do 22 de agosto, xeral do deporte de Galicia, e a súa normativa de desenvolvemento.</p>
    <p>Pola súa banda, a disposición adicional segunda establece: «os órganos administrativos de nova creación que se prevén nesta lei e a adaptación a esta dos existentes (caso do CGXD) producirase no prazo dun ano contado desde a entrada en vigor desta lei».</p>
    <p>Deste xeito, faise necesaria a adaptación do Comité Galego de Xustiza Deportiva e débese proceder ao nomeamento de novos membros deste consonte o disposto por ela.</p>
    <p>Por todo o exposto, en uso das competencias atribuídas polo Decreto 325/2009, do 18 de xuño, de estrutura orgánica dos órganos superiores dependentes da Presidencia da Xunta de Galicia,</p>
    <h2>RESOLVO:</h2>
    <p>Primeiro. Nomear como membros titulares do Comité Galego de Xustiza Deportiva a:</p>
    <p>Miguel Juane Sánchez.</p>
    <p>Cristina Pedrosa Leis.</p>
    <p>Mª Dolores Rodríguez Rodríguez.</p>
    <p>Ángel Luís Rebolledo Varela.</p>
    <p>Rafael Tena Núñez.</p>
    <p>Segundo. Nomear como membros suplentes do Comité Galego de Xustiza Deportiva a:</p>
    <p>Mª Teresa Álvarez Villaverde.</p>
    <p>Miguel Meleiro Vázquez.</p>
    <p>Terceiro. Ordenar a publicación desta resolución no <em>Diario Oficial de Galicia.</em></p>
    <p>Contra esta resolución poderase interpoñer potestativamente recurso de reposición no prazo dun mes ou ben directamente recurso contencioso-administrativo ante o Tribunal Superior de Xustiza de Galicia no prazo de dous meses contados desde o día seguinte ao da súa notificación, de conformidade co establecido no artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 4 de xullo de 2012</p>
    <footer><p>Por desconcentración (Decreto 325/2009)<br>José Ramón Lete Lasa<br>Secretario xeral para o Deporte</p></footer>

