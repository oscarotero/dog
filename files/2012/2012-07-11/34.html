---
date: '2012-07-11'
id: G1096-270612-0001
page: 27822
number: 132
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 21 de xuño de 2012 pola que se notifica a imposición dunha segunda
  multa coercitiva a Balbino Bellón Fernández (expediente IU3/58/2012), por
  ignorarse o lugar da notificación.
range: Cédula
url: >-
  https://www.xunta.gal/dog/Publicados/2012/20120711/AnuncioG1096-270612-0001_gl.html
---
<p>O subdirector da Axencia de Protección da Legalidade Urbanística, por substitución da directora, acordou, con data do 12 de xuño de 2012, imporlle unha segunda multa coercitiva a Balbino Bellón Fernández, como consecuencia do incumprimento das resolucións do 21 de xaneiro de 2010 e do 31 de agosto de 2011, polas que se ordena a demolición das obras de construción dunha edificación destinada a bodega, sita na rúa das Laxes, concello de Lugo.</p>
    <p>Ao non se poder realizar a notificación persoal daquela resolución, mediante a presente cédula, e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícaselle ao interesado o dito acordo. </p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, comunícaselle ao interesado que o texto íntegro da resolución que se notifica se encontra ao seu dispor nas dependencias da Axencia de Protección da Legalidade Urbanística, sitas no edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o dito prazo, a notificación entenderase producida.</p>
    <p>O interesado pode interpor recurso de reposición contra este acordo ante a directora da Axencia de Protección da Legalidade Urbanística, no prazo dun mes contado a partir do día seguinte a aquel en que se producise a notificación, ou ben, se non exerce o seu dereito a presentar recurso potestativo de reposición, pode interpor directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación ao citado interesado en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 21 de xuño de 2012</p>
    <footer><p>P.S. (Artigo 3 do Decreto 51/2008, do 6 de marzo)<br>José María Domínguez Blanco<br>Subdirector da Axencia de Protección da Legalidade Urbanística</p></footer>

