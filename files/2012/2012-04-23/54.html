---
date: '2012-04-23'
id: C3Q2-300312-14256
page: 14893
number: 77
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  CÉDULA do 10 de febreiro de 2012, da Área Provincial do Instituto Galego da
  Vivenda e Solo na Coruña, pola que se lle notifica á interesada a resolución
  do expediente sancionador VP-C-12/10.
range: Cédula
url: >-
  https://www.xunta.gal/dog/Publicados/2012/20120423/AnuncioC3Q2-300312-14256_gl.html
---
<p>Por medio desta cédula e en cumprimento do disposto nos artigos 59 e 61 da Lei 30/1992, do 26 de novembro, en relación co artigo 13 do Real decreto 1398/1993, do 4 de agosto, que aproba o Regulamento do procedemento para o exercicio da potestade sancionadora, notifícaselle á interesada a resolución do expediente sancionador VP-C-12/10 por infracción tipificada no artigo 110.4.d) da Lei 18/2008, do 29 de decembro, de vivenda de Galicia.</p>
    <p>Á dita infracción impónselle unha multa de 440 €.</p>
    <p>Contra esta resolución, que non esgota a vía administrativa, poderá interpoñerse recurso de alzada perante o conselleiro de Medio Ambiente, Territorio e Infraestruturas, no prazo dun mes contado desde o día seguinte ao da súa recepción, conforme os artigos 107.1 e 114 a 117 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>De non ter presentado recurso no devandito prazo, a sanción devirá firme en vía administrativa, debendo aboar o importe da multa por transferencia bancaria no período voluntario sinalado no boletín de multas e sancións, ao seu dispor na Área Provincial do IGVS (sita na praza de Luís Seoane, s/n, 9.º andar, A Coruña), na conta restrinxida que consta no devandito boletín, facendo constar o número do expediente sancionador. De non efectuar o pagamento dentro do prazo establecido, procederase á súa execución por vía de constrinximento.</p>
    <p>E para que conste e lle sirva de notificación á interesada ausente na repartición, no cumprimento do artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo esta cédula.</p>
    <p>A Coruña, 10 de febreiro de 2012.</p>
    <footer><p>Luis G. Eirís Puñal<br>Xefe da Área Provincial do Instituto Galego da Vivenda e Solo</p></footer>
    <h2>ANEXO</h2>
    <p>Expediente sancionador: VP-C-12/10.</p>
    <p>Denunciada: M.ª del Carmen Delgado Díaz.</p>
    <p>Enderezo: rúa dos Gorrións, n.º 10-baixo D, Perillo-Oleiros (A Coruña).</p>
    <p>Sanción: tipificada no artigo 110.4.d) da Lei 18/2008, do 29 de decembro, de vivenda de Galicia.</p>

