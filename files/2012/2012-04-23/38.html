---
date: '2012-04-23'
id: CA04-290312-14155
page: 14863
number: 77
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 22 de marzo de 2012, da Xefatura Territorial da Coruña, pola que
  se autoriza administrativamente e se aproba o proxecto de execución dunha
  instalación eléctrica no concello de Cabanas (expediente IN407A 85/2001).
range: Resolución
url: >-
  https://www.xunta.gal/dog/Publicados/2012/20120423/AnuncioCA04-290312-14155_gl.html
---
<p>Visto o expediente para o outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: modificación I. Recuamento da L.M.T. e C.T. na estrada AC-141 (actual estrada AC-564).</p>
    <p>Situación: concello de Cabanas.</p>
    <p>Características técnicas: recuamento da L.M.T. aérea EUM-703 Cabanas-Eume (expediente 209/1997) a 15/20 kV, por reforma da estrada AC-141, no tramo entre o C.T. Cabanas (expediente 209/1997) e a derivada a Pía de Home (expediente 51279), nunha lonxitude de 0,071 km, consistente na substitución do apoio n.º 2 por outro de celosía e a instalación dun novo apoio n.º 3 na L.M.T.A. existente, mantendo a mesma traza, con condutor LA-110.</p>
    <p>Reforma do C.T. existente non prefabricado Lavandeira (expediente 26980), alimentado da L.M.T.A. EUM-707, consistente na substitución do transformador por un novo de potencia 160 kVA, e relación de transformación 15/0,4-0,23 kV, instalación de autoválvulas, cambio de cables de entrada, novo cadro de B.T., reparación de caseta de obra civil e instalación dun seccionador XS, no entroncamento da derivada no concello de Cabanas.</p>
    <p>Cumpridos os trámites ordenados na Lei 54/1997, do 27 de novembro (BOE n.º 285), do sector eléctrico, e no título VII, capítulo II do Real decreto 1955/2000, do 1 de decembro (BOE n.º 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 22 de marzo de 2012.</p>
    <footer><p>Susana Vázquez Romero<br>Xefa territorial da Coruña</p></footer>

