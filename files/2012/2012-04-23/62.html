---
date: '2012-04-23'
id: G1241-300312-14253
page: 14902
number: 77
agency: Compañía de Radio-Televisión de Galicia
section: VI. Anuncios. c) Outros anuncios.
title: >-
  RESOLUCIÓN do 20 de marzo de 2012 pola que se emprazan as partes interesadas
  no recurso contencioso-administrativo P.O. 940/2011, interposto por Gustavo A.
  Varela Añón.
range: Resolución
url: >-
  https://www.xunta.gal/dog/Publicados/2012/20120423/AnuncioG1241-300312-14253_gl.html
---
<p>No Tribunal Superior de Xustiza de Galicia, na Sala do Contencioso-Administrativo, tramítase o recurso número 940/2011 (procedemento ordinario) interposto por Gustavo A. Varela Añón contra silencio administrativo presunto da Compañía de Radio-Televisión de Galicia fronte ao recurso de reposición de data 20 de febreiro de 2011, no cal se interesaba a modificación da titulación exixible para as prazas de redactor, no sentido de que poidan participar nelas os titulados en Ciencias da Información, rama de Comunicación Audiovisual. </p>
    <p>O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos no Xulgado do Contencioso-Administrativo número 2 de Santiago de Compostela no prazo de nove días, de conformidade co previsto no artigo 49 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 20 de marzo de 2012.</p>
    <footer><p>Carlos Paz Miño<br>Director da División de Recursos Humanos da Compañía de Radio-Televisión<br>de Galicia e as súas sociedades</p></footer>

