---
date: '2012-07-23'
id: G0170-040712-0001
page: 29453
number: 140
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (729/2009).
range: Edicto
url: >-
  https://www.xunta.gal/dog/Publicados/2012/20120723/AnuncioG0170-040712-0001_gl.html
---
<p>María Mercedes Santos García, secretaria xudicial de reforzo do Xulgado do Social número 2 da Coruña, fago saber:</p>
    <p>Que no procedemento de demanda 729/2009, seguido neste xulgado, se ditou sentenza cuxo encabezamento e decisión son do teor literal seguinte:</p>
    <p>«A Coruña, trinta e un de maio de dous mil doce. Vistos por Montserrat Matos Salgado, maxistrada xuíza substituta do Xulgado do Social número 2 reforzo da Coruña e o seu partido, os presentes autos de xuízo número 729/2009, seguidos por instancia de Juan Antonio Saiz González, representado polo letrado Sr. Vázquez Pérez-Coleman, contra Anega Sistemas, S.L., en rebeldía procesual, e o Fogasa, que non comparece, versando a <em>litis</em> sobre reclamación de salarios.</p>
    <p>Decisión: que considerando integramente a demanda formulada por Juan Antonio Sainz González, asistido polo letrado Sr. Vázquez Coleman, contra Anega Sistemas, S.L., en rebeldía procesual, e o Fogasa, que non comparece, debo condenar e condeno a demandada a aboarlle ao demandante a cantidade de 955,11 euros, no sentido exposto no fundamento primeiro, incrementada cos xuros moratorios pertinentes. Así mesmo, debo absolver o Fogasa, sen prexuízo da súa responsabilidade subsidiaria respecto a tales cantidades nos termos establecidos no artigo 33 do ET. Notifíqueselle esta sentenza ás partes, facéndolles saber que en virtude do disposto no artigo 191.2.g) da Lei 36/2011, do 11 de outubro, reguladora da xurisdición social, non cabe recurso contra ela».</p>
    <p>E para que sirva de notificación en legal forma á empresa Anega Sistemas, S.L., expido a presente para a súa inserción no <em>Diario Oficial de Galicia</em>.</p>
    <p>A Coruña, 23 de xuño de 2012</p>
    <footer><p>A secretaria xudicial</p></footer>

