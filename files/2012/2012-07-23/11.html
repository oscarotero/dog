---
date: '2012-07-23'
id: G0003-170712-0001
page: 29422
number: 140
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 13 de xullo de 2012, do tribunal encargado de xulgar o proceso
  selectivo para o ingreso na clase de farmacéutico inspector de saúde pública,
  relativo á publicación do cadro definitivo de respostas e das puntuacións
  provisionais do segundo e terceiro exercicios da fase de oposición do proceso
  selectivo convocado pola Resolución do 27 de xullo de 2010 (DOG número 149, do
  5 de agosto).
range: Resolución
url: >-
  https://www.xunta.gal/dog/Publicados/2012/20120723/AnuncioG0003-170712-0001_gl.html
---
<p>Na sesión que tivo lugar o día 13 de xullo de 2012, o tribunal nomeado pola Resolución do 11 de novembro de 2011, da Dirección de Recursos Humanos (DOG número 230, do 1 de decembro), para cualificar o proceso selectivo para o ingreso na clase de farmacéutico inspector de saúde pública, convocado pola Resolución da Dirección de Recursos Humanos do 27 de xullo de 2010 (DOG número 149, do 5 de agosto), e de conformidade co disposto nos números 6 e 7 da base sexta,</p>
    <h2>RESOLVE:</h2>
    <p>Primeiro. Publicar o cadro definitivo de respostas e as puntuacións provisionais do segundo e terceiro exercicios da fase de oposición obtidas polos aspirantes presentados á clase de farmacéutico inspector de saúde pública.</p>
    <p>Segundo. Anular con base nas alegacións presentadas as preguntas números 8, 11 e 45 do segundo exercicio, que pasan a ser substituídas polas preguntas de reserva números 46, 47 e 48, respectivamente.</p>
    <p>Terceiro. Desestimar na súa totalidade as restantes reclamacións e alegacións presentadas.</p>
    <p>Cuarto. Os cadros definitivos de respostas, as listaxes de puntuacións provisionais, así como a argumentación das anulacións das preguntas 8, 11 e 45 poderanse consultar na páxina web do Servizo Galego de Saúde e nos taboleiros de anuncios dos servizos centrais e periféricos da Consellería de Sanidade e do Servizo Galego de Saúde.</p>
    <p>Quinto. De existiren erros na confección aritmética da puntuación obtida, os/as interesados/as poderán presentar reclamación ante o tribunal, no prazo de cinco días hábiles seguintes a esta publicación. A estimación ou desestimación das ditas reclamacións entenderase implícita na resolución pola que se publiquen as puntuacións definitivas do segundo e terceiro exercicios de oposición.</p>
    <p>Santiago de Compostela, 13 de xullo de 2012</p>
    <footer><p>Ramón Martínez Blanco<br>Presidente do tribunal</p></footer>

