---
date: '2012-07-23'
id: G0171-040712-0004
page: 29446
number: 140
agency: Xulgado do Social número 1 de Reforzo da Coruña
section: V. Administración de xustiza.
title: EDICTO (613/2011).
range: Edicto
url: >-
  https://www.xunta.gal/dog/Publicados/2012/20120723/AnuncioG0171-040712-0004_gl.html
---
<p>María Mercedes Santos García, secretaria xudicial de reforzo do Xulgado do Social número 1 da Coruña, fago saber:</p>
    <p>Que no procedemento ordinario 613/2011, seguido neste xulgado por Montserrat Matos Salgado, maxistrada xuíza deste reforzo, se ditou auto aclaratorio de sentenza cuxo teor literal é o seguinte:</p>
    <p>«Auto.</p>
    <p>A Coruña, dezasete de febreiro de dous mil doce.</p>
    <p>Feitos.</p>
    <p>Primeiro. En data 20 de xaneiro de 2012 ditouse sentenza nos presentes autos co seguinte teor literal na súa decisión:</p>
    <p>“Decisión.</p>
    <p>Que considerando integramente a demanda formulada por Marian-George Rucsanda, asistido polo letrado Sr. Pozzo-Citro Comesaña, contra a empresa Demoliciones Expósito, S.L., en rebeldía procesual, e contra o Fogasa, que non comparece, debo condenar e condeno a demandada a aboarlle á demandante a suma de 1.737,29 euros, no sentido exposto no fundamento primeiro, incrementada cos xuros moratorios pertinentes”.</p>
    <p>Segundo. Por escrito de data 15 de febreiro de 2012, recibido neste xulgado en data 16 de febreiro de 2012, a representación de Jorge Leis Rodríguez interesa a rectificación da dito decisión, unha vez que se produciu un erro de transcrición no nome das partes integrantes do proceso.</p>
    <p>Terceiro. No día da data quedaron os autos á disposición do provisor para ditar a oportuna resolución.</p>
    <p>Fundamentos de dereito.</p>
    <p>Único. O artigo 267 da LOPX, e en idéntico sentido os artigos 214 e 215 da LAC, regula o chamado recurso de aclaración, que posibilita con carácter excepcional a aclaración de puntos escuros, a emenda de omisións ou a corrección de erros meramente materiais sobre puntos discutidos no litixio, pero sen en ningún caso consentir que por tal vía poida ser rectificado o que deriva dos fundamentos xurídicos e sentido da decisión ou se subvertan as conclusións probatorias previamente mantidas, salvo que excepcionalmente o erro material consista nun “mero desaxuste ou contradición patente e independente de calquera xuízo valorativo ou apreciación xurídica, entre a doutrina establecida nos fundamentos xurídicos e a decisión da resolución xudicial”, isto é, cando sexa evidente que o órgano xudicial “simplemente se equivocou ao trasladar o resultado do seu xuízo á decisión”.</p>
    <p>Así mesmo, establece o artigo 267.3º da LOPX: “3. Os erros materiais manifestos e os aritméticos en que incorran as resolucións xudiciais poderán ser rectificados en calquera momento”.</p>
    <p>Na súa consideración, tendo en conta que efectivamente se produciu un erro de trascrición na decisión, debe accederse á rectificación solicitada pola demandante, no sentido proposto por esta no seu escrito do 16 de febreiro de 2012.</p>
    <p>Vistos os artigos citados e demais de xeral e pertinente aplicación,</p>
    <p>Parte dispositiva.</p>
    <p>Que se debe aclarar a decisión da Sentenza de data 20 de xaneiro de 2012, ditada nos presentes autos, que queda do seguinte teor literal:</p>
    <p>“Decisión.</p>
    <p>Que considerando integramente a demanda formulada por Jorge Leis Rodrígez, asistido polo letrado Sr. Naveira Couceiro, contra a empresa Utillajes Coruña, S.L., en rebeldía procesual, e contra o Fogasa, que non comparece, debo condenar e condeno a demandada a aboarlle á demandante a suma de 1.737,29 euros, no sentido exposto no fundamento primeiro, incrementada cos xuros moratorios pertinentes”.</p>
    <p>Notifíqueselles a presente resolución ás partes, facéndolles saber que contra ela non cabe recurso ningún en virtude do disposto no artigo 215.4 da LAC e artigo 267.7 da LOPX.</p>
    <p>Así, por este auto o pronuncia, manda e asina Montserrat Matos Salgado, maxistrada xuíza substituta do Xulgado do Social número 1 de reforzo da Coruña. Dou fe».</p>
    <p>E para así conste e a súa inserción no <em>Diario Oficial de Galicia</em> para a súa notificación a Utillajes Coruña, S.L., expido o presente.</p>
    <p>A Coruña, 28 de xuño de 2012</p>
    <footer><p>A secretaria xudicial</p></footer>

