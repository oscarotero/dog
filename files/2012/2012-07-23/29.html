---
date: '2012-07-23'
id: CA02-200712-0001
page: 29466
number: 140
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 20 de xullo de 2012, da Secretaría Xeral Técnica da Consellería
  de Medio Ambiente, Territorio e Infraestruturas, pola que se modifica a
  Resolución do 11 de xullo de 2012, da Secretaría Xeral Técnica da Consellería
  de Medio Ambiente, Territorio e Infraestruturas, pola que se anuncia a
  licitación para a contratación, polo procedemento aberto, trámite de urxencia,
  da obra do proxecto construtivo área de usos recreativos PS-5 do Campus
  Científico-Tecnolóxico do Mar.
range: Resolución
url: >-
  https://www.xunta.gal/dog/Publicados/2012/20120723/AnuncioCA02-200712-0001_gl.html
---
<p>No <em>Diario Oficial de Galicia </em>número 137, do 18 de xullo de 2012, publicouse a Resolución do 11 de xullo de 2012 pola que se anunciaba a licitación para a contratación, polo procedemento aberto, trámite de urxencia, da obra do proxecto construtivo área de usos recreativos PS-5 do Campus Científico-Tecnolóxico do Mar.</p>
    <p>Na cláusula 3.6.1. relativa aos criterios de valoración de ofertas do prego de cláusulas administrativas particulares que rexe esta contratación, sinálase que o factor K «se fixa no cadro de características». Advertido que o dito factor K non está definido no cadro de características,</p>
    <h2>RESOLVO:</h2>
    <p>1. Proceder á rectificación da letra R do cadro de características e engadir o valor do factor K=1.</p>
    <p>2. Mantense o resto do prego de cláusulas administrativas particulares.</p>
    <p>3. Dado que este anuncio modifica o prego de cláusulas administrativas particulares, o prazo de presentación de ofertas finalizará o décimo terceiro día natural contado desde o día seguinte ao da publicación desta resolución no <em>Diario Oficial de Galicia</em>. Se o último día de presentación coincidise en día inhábil o prazo de presentación rematará o primeiro día hábil seguinte.</p>
    <p>Santiago de Compostela, 20 de xullo de 2012</p>
    <footer><p>José Antonio Fernández Vázquez<br>Secretario xeral técnico da Consellería de Medio Ambiente, <br>Territorio e Infraestruturas</p></footer>

