---
date: '2012-05-23'
id: L131-020512-0001
page: 19548
number: 97
agency: Concello de Culleredo
section: VI. Anuncios. b) Administración local.
title: >-
  ANUNCIO de aprobación inicial dun proxecto de expropiación por taxación
  conxunta.
range: Anuncio
url: >-
  https://www.xunta.gal/dog/Publicados/2012/20120523/AnuncioL131-020512-0001_gl.html
---
<p>O Pleno da Corporación, na súa sesión extraordinaria celebrada o 30 de marzo de 2012, adoptou, entre outros, o acordo relativo á aprobación inicial do proxecto de expropiación por taxación conxunta de terreos destinados a equipamento escolar e zona verde anexa, na avenida de Rutis s/n, zona Lavandeira, en Culleredo, que na súa parte dispositiva di:</p>
    <p>«Primeiro. Prestar aprobación, con carácter inicial, ao proxecto de expropiación por taxación conxunta dos terreos destinados a equipamento escolar e zona verde anexa na avenida de Rutis s/n (zona Lavandeira) elaborado polos servizos técnicos municipais, de data 26 de de marzo de 2012.</p>
    <p>A relación de propietarios obxecto da expropiación, de acordo co proxecto expropiatorio é a que se reflicte a seguir:</p>
    <table>
     <tbody>
      <tr>
       <td>Parcela</td>
       <td colspan="2">Bens e dereitos afectados</td>
       <td>Propietario</td>
       <td>CIF/NIF</td>
       <td>Superficie total&lt;br&gt;da parcela m2</td>
      </tr>
      <tr>
       <td>1</td>
       <td>0758301NH5905N0001BZ</td>
       <td>Inculto</td>
       <td>Comoen, S.A.</td>
       <td>A-15067556</td>
       <td>7.859,00</td>
      </tr>
      <tr>
       <td>2</td>
       <td>0758302NH5905N0001YZ</td>
       <td>Inculto</td>
       <td>Insoja, S.L.</td>
       <td>B-15362445</td>
       <td>3.808,00</td>
      </tr>
      <tr>
       <td>5</td>
       <td>0758305NH5905N0001PZ</td>
       <td>Inculto</td>
       <td>María Clara Rama Rumbo</td>
       <td>32387600-N</td>
       <td>4.565,00</td>
      </tr>
      <tr>
       <td>6</td>
       <td>0758306NH5905N0001LZ</td>
       <td>Inculto</td>
       <td>Descoñecido</td>
       <td>–</td>
       <td>275,00</td>
      </tr>
      <tr>
       <td>7</td>
       <td>0758307NH5905N0001TZ</td>
       <td>Inculto</td>
       <td>Descoñecido</td>
       <td>–</td>
       <td>403,00</td>
      </tr>
      <tr>
       <td>8</td>
       <td>0758308NH5905N0001FZ</td>
       <td>Inculto</td>
       <td>Descoñecido</td>
       <td>–</td>
       <td>2.805,00</td>
      </tr>
     </tbody>
    </table>
    <p>Segundo. Someter a información pública o proxecto de expropiación cos seus documentos polo prazo dun (1) mes, mediante a inserción de anuncios no Diario Oficial de Galicia, no Boletín Oficial da provincia, no taboleiro de editos do Concello e no xornal La Voz de Galicia, para que os que poidan resultar interesados formulen as observacións ou reclamacións convenientes, en particular no que atinxe á titularidade e valoración dos seus respectivos dereitos. </p>
    <p>Terceiro. Conforme o disposto no artigo 143.4 da Lei 9/2002, do 30 de decembro, notificar individualmente ás persoas que aparecen como titulares dos bens e dereitos no expediente, mediante traslado literal da correspondente folla de aprecio e do informe técnico en que se recollen os criterios de valoración, para que poidan formular alegacións no prazo dun (1) mes, contado desde a data de notificación.</p>
    <p>As publicacións referidas, particularmente o anuncio no Boletín Oficial da provincia e no taboleiro de editos do Concello, servirán de notificación para os interesados e posibles titulares dominicais ou doutros dereitos reais ou intereses económicos sobre os bens que se van expropiar que resulten descoñecidos ou respecto dos cales se ignore o lugar para a práctica de notificacións, de acordo co previsto nos artigos 58 e 59.5 da Lei 30/1992, do 26 de novembro. Se, efectuada a referida publicación, non comparecen os propietarios descoñecidos, entenderanse as dilixencias co Ministerio Fiscal».</p>
    <p>Culleredo, 13 de abril de 2012.</p>
    <footer><p>Julio Sacristán de Diego<br>Alcalde</p></footer>

