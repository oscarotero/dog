---
date: '2012-05-23'
id: C3C1-100512-0006
page: 19490
number: 97
agency: 'Consellería de Presidencia, Administracións Públicas e Xustiza'
section: VI. Anuncios. a) Administración autonómica.
title: >-
  RESOLUCIÓN do 7 de maio de 2012, da Dirección Xeral de Relacións Exteriores e
  coa Unión Europea, pola que se dispón a cancelación definitiva da inscrición
  de entidades inscritas no Rexistro Galego de Axentes de Cooperación para o
  Desenvolvemento.
range: Resolución
url: >-
  https://www.xunta.gal/dog/Publicados/2012/20120523/AnuncioC3C1-100512-0006_gl.html
---
<p>Antecedentes.</p>
    <p>Mediante a Resolución do 28 de febreiro de 2012 establécese que se vai proceder á suspensión provisoria da inscrición da entidade Asociación Compromiso y Misión, concedéndolle un trámite de audiencia de 15 días co fin de que poida alegar e presentar os documentos e xustificacións que estime pertinentes, e comunicándolle que, en caso de non facelo, procederá a cancelación definitiva da inscrición da entidade.</p>
    <p>Contra a presente resolución, que non pon fin á vía administrativa, poderase interpoñer recurso de alzada perante o conselleiro de Presidencia, Administracións Públicas e Xustiza, no prazo dun mes contado desde a recepción desta notificación.</p>
    <p>O prazo do trámite de audiencia rematou o pasado 23 de marzo. O prazo para interpoñer o recurso de alzada ante o conselleiro de Presidencia, Administracións Públicas e Xustiza cumpriuse o 7 de abril. A entidade non presentou ningunha documentación.</p>
    <p>O 12 de abril de 2012, con rexistro de saída 613 do rexistro auxiliar da Dirección Xeral de Relacións Exteriores e coa U.E., procedeuse a notificar á entidade a cancelación da súa inscrición no Rexistro Galego de Axentes de Cooperación para o Desenvolvemento no seguinte enderezo: estrada de San Xoán 168, Valadares, 36315 Vigo. Esta notificación foi devolta á Administración tras dous intentos de notificación, o segundo dos cales indica que o enderezo é incorrecto. A recepción da devolución do documento prodúcese o 4 de maio de 2012.</p>
    <p>Fundamentos de dereito.</p>
    <p>A Lei 3/2003, do 19 de xuño, de cooperación para o desenvolvemento, establece no seu artigo 23 os axentes de cooperación.</p>
    <p>O Decreto 326/2004, do 29 de decembro, polo que se regulan os órganos de coordinación e asesoramento en materia de cooperación para o desenvolvemento e polo que se crea o Rexistro Galego de Axentes de Cooperación para o Desenvolvemento, modificado polo Decreto 90/2011(desde agora Decreto 90/2011), establece no seu artigo 13.1 que a inscrición no rexistro é voluntaria. </p>
    <p>O artigo 19 do Decreto 90/2011 establece a obriga de comunicar ao rexistro calquera alteración dos datos rexistrados e di que a falta de comunicación da modificación dos datos inscritos a que se refire o artigo 16 deste decreto –entre os cales se atopa a modificación do domicilio social ou da súa delegación permanente en Galicia–, terá como efecto a suspensión provisoria da inscrición, que podería derivar en cancelación definitiva, logo de trámite de audiencia de acordo co previsto no artigo seguinte.</p>
    <p>O artigo 20 do Decreto 90/2011 establece que a inscrición dun axente de cooperación ao desenvolvemento poderá ser cancelada, por instancia de parte interesada ou de oficio, entre outros, nos seguintes casos:</p>
    <p>«d) Por incumprimento da obriga de comunicar e acreditar calquera modificación da documentación achegada para a inscrición rexistral, de conformidade co disposto no artigo 15 deste decreto».</p>
    <p>De acordo co indicado e á vista da lexislación aplicable, </p>
    <h2>RESOLVO:</h2>
    <p>Proceder á cancelación definitiva da inscrición da entidade Asociación Compromiso y Misión, con n.º de rexistro ONGD 071 PR 805A 2005/71-0.</p>
    <p>Contra a presente resolución, que non pon fin á vía administrativa, poderase interpoñer recurso de alzada perante o conselleiro de Presidencia, Administracións Públicas e Xustiza, no prazo dun mes contado desde a recepción desta notificación.</p>
    <p>Santiago de Compostela, 7 de maio de 2012.</p>
    <footer><p>Jesús María Gamallo Aller<br>Director xeral de Relacións Exteriores e coa Unión Europea</p></footer>

