---
date: '2012-01-11'
id: G1438-211211-10158
page: 1875
number: 7
agency: Deputación Provincial da Coruña
section: VI. Anuncios. b) Administración local.
title: >-
  ANUNCIO de aceptación da delegación de competencias en materia de recadación
  de sancións de tráfico do Concello de Carballo.
range: Anuncio
url: >-
  https://www.xunta.gal/dog/Publicados/2012/20120111/AnuncioG1438-211211-10158_gl.html
---
<p>O Pleno desta Corporación, na sesión ordinaria celebrada o día 29 de abril de 2011, adoptou, entre outros, o seguinte acordo:</p>
    <p>«46. Aceptar a delegación de competencias tributarias acordada polo Concello de Carballo en materia de recadación voluntaria e executiva das sancións por infraccións das normas sobre tráfico, circulación de vehículos de motor e seguranza viaria.</p>
    <p>Aceptar a delegación das competencias en materia tributaria acordada polo Concello de Carballo en relación coa seguinte materia:</p>
    <p>Recadación voluntaria e executiva das sancións por infraccións das normas sobre tráfico, circulación de vehículos de motor e seguranza viaria.</p>
    <p>O exercicio das competencias delegadas obxecto de aceptación levarase a cabo nos termos establecidos nas bases para a prestación de servizos en materia de sancións de tráfico e da taxa pola utilización privativa ou aproveitamentos especiais aos concellos que non teñan delegada a xestión tributaria e a recadación dos impostos municipais obrigatorios.</p>
    <p>A executividade deste acordo de delegación queda condicionada á entrada en vigor das ditas bases aprobadas inicialmente na sesión plenaria do 25 de marzo de 2011, así como ao acordo de aprobación definitiva da Ordenanza fiscal número 5 reguladora da taxa pola prestación dos servizos tributarios e, ademais, á publicación no <em>Boletín Oficial </em>da provincia e da comunidade autónoma do acordo de aceptación da delegación pola Deputación Provincial da Coruña, conforme o establecido no artigo 7 do texto refundido da Lei reguladora das facendas locais, aprobado polo Real decreto lexislativo 2/2004, do 5 de marzo».</p>
    <p>O que se fai público para xeral coñecemento.</p>
    <p>A Coruña, 2 de decembro de 2011.</p>
    <footer><p>María Padín Fernández M.ª Amparo C. Taboada Gil<br>Presidenta en funcións da Deputación Secretaria accidental da Deputación<br>Provincial da Coruña Provincial da Coruña</p></footer>

