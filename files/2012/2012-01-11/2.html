---
date: '2012-01-11'
id: CA01-020112-10619
page: 1726
number: 7
agency: Consellería de Facenda
section: III. Outras disposicións.
title: >-
  ORDE do 20 de decembro de 2011 pola que se aproba a conta xeral de liquidación
  e se distribúen os bens hereditarios remanentes da herdanza intestada de José
  Manuel Aneiros Roquer.
range: Orde
url: >-
  https://www.xunta.gal/dog/Publicados/2012/20120111/AnuncioCA01-020112-10619_gl.html
---
<p>Antecedentes.</p>
    <p>Por comunicación do Xulgado de Primeira Instancia e Instrución Único de Ortigueira (A Coruña), iniciouse o procedemento para o recoñecemento da Comunidade Autónoma de Galicia como herdeira <em>ab intestato</em> de José Manuel Aneiros Roquer, con DNI 32587612-Q, de acordo co disposto nos artigos 153 e 154 da Lei 4/1995, do 24 de maio, de dereito civil de Galicia, que regulan a sucesión intestada a favor da Comunidade Autónoma de Galicia, norma de aplicación neste caso dada a data de finamento do causante, 23 de agosto de 2002, na cidade de Ferrol.</p>
    <p>Por auto do 13 de setembro de 2005 do Xulgado de Primeira Instancia e Instrución Único de Ortigueira declarouse a Comunidade Autónoma de Galicia única e universal herdeira <em>ab intestato</em> do causante.</p>
    <p>O 14 de maio de 2007 publicouse no <em>Diario Oficial de Galicia</em> o anuncio polo que se lle daba publicidade á apertura do prazo de información pública do expediente de sucesión intestada, presentando a Consellería de Cultura e Deporte, hoxe Consellería de Cultura e Turismo, e a Vicepresidencia da Igualdade e do Benestar, agora Consellería de Traballo e Benestar, respectivas solicitudes de adxudicación da herdanza. </p>
    <p>Fundamentos xurídicos.</p>
    <p>Lei 4/1995, do 24 de maio, de dereito civil de Galicia, artigos 153 e 154.</p>
    <p>Decreto 94/1999, do 25 de marzo, sobre réxime administrativo da sucesión intestada a favor da Comunidade Autónoma de Galicia.</p>
    <p>Lei 3/1985, do 12 de abril, do patrimonio da Comunidade Autónoma galega.</p>
    <p>Decreto 50/1989, do 9 de marzo, polo que se aproba o regulamento que executa a Lei 3/1985.</p>
    <p>Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Código civil.</p>
    <p>Adoptadas pola Secretaría Xeral Técnica e do Patrimonio as oportunas medidas de conservación e administración, presentada a conta xeral de liquidación da herdanza e feitas as correspondentes propostas de distribución dos bens hereditarios,</p>
    <h2>RESOLVO:</h2>
    <p>Primeiro. Estimar conforme a seguinte conta xeral de liquidación da herdanza de José Manuel Aneiros Roquer:</p>
    <table>
     <tbody>
      <tr>
       <td colspan="5">a) Bens e dereitos:</td>
      </tr>
      <tr>
       <td colspan="5">– Tesouraría:</td>
      </tr>
      <tr>
       <td colspan="4">Caixa Galicia número c/c: 20910200063000779405</td>
       <td>9.773,73 euros.</td>
      </tr>
      <tr>
       <td>Total de bens e dereitos:</td>
       <td colspan="4">9.773,73 euros.</td>
      </tr>
      <tr>
       <td colspan="5">b) Obrigas e débedas:</td>
      </tr>
      <tr>
       <td colspan="5">– Non constan.</td>
      </tr>
      <tr>
       <td colspan="3">Total obrigas e débedas:</td>
       <td colspan="2">0,00 euros.</td>
      </tr>
      <tr>
       <td colspan="2">Total líquido (bens e dereitos-obrigas e débedas):</td>
       <td colspan="3">9.773,73 euros.</td>
      </tr>
     </tbody>
    </table>
    <p>Segundo. Acordar a adxudicación do capital líquido remanente, 9.773,73 euros, á Consellería de Cultura e Turismo e á Consellería de Traballo e Benestar para a súa aplicación a establecementos de asistencia social ou institucións culturais, preferentemente radicados na derradeira residencia habitual do causante, municipio de Ferrol, e, en todo caso, en territorio galego.</p>
    <p>Terceiro. Esta resolución pon fin á vía administrativa e contra ela poderase interpor recurso potestativo de reposición no prazo dun mes, contado desde o día seguinte ao da súa publicación, ante este órgano administrativo, de conformidade cos artigos 107, 109 e 116 da Lei 30/1992, de réxime xurídico das administracións públicas e do procedemento administrativo común; ou ben presentar directamente recurso contencioso-administrativo, no prazo de dous meses, contados a partir do día seguinte ao da súa publicación, perante a Sala do Contencioso-Administrativo do Tribunal Superior de Xustiza de Galicia, conforme o disposto nos artigos 46, 10 e 14 da Lei 29/1998, reguladora da xurisdición contencioso-administrativa, sen prexuízo de que o interesado poida exercer calquera outro recurso que coide oportuno.</p>
    <p>Santiago de Compostela, 20 de decembro de 2011.</p>
    <footer><p>P.D. (Orde 27.4.2009)<br>Rosa M.ª Pedrosa Pedrosa<br>Secretaria xeral técnica e do Patrimonio da Consellería de Facenda</p></footer>

