---
date: '2012-01-11'
id: C3K1-261211-10379
page: 1836
number: 7
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 2 de decembro de 2011, da Xefatura Territorial de Pontevedra, pola
  que se notifica o acordo de inicio do expediente sancionador 101/11 DEP,
  incoado por infraccións en materia sanitaria.
range: Cédula
url: >-
  https://www.xunta.gal/dog/Publicados/2012/20120111/AnuncioC3K1-261211-10379_gl.html
---
<p>O 10 de novembro de 2011, a xefa territorial de Pontevedra ditou o acordo de inicio do expediente sancionador número 101/11 DEP, incoado na Xefatura Territorial da Consellería de Sanidade de Pontevedra contra a entidade Mariscos Avilleira, S.L.</p>
    <p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio desta cédula e, ao abeiro do disposto no número 5 do referido artigo, notifícaselle ao/á director/a xerente da entidade Mariscos Avilleira, S.L. o contido do referido acordo que figura como anexo, para que poida ter coñecemento del.</p>
    <p>Así mesmo, fáiselle saber o dereito que o asiste, ao abeiro do disposto no número 1 do artigo 16 do Real decreto 1398/1993, do 4 de agosto, polo que se aproba o Regulamento para o exercicio da potestade sancionadora, para presentar alegacións ante esta xefatura territorial no prazo de 15 días hábiles, contados desde o seguinte ao da publicación desta cédula, e recórdaselle o seu dereito a consultar o expediente, depositado nas dependencias desta xefatura, sita en Pontevedra, avda. Fernández Ladreda, núm. 43, 1.º e obter, se é o caso, copia del, segundo o previsto na letra a) do artigo 35 da Lei 30/1992, do 26 de novembro.</p>
    <p>Notifícaselle tamén que, de non efectuar alegacións sobre o contido do dito acordo no citado prazo, a iniciación poderá ser considerada proposta de resolución cando conteña un pronunciamento preciso acerca da responsabilidade imputada, cos efectos previstos nos artigos 18 e 19 do citado regulamento.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 59.5.º da Lei 30/1992, do 26 de novembro. </p>
    <p>Pontevedra, 2 de decembro de 2011.</p>
    <footer><p>Ángeles Feijoo-Montenegro Fernández<br>Xefa territorial de Pontevedra</p></footer>
    <h2>ANEXO</h2>
    <p>Número do expediente: 101/11 DEP.</p>
    <p>Denunciada: Mariscos Avilleira, S.L., con CIF: B36176055.</p>
    <p>Último enderezo coñecido: O Cabo, 22, 36620 Vilanova de Arousa.</p>
    <p>Feito imputado: supostas infraccións en materia sanitaria.</p>
    <p>Preceptos presuntamente infrinxidos: </p>
    <p>– Artigo 2 punto 2.2.2 do Real decreto 1945/1983, do 22 de xuño, polo que se regulan as infraccións e sancións en materia de defensa do consumidor e da produción agroalimentaria.</p>
    <p>– Artigos 3, 4 e 5 do Regulamento (CE) 852/2004, do 29 de abril, relativo á hixiene dos produtos alimenticios. </p>
    <p>– Capítulo V punto 2 da sección VII do anexo III do Regulamento (CE) 853/2004, do 29 de abril, polo que se establecen normas específicas de hixiene dos produtos de orixe animal.</p>
    <p>– Artigo 4 do Decreto 399/1996, do 31 de outubro, polo que se regulan programas de control sanitario de moluscos bivalvos vivos.</p>
    <p>– Artigos 14 punto 4, 17 e 19 do Regulamento (CE) 178/2002, do 28 de xaneiro, polo que se establecen os principios e os requirimentos xerais da lexislación alimentaria, se crea a Autoridade Europea de Seguridade Alimentaria e se fixan procedementos relativos á seguridade alimentaria.</p>
    <p>Tipificación: infracción leve, segundo o artigo 51 punto 1 da Lei 17/2011, do 5 de xullo, de seguridade alimentaria e nutrición.</p>
    <p>Sanción proposta: mil douscentos euros (1.200,00 €).</p>

