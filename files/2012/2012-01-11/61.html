---
date: '2012-01-11'
id: L106-040112-10240
page: 1869
number: 7
agency: Concello de Arzúa
section: VI. Anuncios. b) Administración local.
title: >-
  ANUNCIO para a provisión con carácter interino dunha praza de arquitecto
  superior.
range: Anuncio
url: >-
  https://www.xunta.gal/dog/Publicados/2012/20120111/AnuncioL106-040112-10240_gl.html
---
<p>Aprobadas pola Xunta de Goberno local, na sesión do 20 de decembro de 2011, as bases que rexerán a convocatoria para a provisión con carácter interino dunha praza de arquitecto superior, mediante o sistema de concurso-oposición; sendo as características desta praza as seguintes:</p>
    <p>a) Encadrada no cadro de persoal funcionario, dentro da subescala técnica da escala de Administración especial.</p>
    <p>b) Pertence ao grupo A1, tendo asignado un nivel de C.D 26 e un C.E para o exercicio económico 2011 de 6.095,2 euros.</p>
    <p>c) Vacante desde a aprobación definitiva do orzamento municipal do exercicio económico 2011 (que entrou en vigor o día 28 de marzo).</p>
    <p>d) Requisito: estar en posesión do título superior de arquitecto ou en condicións de obtelo na data en que remate o prazo de presentación de instancias.</p>
    <p>As solicitudes presentaranse no modelo oficial, que figura como anexo I das ditas bases, dentro do prazo de cinco días naturais, contado desde o seguinte ao da publicación deste anuncio no Diario Oficial de Galicia.</p>
    <p>Coa solicitude achegarase a seguinte documentación:</p>
    <p>– Fotocopia do DNI e da titulación requirida.</p>
    <p>– Relación de méritos que serán obxecto de valoración, pola orde que se establece na base 9.ª, punto A, fase de concurso.</p>
    <p>A fase de oposición constará dos dous exercicios que se especifican na base 9.ª, punto B, fase de oposición.</p>
    <p>As bases que rexerán o concurso-oposición atópanse nas oficinas municipais á disposición dos interesados.</p>
    <p>A resolución sobre aprobación da listaxe provisional de aspirantes admitidos e excluídos, e os anuncios relativos ás demais resolucións que se diten en relación con este proceso de selección, publicaranse no taboleiro de edictos da Casa do Concello.</p>
    <p>En Arzúa, 20 de decembro de 2011.</p>
    <footer><p>José Luis García López<br>Alcalde</p></footer>

