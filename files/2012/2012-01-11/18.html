---
date: '2012-01-11'
id: CA01-040112-10715
page: 1800
number: 7
agency: Consellería de Facenda
section: IV. Oposicións e concursos.
title: >-
  ORDE do 4 de xaneiro de 2012 pola que se nomea funcionario do corpo de
  auxiliares técnicos da Xunta de Galicia, grupo D, escala de axentes forestais,
  o aspirante que superou o proceso selectivo convocado pola Orde do 18 de
  decembro de 2001, en execución da sentenza do 8 de marzo de 2010 ditada pola
  Sala do Contencioso-Administrativo do Tribunal Supremo no recurso de casación
  4630/2006.
range: Orde
url: >-
  https://www.xunta.gal/dog/Publicados/2012/20120111/AnuncioCA01-040112-10715_gl.html
---
<p>Unha vez realizado o acto de elección de destino definitivo do aspirante que de acordo coa Orde do 28 de setembro de 2011 (DOG n.º 191, do 5 de outubro) superou o proceso selectivo para o ingreso no corpo de auxiliares técnicos da Xunta de Galicia, grupo D, escala de axentes forestais, en execución da sentenza do 8 de marzo de 2010 ditada pola Sala do Contencioso-Administrativo do Tribunal Supremo no recurso de casación 4630/2006, esta consellería</p>
    <h2>DISPÓN:</h2>
    <p>Primeiro. Nomear funcionario de carreira do corpo de auxiliares técnicos da Xunta de Galicia, grupo D, escala de axentes forestais, o aspirante que superou o proceso selectivo, en execución da sentenza do 8 de marzo de 2010 ditada pola Sala do Contencioso-Administrativo do Tribunal Supremo no recurso de casación 4630/2006.</p>
    <p>Segundo. Adxudicar ao dito aspirante como destino definitivo o posto de traballo que figura no anexo, de acordo coa elección de destino realizada o 3 de xaneiro de 2012.</p>
    <p>Para adquirir a condición de funcionario do corpo de auxiliares técnicos da Xunta de Galicia, grupo D, escala de axentes forestais, o aspirante deberá cumprir os requisitos exixidos no artigo 47 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e tomar posesión do posto de traballo no prazo dun mes, que comezará a computarse a partir do día seguinte ao da publicación desta orde no Diario Oficial de Galicia.</p>
    <p>Terceiro. De conformidade co expresamente establecido na resolución da sentenza, o nomeamento terá efectos económicos e administrativos «desde o momento en que se produciron para os aspirantes que accederon á función pública en virtude desa mesma convocatoria».</p>
    <p>Dado que os ditos aspirantes foron nomeados pola Orde do 12 de novembro de 2003 (DOG n.º 225, do 19 de novembro) e o prazo de toma de posesión comezou a computarse ao día seguinte, o nomeamento do aspirante que supera o proceso selectivo en execución de sentenza terá efectos económicos e administrativos do día 20 de novembro de 2003.</p>
    <p>Cuarto. Contra esta orde, que pon fin á vía administrativa, poderase interpoñer, con carácter potestativo, recurso de reposición perante a conselleira de Facenda no prazo dun mes contado desde o día seguinte ao da súa publicación, ou directamente recurso contencioso-administrativo, no prazo de dous meses contados desde esa mesma data, ante o Xulgado do Contencioso-Administrativo de Santiago de Compostela, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 4 de xaneiro de 2012.</p>
    <footer><p>Elena Muñoz Fonteriz<br>Conselleira de Facenda</p></footer>
    <h2>ANEXO</h2>
    <table>
     <tbody>
      <tr>
       <td>N.º</td>
       <td>Apelidos</td>
       <td>Nome</td>
       <td>DNI</td>
       <td>Posto elixido</td>
       <td>Código do posto</td>
       <td>Cons.</td>
       <td>Denominación</td>
       <td>Nivel</td>
       <td>Grupo</td>
       <td>Centro destino</td>
       <td>Centro directivo</td>
       <td>Concello</td>
      </tr>
      <tr>
       <td>1</td>
       <td>Méndez López</td>
       <td>Ramón</td>
       <td>33228955G</td>
       <td>3</td>
       <td>MRC995008327490003</td>
       <td>MR</td>
       <td>Axente zonal</td>
       <td>16</td>
       <td>CD</td>
       <td>Comarca forestal: Quiroga</td>
       <td>Servizos&lt;br&gt;periféricos</td>
       <td>Quiroga</td>
      </tr>
     </tbody>
    </table>

