---
date: '2012-01-11'
id: CA02-211211-10146
page: 1819
number: 7
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  CÉDULA do 20 de decembro de 2011, da Secretaría Xeral Técnica da Consellería
  de Medio Ambiente, Territorio e Infraestruturas, pola que se notifica a
  resolución do recurso de alzada RA/CAL/2011/00001, devolta polo servizo de
  Correos por resultar descoñecido o seu destinatario ou ben porque, intentada a
  notificación, esta non se puido efectuar.
range: Cédula
url: >-
  https://www.xunta.gal/dog/Publicados/2012/20120111/AnuncioCA02-211211-10146_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que a continuación se relaciona a resolución do recurso de alzada RA/CAL/2011/00001, devolta polo servizo de Correos por resultar descoñecido o seu destinatario ou ben porque, intentada a notificación, esta non se puido efectuar.</p>
    <p>Segundo establece o artigo 61 da citada lei, o interesado dispón dun prazo de dez días, contados desde o día seguinte ao da publicación desta cédula no Diario Oficial de Galicia, para examinar a resolución na Secretaría Xeral Técnica da Consellería de Medio Ambiente, Territorio e Infraestruturas, situada no complexo administrativo de San Caetano, bloque 5, 15781 Santiago de Compostela, A Coruña.</p>
    <p>Fáiselle saber que contra a dita resolución, que pon fin á vía administrativa, só cabe recurso contencioso-administrativo ante o xulgado do contencioso-administrativo da circunscrición en que o demandante teña o seu domicilio ou ante o de Santiago de Compostela, de acordo co establecido nos artigos 8 e 14 da Lei 29/1998, do 13 de xullo, reguladora da xurisdición contencioso-administrativa, no prazo de dous meses contados desde o seguinte ao da publicación deste anuncio no Diario Oficial de Galicia, consonte o disposto no artigo 46.1 da citada normal legal.</p>
    <p>Reclamante: Costa Lucense de Contenedores, S.L.; expediente: RA/CAL/2011/00001; tipo de resolución: inadmisión a trámite.</p>
    <p>E para que conste e lle sirva de notificación ao interesado, asino e selo esta cédula.</p>
    <p>Santiago de Compostela, 20 de decembro de 2011.</p>
    <footer><p>José Antonio Fernández Vázquez<br>Secretario xeral técnico da Consellería de Medio Ambiente, Territorio e Infraestruturas</p></footer>

