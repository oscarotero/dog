---
date: '2012-01-11'
id: CA02-011211-9369
page: 1820
number: 7
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 15 de novembro de 2011, da Secretaría Xeral de Calidade e
  Avaliación Ambiental, polo que se somete a información pública a solicitude de
  renovación da autorización ambiental integrada presentada por Endesa
  Generación, S.A. para unidade de produción térmica e vertedoiro controlado de
  residuos non perigosos, no concello das Pontes de García Rodríguez (expediente
  de renovación 2011-IPPC-M-58).
range: Anuncio
url: >-
  https://www.xunta.gal/dog/Publicados/2012/20120111/AnuncioCA02-011211-9369_gl.html
---
<p>Con data do 5 de xullo de 2007 concedeuse a Endesa Generación, S.A. a autorización ambiental integrada n.º 2005/0479_AIA/IPPC_025 para a unidade de produción térmica e o vertedoiro controlado de residuos non perigosos, localizados no concello das Pontes de García Rodríguez (A Coruña). Nesta autorización establécese unha vixencia de cinco anos, contados a partir do día seguinte ao da súa notificación á titular.</p>
    <p>O artigo 25 da Lei 16/2002, do 1 de xullo, de prevención e control integrados da contaminación, estipula que, transcorrido o prazo de vixencia da autorización, esta debe ser renovada e, de ser o caso, actualizada. Atendendo ao indicado, e para os efectos previstos no artigo 7.2 do Real decreto 509/2007, do 20 de abril, polo que se aproba o regulamento para o desenvolvemento e execución da Lei 16/2002, faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a documentación presentada pola solicitante para a renovación da autorización ambiental integrada, constituída polo documento titulado:</p>
    <p>Solicitude de renovación. Autorización ambiental integrada. Unidade de produción térmica As Pontes. Outubro 2011.</p>
    <p>Co fin de que calquera interesado poida consultalo e, de ser o caso, formular no dito prazo as alegacións, suxestións ou observacións que considere convenientes. O antedito documento estará á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental, Servizo de Prevención e Control Integrados da Contaminación (San Lázaro, s/n, 15781 Santiago de Compostela).</p>
    <p>– Xefatura Territorial da Coruña da Consellería de Medio Ambiente, Territorio e Infraestruturas (praza Luís Seoane, s/n, 15008 A Coruña).</p>
    <p>– Concello das Pontes de García Rodríguez (Parque Municipal, s/n, 15320 As Pontes de García Rodríguez).</p>
    <p>Santiago de Compostela, 15 de novembro de 2011.</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

