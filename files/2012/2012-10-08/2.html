---
date: '2012-10-08'
id: CA02-280912-0003
page: 38520
number: 192
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  DECRETO 195/2012, do 27 de setembro, polo que se declara, en concreto, a
  utilidade pública e se dispón a urxente ocupación dos bens e dereitos
  afectados polo  proxecto  de  construción  de  glorieta  no  punto 
  quilométrico  38+060  da AC-305, no concello de Ribeira (clave AC/12/099.06).
range: Decreto
url: >-
  https://www.xunta.gal/dog/Publicados/2012/20121008/AnuncioCA02-280912-0003_gl.html
---
<p>A Axencia Galega de Infraestruturas resolveu aprobar con data do 11 de setembro de 2012 o proxecto de construción de glorieta no p.q. 38+060 da AC-305, no concello de Ribeira (clave AC/12/099.06).</p>
    <p>O obxecto deste proxecto é o desenvolvemento das actuacións necesarias para a mellora da intersección situada no contorno do p.q. 38+060 da estrada AC-305 Padrón (VRG-1.1)-Ribeira (AC-550), optando pola construción dunha glorieta de dimensións adecuadas que substitúa a actual disposición en T, o cal optimiza o deseño desde o punto de vista da seguridade viaria.</p>
    <p>A xustificación da urxencia de ocupación dos bens e dereitos precisos para a execución desta actuación vén motivada tamén pola necesidade de corrixir e mellorar a conectividade entre o concello de Ribeira e a estrada que conecta coa vía de alta capacidade de titularidade autonómica AG-11 (autovía da Barbanza).</p>
    <p>A competencia para efectuar a declaración de urxente ocupación tena atribuída a Xunta de Galicia en virtude do artigo segundo do Decreto 156/1982, do 15 de decembro, sobre asunción de transferencias en materia de estradas e a súa asignación ao departamento competente, actualmente a Consellería de Medio Ambiente, Territorio e Infraestruturas.</p>
    <p>En virtude de todo o exposto, en aplicación do artigo 28.2 do Estatuto de autonomía de Galicia e dos artigos 10 e 52 da Lei de expropiación forzosa, en relación con previsto no artigo 16 da Lei 4/1994, do 14 de setembro, de estradas de Galicia, por proposta do conselleiro de Medio Ambiente, Territorio e Infraestruturas e logo de deliberación do Consello da Xunta na súa reunión do día vinte e sete de setembro de dous mil doce,</p>
    <h2>DISPOÑO:</h2>
    <p>Artigo único</p>
    <p>Declarar a utilidade pública e a urxente ocupación dos bens e dereitos necesarios que se concretan no expediente administrativo instruído, así como en calquera das modificacións que sexa necesario realizar para a súa execución, para os efectos de expropiación, do proxecto de construción de glorieta no p.q. 38+060 da AC-305, no concello de Ribeira (clave AC/12/099.06).</p>
    <p>Santiago de Compostela, vinte e sete de setembro de dous mil doce</p>
    <footer><p>Alberto Núñez Feijóo<br>Presidente</p><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>

