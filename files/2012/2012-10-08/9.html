---
date: '2012-10-08'
id: G0164-260912-0001
page: 38544
number: 192
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  ORDE do 20 de setembro de 2012 pola que se resolve a convocatoria pública para
  a provisión, polo sistema de libre designación, dun posto de traballo vacante
  nesta consellería.
range: Orde
url: >-
  https://www.xunta.gal/dog/Publicados/2012/20121008/AnuncioG0164-260912-0001_gl.html
---
<p>Convocada a provisión, polo sistema de libre designación, dun posto de traballo vacante na Consellería de Cultura, Educación e Ordenación Universitaria, mediante a Orde do 26 de xuño de 2012 (DOG nº 131, do 10 de xullo), e de conformidade co establecido no artigo 29.2 do texto refundido da Lei da función pública de Galicia, aprobado polo Decreto lexislativo 1/2008, do 13 de marzo, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.4 do referido texto refundido, esta consellería,</p>
    <h2>RESOLVE:</h2>
    <p>Primeiro. Adxudicarlle destino, no posto de traballo que se indica, á funcionaria que se relaciona no anexo desta orde.</p>
    <p>Segundo. O cesamento no destino actual da funcionaria que obtivo a praza producirase no prazo de tres días, contados a partir do seguinte ao da data da publicación desta orde no Diario Oficial de Galicia.</p>
    <p>O prazo para a toma de posesión da praza adxudicada será de tres días a partir do seguinte ao do cesamento, de tratarse da mesma localidade onde actualmente a funcionaria preste servizos, ou dun mes se radica en distinta localidade, de conformidade co establecido no artigo 14 do Decreto 93/1991, do 20 de marzo, e co disposto na base sétima da convocatoria.</p>
    <p>Terceiro. A xefatura do centro en que cause baixa a funcionaria, así como a daquel en que obteña praza, realizarán dentro dos prazos sinalados nos puntos anteriores, as dilixencias de cesamento e toma de posesión, das cales se lle dará traslado á Dirección Xeral da Función Pública.</p>
    <p>Contra esta orde, que pon fin á vía administrativa, poderase formular un recurso potestativo de reposición ante o conselleiro de Cultura, Educación e Ordenación Universitaria, no prazo dun mes contado a partir do día seguinte ao da súa publicación no Diario Oficial de Galicia, de conformidade co disposto na Lei 30/1992, do 26 de novembro, de réxime xurídico das administracións públicas e do procedemento administrativo común, ou ben directamente un recurso contencioso-administrativo ante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 20 de setembro de 2012</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>
    <h2>ANEXO </h2>
    <table>
     <tbody>
      <tr>
       <td>Apelidos e nome</td>
       <td>Martínez Pereira, María Dolores</td>
      </tr>
      <tr>
       <td>Nº de rexistro persoal</td>
       <td>3268922857 A2060</td>
      </tr>
      <tr>
       <td>Corpo ou escala</td>
       <td>Corpo superior de Administración da Xunta de Galicia</td>
      </tr>
      <tr>
       <td>Subgrupo</td>
       <td>A1</td>
      </tr>
      <tr>
       <td>Posto de traballo</td>
       <td>Xefe/a do Servizo Xurídico e Técnico-Administrativo</td>
      </tr>
      <tr>
       <td>Código</td>
       <td>ED.C99.10.000.36001.178</td>
      </tr>
      <tr>
       <td>Nivel</td>
       <td>28</td>
      </tr>
      <tr>
       <td>Centro directivo</td>
       <td>Xefatura Territorial en Pontevedra</td>
      </tr>
      <tr>
       <td>Localidade</td>
       <td>Pontevedra</td>
      </tr>
     </tbody>
    </table>

