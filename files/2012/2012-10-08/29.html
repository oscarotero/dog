---
date: '2012-10-08'
id: CA04-180912-0004
page: 38588
number: 192
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 7 de setembro de 2012, da Xefatura Territorial da Coruña, pola
  que se autoriza administrativamente e se aproba o proxecto de execución dunha
  instalación eléctrica no concello de Arteixo (expediente IN407A 220/2009).
range: Resolución
url: >-
  https://www.xunta.gal/dog/Publicados/2012/20121008/AnuncioCA04-180912-0004_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: modificado I. LMTS avda. de Pastoriza-Platas Varela.</p>
    <p>Situación: concello de Arteixo.</p>
    <p>Características técnicas: </p>
    <p>Tramo de liña de media tensión subterránea CT avda. de Carballo a CT Alcalde Platas Varela, nº 215 a 15/20 kV, cunha lonxitude de 0,855 km, con orixe en cela de liña existente no CT avda. de Carballo (expediente 3/07), condutor tipo RHZ-2OL-12/20 kV, 3(1×240 Al), e final en cela de liña existente no CT Alcalde M. Platas Varela, nº 215 (expediente 87/02). </p>
    <p>Tramo de liña de media tensión subterránea CT Galán a CT Alcalde Platas Varela, nº 140, a 15/20 kV, cunha lonxitude de 0,180 km, con orixe en cela de liña existente no CT Galán (expediente 221/02), condutor tipo RHZ-2OL-12/20 kV, 3(1×240 Al), e final en cela de liña existente no CT Alcalde Platas Varela, nº 140 (expediente 419/03).</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II, do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada, ante o conselleiro de Economía e Industria, no prazo dun mes contado a partir do día seguinte ao da notificación desta resolución. Tamén se poderá interpor calquera outro recurso que se considere pertinente.</p>
    <p>A Coruña, 7 de setembro de 2012</p>
    <footer><p>Susana Vázquez Romero<br>Xefa territorial da Coruña</p></footer>

