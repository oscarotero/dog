---
date: '2012-07-20'
id: CA04-210612-0004
page: 29106
number: 139
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 12 de xuño de 2012, da Xefatura Territorial da Coruña, pola que
  se somete a información pública a solicitude de autorización administrativa, a
  declaración de utilidade pública, en concreto, e a necesidade de urxente
  ocupación que iso implica, o proxecto de execución, o proxecto sectorial de
  incidencia supramunicipal e do estudo de impacto ambiental do parque eólico de
  Outes-CO/11, nos concello de Outes e Mazaricos, da provincia da Coruña
  (expediente IN661A 2011/7-1).
range: Resolución
url: >-
  https://www.xunta.gal/dog/Publicados/2012/20120720/AnuncioCA04-210612-0004_gl.html
---
<p>En cumprimento do disposto na Lei 54/1997, do 27 de novembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; no Decreto 442/1990, do 13 de setembro, de avaliación de impacto ambiental para Galicia; no Real decreto lexislativo 1/2008, do 11 de xaneiro, polo que se aproba o texto refundido da Lei de avaliación de impacto ambiental de proxectos, modificado pola Lei 6/2010, do 24 de marzo; no Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal; na Lei 10/1995, do 23 de novembro, de ordenación do territorio de Galicia; e na Lei 8/2009, do 22 de decembro, pola que se regula o aproveitamento eólico en Galicia, sométese a información pública a solicitude presentada pola empresa Galenova, S.L. para as instalacións que se describen a seguir:</p>
    <p>Solicitante: Galenova, S.L.</p>
    <p>Domicilio social: Paseo de la Castellana, nº 140, planta 12, 28046 Madrid.</p>
    <p>Denominación do proxecto: parque eólico Outes-CO/11.</p>
    <p>Municipios afectados: Outes e Mazaricos (A Coruña).</p>
    <p>Potencia que se vai instalar: 27 mW.</p>
    <p>Orzamento total: 36.025.717,51 €.</p>
    <p>Localización (área de afección):</p>
    <table>
     <thead>
      <tr>
       <td>Poligonal
        P.E. Outes-CO/11
        - Vértices-</td>
       <td colspan="2">Coordenadas UTM
        (Fuso 29 ED50)</td>
      </tr>
      <tr>
       <td>X</td>
       <td>Y</td>
      </tr>
     </thead>
     <tbody>
      <tr>
       <td>A</td>
       <td>500.375</td>
       <td>4.753.462</td>
      </tr>
      <tr>
       <td>B</td>
       <td>499.570</td>
       <td>4.747.124</td>
      </tr>
      <tr>
       <td>C</td>
       <td>502.178</td>
       <td>4.748.368</td>
      </tr>
      <tr>
       <td>D</td>
       <td>503.410</td>
       <td>4.747.635</td>
      </tr>
      <tr>
       <td>E</td>
       <td>503.568</td>
       <td>4.748.585</td>
      </tr>
      <tr>
       <td>F</td>
       <td>503.282</td>
       <td>4.750.604</td>
      </tr>
      <tr>
       <td>G</td>
       <td>501.494</td>
       <td>4.753.462</td>
      </tr>
     </tbody>
    </table>
    <table>
     <tbody>
      <tr>
       <td>P.E. Outes-CO/11</td>
       <td colspan="2">Coordenadas UTM (Fuso 29)</td>
      </tr>
      <tr>
       <td>Nº aeroxerador</td>
       <td>X</td>
       <td>Y</td>
      </tr>
      <tr>
       <td>OUT-02</td>
       <td>501.106</td>
       <td>4.752.446</td>
      </tr>
      <tr>
       <td>OUT-03</td>
       <td>501.306</td>
       <td>4.751.957</td>
      </tr>
      <tr>
       <td>OUT-04</td>
       <td>500.635</td>
       <td>4.750.690</td>
      </tr>
      <tr>
       <td>OUT-05</td>
       <td>500.885</td>
       <td>4.750.441</td>
      </tr>
      <tr>
       <td>OUT-08</td>
       <td>500.622</td>
       <td>4.749.180</td>
      </tr>
      <tr>
       <td>OUT-09</td>
       <td>501.065</td>
       <td>4.749.026</td>
      </tr>
      <tr>
       <td>OUT-10</td>
       <td>501.317</td>
       <td>4.748.774</td>
      </tr>
      <tr>
       <td>OUT-11</td>
       <td>501.567</td>
       <td>4.748.523</td>
      </tr>
      <tr>
       <td>OUT-12</td>
       <td>502.679</td>
       <td>4.748.603</td>
      </tr>
     </tbody>
    </table>
    <table>
     <tbody>
      <tr>
       <td colspan="3">Torres de control
        Coordenadas UTM (Huso 29)</td>
      </tr>
      <tr>
       <td></td>
       <td>X</td>
       <td>Y</td>
      </tr>
      <tr>
       <td>OUT-TC1</td>
       <td>501.196</td>
       <td>4.752.221</td>
      </tr>
      <tr>
       <td>OUT-TC2</td>
       <td>502.944</td>
       <td>4.748.391</td>
      </tr>
     </tbody>
    </table>
    <table>
     <tbody>
      <tr>
       <td colspan="3">Subestación transformadora
        Coordenadas UTM (Fuso 29)</td>
      </tr>
      <tr>
       <td></td>
       <td>X</td>
       <td>Y</td>
      </tr>
      <tr>
       <td>SET</td>
       <td>500.871</td>
       <td>4.749.897</td>
      </tr>
     </tbody>
    </table>
    <p>Características técnicas das instalacións:</p>
    <p>9 aeroxeradores de 3.000 kW de potencia nominal unitaria con xerador síncrono, montados sobre fuste tubular metálico cunha altura de 119 m e un diámetro de rotor de 112 m.</p>
    <p>9 centros de transformación de potencia unitaria 3.350 kVA e con relación de transformación de 0,69/30 kV, instalados no interior de torre de aeroxerador coa seu correspondente aparellaxe de seccionamento, manobra e protección.</p>
    <p>Rede eléctrica soterrada a 30 kV de interconexión entre os centros de transformación 0,69/30 kV dos aeroxeradores e a subestación colectora do parque, composta por 2 circuítos con condutores tipo HEPRZ1 18/30 kV Al +H16/25 de varias seccións.</p>
    <p>Subestación transformadora 30/66 kV, equipada cunha posición de liña de 66 kV, un transformador de 30/40 mVA (ONAN/ONAF) e relación de transformación 66/30 kV e regulación en carga, unha reactancia de posta á terra en 30 kV, unha posición de transformador de 30 kV, unha posición de medida de tensión de barras de 30 kV, 2 posicións de liña de 30 kV para conexión dos aeroxeradores, unha posición de transformador de servizos auxiliares e un transformador de servizos auxiliares de 100 kVA e relación 30/0,4 kV, así como os correspondentes aparellos para realizar as funcións de medida, protección, telemando e control.</p>
    <p>2 torres meteorolóxicas de 120 m de altura, equipadas con anemómetros, cataventos, medidor de temperatura, sensores de temperatura e pluviómetro.</p>
    <p>Obxecto da información pública:</p>
    <p>A autorización administrativa, a aprobación do proxecto de execución e a declaración de utilidade pública das instalacións. Esta declaración de utilidade pública levará implícita, de acordo co artigo 54 da Lei 54/2007, a necesidade da urxente ocupación, para os efectos da expropiación forzosa, dos bens e dereitos afectados necesarios para o establecemento destas instalacións.</p>
    <p>O estudo de impacto ambiental.</p>
    <p>O proxecto sectorial de incidencia supramunicipal.</p>
    <p>Relación de propietarios, bens e dereitos afectados.</p>
    <p>A relación concreta e individualizada dos propietarios, bens e dereitos afectados figura no anexo que se insire con esta resolución. </p>
    <p>O que se fai público para coñecemento xeral e dos propietarios dos predios e demais titulares afectados que non chegaron a un acordo coa entidade solicitante, e que figuran na relación do anexo desta resolución, así como das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar o expediente na Xefatura Territorial da Consellería de Economía e Industria da Coruña, sita no Edificio Administrativo Monelos, rúa Vicente Ferrer, n.º 2, 15071 A Coruña, e presentar as súas alegacións no prazo de trinta días, que comezará a contar a partir do día seguinte ao da última publicación ou da notificación individual.</p>
    <p>Para idénticos efectos, e no prazo de 30 días, que comezará a contar a partir do día seguinte ao da última publicación deste anuncio, o estudo de impacto ambiental correspondente as instalacións do parque eólico de Outes-CO/11 poderase examinar nesta Xefatura Territorial de Economía e Industria da Coruña, así como nos concellos de Outes e Mazaricos e na Xefatura Territorial da Consellería de Medio Ambiente, Territorio e Infraestruturas. Así mesmo, poderase examinar o proxecto de execución e o proxecto sectorial de incidencia supramunicipal nos concellos de Outes e Mazaricos e nas dependencias desta Xefatura Territorial da Consellería de Economía e Industria da Coruña.</p>
    <p>Unha vez finalizado o prazo, o expediente, xunto coas alegacións recibidas, remitirase á Dirección Xeral de Industria, Enerxía e Minas da Consellería de Economía e Industria. </p>
    <p>Esta publicación faise igualmente para os efectos do previsto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, en relación cos interesados que sexan descoñecidos, ou cando se ignore o lugar ou o medio da notificación ou ben, se intentada a notificación, non se puidese realizar. As dilixencias relativas ao expediente entenderanse co Ministerio Fiscal nos supostos previstos no artigo 5 da Lei do 16 de decembro de 1954, de expropiación forzosa.</p>
    <p>A Coruña, 12 de xuño de 2012</p>
    <footer><p>Susana Vázquez Romero<br>Xefa territorial da Coruña</p></footer>

