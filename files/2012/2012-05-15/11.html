---
date: '2012-05-15'
id: O150-070512-0002
page: 18290
number: 92
agency: Escola Galega de Administración Pública
section: III. Outras disposicións.
title: >-
  RESOLUCIÓN do 4 de maio de 2012 pola que se convocan as VI Xornadas Nacionais
  de Defensa da Competencia: Competencia e Protección de Consumidores.
range: Resolución
url: >-
  https://www.xunta.gal/dog/Publicados/2012/20120515/AnuncioO150-070512-0002_gl.html
---
<p>Dentro do plan de actividades da Escola Galega de Administración Pública para o ano 2012 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse, en colaboración co Consello Galego da Competencia, as VI Xornadas Nacionais de Defensa da Competencia: Competencia e Protección de Consumidores, conforme as seguintes bases:</p>
    <p>1. Obxectivos. </p>
    <p>Analizar as cuestións que suscita a protección dos consumidores por prácticas contrarias á libre competencia e a necesaria resposta institucional para dotarse de mecanismos eficientes de reacción e solución de conflitos.</p>
    <p>2. Contidos. </p>
    <p>Serán tratados, entre outros, os seguintes temas:</p>
    <p>– Dereito da competencia, globalización e Europa.</p>
    <p>– Marco institucional da protección do consumidor e a defensa da competencia.</p>
    <p>– A perspectiva do consumidor na investigación dos ilícitos anticompetitivos.</p>
    <p>– O benestar do consumidor como paradigma do dereito da competencia.</p>
    <p>– Regulación comercial, libre competencia e protección dos consumidores.</p>
    <p>– A indemnización dos danos e perdas causados ao consumidor por unha infracción da lexislación de competencia.</p>
    <p>3. Destinatarios. </p>
    <p>Membros das autoridades da competencia españolas, empregados públicos das distintas administracións públicas, en especial da Administración local de Galicia, empresarios, profesionais liberais e membros da comunidade académica.</p>
    <p>4. Desenvolvemento. </p>
    <p>Estas xornadas desenvolveranse na Escola Galega de Administración Pública (EGAP) os días 24 e 25 de maio de 2012.</p>
    <p>Duración: 10 horas lectivas.</p>
    <p>5. Número de prazas. </p>
    <p>Limitado pola capacidade do local.</p>
    <p>6. Solicitudes.</p>
    <p>A inscrición é gratuíta. </p>
    <p>Para inscribirse encha o formulario anexo e envíeo por correo electrónico ao seguinte enderezo: informacion@consellogalegodacompetencia.es (recibirá un correo electrónico confirmando a inscrición).</p>
    <p>As persoas interesadas poderán acceder ao boletín de inscrición e ao resto de<br>información destas xornadas na páxina web do Consello Galego da Competencia<br>(http://www.consellogalegodacompetencia.es/) e da EGAP (http://egap.xunta.es/).</p>
    <p>7. Prazo.</p>
    <p>O prazo de presentación de solicitudes finalizará o día 18 de maio de 2012.</p>
    <p>8. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento destas xornadas, así como a facultade de cancelalas se o escaso número de solicitudes non xustificase a súa realización.</p>
    <p>9. Certificado de asistencia.</p>
    <p>Será entregado un certificado de asistencia, ao final das xornadas, a aquelas persoas inscritas que participasen asiduamente, e sempre que a súa asistencia sexa igual ou superior ao 85% das horas lectivas programadas. Neste documento aparecerán de forma expresa o contido, a data e o lugar de realización destas xornadas.</p>
    <p>Santiago de Compostela, 4 de maio de 2012.</p>
    <footer><p>Pablo Figueroa Dorrego<br>Director da Escola Galega de Administración Pública</p></footer>

