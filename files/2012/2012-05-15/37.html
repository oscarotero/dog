---
date: '2012-05-15'
id: G2358-240412-0001
page: 18345
number: 92
agency: Xulgado do Social número 1  de Lugo
section: V. Administración de xustiza.
title: EDICTO (19/2012).
range: Edicto
url: >-
  https://www.xunta.gal/dog/Publicados/2012/20120515/AnuncioG2358-240412-0001_gl.html
---
<p>Rafael González Alió, secretario xudicial do Xulgado do Social número 1 de Lugo, fago saber que no procedemento 19/2012 deste Xulgado do Social, seguido por instancia de José Luis Díaz Canoura contra a empresa Mieu, Promociones y Edificaciones, S.L., sobre despedimento e reclamación de cantidade, se ditou resolución cuxa decisión é a seguinte:</p>
    <p>«DECIDO que estimando a demanda interposta por José Luis Díaz Canoura, debo declarar e declaro improcedente o despedimento do demandante con efectos de data 25 de novembro de 2011, e condeno a empresa demandada Mieu Promociones y Edificaciones, S.L. a que, no prazo de cinco días contados desde a notificación desta resolución, opte entre readmitir o demandante no seu posto de traballo ou indemnizalo pola extinción da relación laboral coa cantidade de 11.642,58 euros e, en todo caso, a aboarlle ao traballador os salarios de tramitación deixados de percibir desde a data do despedimento ata a notificación da presente resolución, en contía de 42,53 euros diarios, e deberá poñer en coñecemento do xulgado no prazo antes dito, se opta ou non pola readmisión. Así mesmo, condeno a demandada a aboarlle ao demandante a cantidade de 2.339,22 euros en concepto de salarios debidos.</p>
    <p>Procede a absolución do Fogasa, sen prexuízo da ulterior responsabilidade que puidese alcanzarlle nos casos legalmente previstos».</p>
    <p>E para que sirva de notificación en forma a Mieu, Promociones y Edificaciones, S.L., expido e asino o presente edicto.</p>
    <p>Lugo, 23 de abril de 2012.</p>
    <footer><p>O secretario xudicial</p></footer>

