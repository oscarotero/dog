---
date: '2012-05-15'
id: G2347-240412-0007
page: 18336
number: 92
agency: Xulgado do Social número 4 da Coruña
section: V. Administración de xustiza.
title: EDICTO (212/2010).
range: Edicto
url: >-
  https://www.xunta.gal/dog/Publicados/2012/20120515/AnuncioG2347-240412-0007_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 212/2010, por instancia de Manuel Javier Cotelo Cabezal contra a entidade Intumi, S.A., sobre salarios, en que recaeu sentenza con data 19 de marzo de 2012 que, copiada nos particulares necesarios, di así:</p>
    <p>«Que debo estimar e estimo parcialmente a demanda interposta por Manuel Javier Cotelo Cabezal, asistido polo letrado Carlos Rodríguez Núñez, contra a entidade Intumi, S.A., en rebeldía procesual e, en consecuencia, debo condenar e condeno a citada demandada a que aboe ao demandante a cantidade de 20.073,33 euros, suma que se verá incrementada nos xuros de demora do 10%, establecidos no artigo 29.3 do Estatuto dos traballadores.</p>
    <p>Notifíqueselles esta resolución ás partes, ás que se lles fará saber non é firme e contra ela cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo de cinco días contado a partir da notificación desta sentenza, do que coñecerá, de ser o caso, a Sala do Social do Tribunal Superior de Xustiza de Galicia, tal como establece o artigo 188 e seguintes do texto refundido da lei, aprobado polo Real decreto lexislativo 2/1995, do 7 de abril, pasados os cales quedará firme e se procederá ao seu arquivo. E, no propio termo, se o recorrente non goza do beneficio da xustiza gratuíta deberá, ao anunciar o recurso, entregar xustificante acreditativo de que consignou a cantidade obxecto de condena na conta de depósitos e consignacións que este xulgado ten aberta no Banesto desta cidade.</p>
    <p>Así, por esta miña sentenza, definitivamente xulgando en primeira instancia, pronúncioo, mándoo e asínoo».</p>
    <p>E para que conste, para efectos da súa publicación no <em>Diario Oficial de Galicia</em>, co fin de que lle sirva de notificación en forma á empresa Intumi, S.A., expido e asino este edicto.</p>
    <p>A Coruña, 24 de abril de 2012.</p>
    <footer><p>A secretaria xudicial<br>Rubricado </p></footer>

