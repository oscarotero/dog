---
date: '2012-05-15'
id: G0003-030512-0005
page: 18321
number: 92
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 30 de abril de 2012, da Dirección de Recursos Humanos, pola que
  se publican as listas definitivas de admitidos/as e excluídos/as e se procede
  a publicar os resultados provisionais de baremación dos/as aspirantes
  admitidos/as co seu número de orde, con respecto á convocatoria de inscrición
  de aspirantes para vinculacións temporais en diversas categorías sanitarias de
  formación profesional no ámbito das institucións sanitarias do Servizo Galego
  de Saúde e entidades adscritas á Consellería de Sanidade.
range: Resolución
url: >-
  https://www.xunta.gal/dog/Publicados/2012/20120515/AnuncioG0003-030512-0005_gl.html
---
<p>Por Resolución do 26 de outubro de 2011 (DOG n.º 207, do 28 de outubro), da Dirección de Recursos Humanos, ábrese o prazo para inscrición de aspirantes de diversas categorías sanitarias de formación profesional (persoal técnico superior) para vinculacións temporais no ámbito das institución sanitarias do Servizo Galego de Saúde e entidades adscritas á Consellería de Sanidade. Esta primeira inscrición formalízase para as seguintes categorías sanitarias de formación profesional de grao superior:</p>
    <p>1. Técnico/a superior en anatomía patolóxica e citoloxía.</p>
    <p>2. Técnico/a superior en radioterapia.</p>
    <p>3. Técnico/a superior en hixiene bucodental.</p>
    <p>4. Técnico/a superior en imaxe para o diagnóstico clínico.</p>
    <p>5. Técnico/a superior en laboratorio de diagnóstico clínico.</p>
    <p>Na dita resolución prevese unha xeración de listas coas persoas inscritas ata a data 30.11.2011 que cumpran os requisitos determinados na citada resolución.</p>
    <p>Por Resolución do 8 de febreiro de 2012 (DOG n.º 32, do 15 de febreiro) publícanse as listas provisionais de admitidos/as e excluídos/as para vinculacións temporais, no ámbito das institucións sanitarias do Servizo Galego de Saúde e entidades adscritas á Consellería de Sanidade, de diversas categorías sanitarias de formación profesional (persoal técnico superior).</p>
    <p>Resoltas as solicitudes de emenda, procédese á publicación dos seus resultados mediante unha listaxe definitiva de excluídos/as e admitidos/as.</p>
    <p>As reclamacións entenderanse estimadas ou desestimadas coa publicación destas listas definitivas.</p>
    <p>Contra a lista definitiva de admitidos/as e excluídos/as as persoas interesadas poderán interpor recurso contencioso-administrativo no prazo de dous meses contados a partir do día seguinte ao da publicación da presente resolución, ante o xulgado do contencioso-administrativo competente, de conformidade co establecido na Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderán interpor recurso de reposición ante a Dirección de Recursos Humanos do Servizo Galego de Saúde no prazo dun mes contado desde o día seguinte ao da data de publicación destas listas definitivas.</p>
    <p>Ademais, por medio desta resolución publícanse tamén os resultados provisionais de aplicación do baremo sobre os méritos dos/as aspirantes e o número de orde provisional que resulta da puntuación obtida.</p>
    <p>As persoas aspirantes admitidas, e só con respecto aos resultados da baremación, poden presentar reclamación ante a Dirección de Recursos Humanos do Servizo Galego de Saúde no prazo de dez días naturais contados desde o día seguinte á data de publicación das listas provisionais.</p>
    <p>As listas definitivas de admitidos/as e excluídos/as e a lista coa puntuación da baremación provisional e o número de orde están accesibles a través da páxina web do Sergas: http://www.sergas.es/MostrarContidos_N2_T01.aspx?IdPaxina=68800.</p>
    <p>Santiago de Compostela, 30 de abril de 2012.</p>
    <footer><p>Esperanza Fernández Lago<br>Directora de Recursos Humanos do Servizo Galego de Saúde</p></footer>

