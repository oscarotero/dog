---
date: '2012-03-12'
id: CA02-020312-12933
page: 8786
number: 50
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 13 de febreiro de 2012 pola que se determina o importe máximo das
  axudas que se poderán outorgar no exercicio orzamentario de 2012 ao abeiro do
  Plan de Vivenda 2005-2008 regulado polo Real decreto 801/2005, do 1 de xullo,
  e polo Decreto 18/2006, do 26 de xaneiro.
range: Orde
url: >-
  https://www.xunta.gal/dog/Publicados/2012/20120312/AnuncioCA02-020312-12933_gl.html
---
<p>O Decreto 18/2006, do 26 de xaneiro, constitúe o marco normativo polo que se establecen as axudas públicas en materia de vivenda a cargo da Comunidade Autónoma de Galicia e se regula a xestión das previstas no Real decreto 801/2005, do 1 de xullo, para o período 2005-2008.</p>
    <p>O seu artigo 6 establece que as axudas atenderanse da forma que será establecida mediante ordes anuais da Consellería de Vivenda e Solo.</p>
    <p>A disposición transitoria cuarta do Decreto 402/2009, do 22 de outubro, polo que se establecen as axudas públicas en materia de vivenda con cargo á Comunidade Autónoma de Galicia e se regula a xestión das previstas no Real decreto 2066/2008, do 12 de decembro, para o período 2009-2012, establece que as axudas derivadas de situacións creadas ao abeiro de plans anteriores, seguirán a súa tramitación, rexéndose de acordo coa súa normativa de orixe.</p>
    <p>O Decreto 79/2009, do 19 de abril, polo que se estableceu a estrutura orgánica da Xunta de Galicia, suprimiu a Consellería de Vivenda e Solo. A Consellería de Medio Ambiente, Territorio e Infraestruturas asume as competencias en materia de vivenda e solo en virtude do Decreto 44/2012, de 19 de xaneiro, polo que se establece a súa estrutura orgánica.</p>
    <p>Por todo o anterior, e en virtude das atribucións que me confire a Lei 1/1983, do 22 de febreiro, de normas reguladoras da Xunta e da súa Presidencia,</p>
    <footer><p>DISPOÑO:</p></footer>
    <p>Artigo único. </p>
    <p>Para os efectos do disposto no artigo 6 do Decreto 18/2006, do 26 de xaneiro, e para dar cobertura aos expedientes que acaden no exercicio 2012 a fase de concesión, determínanse as aplicacións do estado de gastos dos orzamentos xerais da Comunidade Autónoma de Galicia para o ano 2012, onde figuran os créditos con cargo aos que serán atendidas as axudas previstas no citado decreto:</p>
    <p>1. Para a promoción de vivendas protexidas de nova construción destinadas a aluguer e de aloxamentos protexidos e urbanización de solo por parte de empresas privadas corresponde a aplicación orzamentaria 07.83.451B.770.0 por un importe máximo de 1.014.420,00 euros.</p>
    <p>2. Para a adquisición de vivenda protexida, usada e promoción para uso propio por parte de familias e institucións sen ánimo de lucro corresponde a aplicación orzamentaria 07.83.451B.780.1 por un importe máximo de 1.207.321,00 euros.</p>
    <p>Disposición derradeira única.</p>
    <p>Esta orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 13 de febreiro de 2012.</p>
    <footer><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>

