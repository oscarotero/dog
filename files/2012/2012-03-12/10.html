---
date: '2012-03-12'
id: CA01-060312-13078
page: 8784
number: 50
agency: Consellería de Facenda
section: III. Outras disposicións.
title: >-
  RESOLUCIÓN do 5 de marzo de 2012, da Intervención Xeral da Comunidade Autónoma
  de Galicia e da Dirección Xeral de Tributos, pola que se acorda a anulación e
  baixa en contabilidade de todas aquelas liquidacións que se encontren en
  período executivo e das cales resulte unha débeda pendente de recadar de
  importe inferior a tres euros.
range: Resolución
url: >-
  https://www.xunta.gal/dog/Publicados/2012/20120312/AnuncioCA01-060312-13078_gl.html
---
<p>O artigo 2 da Orde do 22 de decembro de 2005 que desenvolve o artigo 23.5.º do Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia en canto á anulación e baixa en contabilidade de determinadas débedas, prevé a anulación e baixa en contabilidade de todas aquelas liquidacións que se encontren en período executivo e das cales resulte unha débeda pendente de recadar inferior a tres euros.</p>
    <p>En virtude do exposto, a Intervención Xeral da Comunidade Autónoma de Galicia e a Dirección Xeral de Tributos teñen a ben establecer o seguinte:</p>
    <p>Disposición única.</p>
    <p>Anulación e baixa en contabilidade de todas aquelas liquidacións que se encontren en período executivo das cales resulte una débeda pendente de recadar por importe inferior a tres euros.</p>
    <p>Primeiro. Anularanse e daranse de baixa en contabilidade todas aquelas liquidacións practicadas pola Consellería de Facenda das cales resulte unha débeda pendente en período executivo por importe inferior a tres euros. Para tal efecto, o Centro Informático para a Xestión Tributaria, Económico-Financeira e Contable (CIXTEC) desenvolverá a aplicación informática que permita a baixa en conta das referidas liquidacións.</p>
    <p>Segundo. Anularanse e daranse de baixa en contabilidade todas aquelas liquidacións practicadas polos órganos da Administración da Xunta de Galicia, dos seus organismos autónomos e entes públicos, cuxa competencia de recadación en período executivo teñan asumido os órganos de recadación da Consellería de Facenda e das cales resulte una débeda pendente de recadar en período executivo inferior a tres euros. O Centro Informático para a Xestión Tributaria, Económico-Financeira e Contable (CIXTEC) executará a aplicación informática que permite a baixa en conta das referidas liquidacións. </p>
    <p>Como resultado do proceso anterior, as xefaturas territoriais da Consellería de Facenda obterán do CIXTEC e remitiranlle ao respectivo órgano que practicou a xestión unha relación das que fosen anuladas de acordo cos criterios establecidos.</p>
    <p>Disposición transitoria.</p>
    <p>As actuacións previstas nesta resolución efectuaranse en relación coas liquidacións das cales resulte unha débeda pendente de recadar en período executivo inferior a tres euros a 31 de decembro de 2011.</p>
    <p>Disposición derradeira.</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 5 de marzo de 2012.</p>
    <table>
     <tbody>
      <tr>
       <td><footer><p>Almudena Chacón Pichel</p></footer></td>
       <td><footer><p>Carlos Rodríguez Sánchez</p></footer></td>
      </tr>
      <tr>
       <td><footer><p>Interventora xeral<br>da Comunidade Autónoma</p></footer></td>
       <td><footer><p>Director xeral de Tributos</p></footer></td>
      </tr>
     </tbody>
    </table>

