---
date: '2012-07-27'
id: CA05-120712-0007
page: 30113
number: 143
agency: Consellería de Traballo e Benestar
section: VI. Anuncios. a) Administración autonómica.
title: >-
  RESOLUCIÓN do 5 de xullo de 2012, da Dirección Xeral de Relacións Laborais,
  pola que se emprazan os interesados no recurso contencioso-administrativo P.O.
  857/2011, interposto pola Fundación para a Orientación Profesional, Emprego e
  Formación en Galiza (Forga).
range: Resolución
url: >-
  https://www.xunta.gal/dog/Publicados/2012/20120727/AnuncioCA05-120712-0007_gl.html
---
<p>A Dirección Xeral de Relacións Laborais recibiu da Sala do Contencioso-Administrativo do Tribunal Superior de Xustiza de Galicia, Sección 1ª, oficio polo que se admite a trámite o recurso contencioso-administrativo P.O. 857/2011, interposto pola Fundación para a Orientación Profesional, Emprego e Formación en Galiza (Forga), contra a Resolución do director xeral de Relacións Laborais, por delegación da conselleira de Traballo e Benestar da Xunta de Galicia, con data do 4 de xullo de 2011, pola que se resolveu non conceder axuda para as accións de fomento para a prevención de riscos laborais solicitadas pola Fundación para a Orientación Profesional, Emprego e Formación en Galiza (Forga) ao abeiro da Orde do 30 de decembro de 2010, pola que se estableceron as bases reguladoras das axudas destinadas a actividades de fomento da prevención de riscos laborais na Comunidade Autónoma de Galicia.</p>
    <p>En consecuencia, esta dirección xeral acordou nesta data, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido xulgado. O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos na Sala do Contencioso-Administrativo, Sección 1ª, do Tribunal Superior de Xustiza de Galicia no prazo de nove días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 5 de xullo de 2012</p>
    <footer><p>Odilo Martiñá Rodríguez<br>Director xeral de Relacións Laborais</p></footer>

