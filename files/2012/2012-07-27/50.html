---
date: '2012-07-27'
id: G1096-130712-0004
page: 30149
number: 143
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 10 de xullo de 2012 de emprazamento para trámite de audiencia no
  expediente IU2/4/2011, devolta polo servizo de Correos por resultar
  descoñecido o domicilio da interesada.
range: Cédula
url: >-
  https://www.xunta.gal/dog/Publicados/2012/20120727/AnuncioG1096-130712-0004_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, publícase o emprazamento para trámite de audiencia ditado no expediente de reposición da legalidade urbanística IU2/4/2011, a María Luisa Alonso Vila, en relación coas obras consistentes na construción dunha edificación auxiliar e na ampliación dunha vivenda unifamiliar, nas cales se desenvolve a actividade de asador e taparía, no lugar de Cobrana, As Mariñas, no termo municipal de Oia, provincia de Pontevedra.</p>
    <p>O expediente relacionado atópase á disposición da interesada na Axencia de Protección da Legalidade Urbanística, sita no Edificio Witland, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>A interesada disporá dun prazo de dez (10) días hábiles, contado a partir do día seguinte a aquel en que se producise a notificación, para presentar alegacións e os documentos e xustificacións que considere pertinentes.</p>
    <p>Para que conste e lle sirva de notificación á citada interesada, en cumprimento do disposto no artigo 59.5 da devandita Lei 30/1992, do 26 de novembro, expido e asino esta cédula.</p>
    <p>Santiago de Compostela, 10 de xullo de 2012</p>
    <footer><p>Por substitución (artigo 3 do Decreto 51/2008, do 6 de marzo)<br>José María Domínguez Blanco<br>Subdirector da Axencia de Protección da Legalidade Urbanística</p></footer>

