---
date: '2012-07-27'
id: L168-050712-0001
page: 30172
number: 143
agency: Concello de Ponteceso
section: VI. Anuncios. b) Administración local.
title: >-
  ANUNCIO de información pública sobre a aprobación inicial do Plan xeral de
  ordenación municipal.
range: Anuncio
url: >-
  https://www.xunta.gal/dog/Publicados/2012/20120727/AnuncioL168-050712-0001_gl.html
---
<p>O Pleno do Concello acordou, na sesión do 25.6.2012:</p>
    <p>Primeiro. Aprobar inicialmente o Plan xeral de ordenación municipal que redactou a empresa Monteoliva Arquitectura e que clasifica o solo e define os elementos fundamentais da estrutura xeral do territorio deste municipio.</p>
    <p>Segundo. Que o plan aprobado inicialmente con todos os documentos integrantes do expediente tramitado, sexa sometido: </p>
    <p>1. Ás consultas previstas no documento de referencia.</p>
    <p>2. Ao trámite de información pública durante o prazo de dous meses, mediante anuncio no <em>Diario Oficial de Galicia</em> e en dous dos xornais de maior difusión na provincia. </p>
    <p>3. Ao trámite de audiencia aos concellos limítrofes, durante o mesmo prazo.</p>
    <p>Terceiro. Solicitar das administracións públicas competentes, ao mesmo tempo que o trámite de información pública, os informes sectoriais que resulten necesarios e que deberán ser emitidos no prazo máximo dun mes, agás que a lexislación sectorial sinale outro prazo.</p>
    <p>Cuarto. Enviar ao órgano ambiental a documentación completa do plan, unha vez transcorrido o período de consultas e información publica e con carácter previo á aprobación provisional ou á definitiva cando a provisional non sexa preceptiva.</p>
    <p>Quinto. Suspender as licenzas coas seguintes excepcións: </p>
    <p>1. En solo rústico poderían outorgarse licenzas sempre que simultaneamente se cumpran as condicións do plan vixente (aplicando a disposición transitoria primeira: Réxime aplicable aos municipios con planeamento non adaptado) e as do plan aprobado inicialmente.</p>
    <p>2. En núcleo rural poderíanse outorgar licenzas sempre que simultaneamente se cumpran as condicións do plan vixente (aplicando a disposición transitoria primeira: Réxime aplicable aos municipios con planeamento non adaptado) e as do plan aprobado inicialmente.</p>
    <p>3. En solo urbano suspéndense licenzas coa excepción daqueles ámbitos que, tendo normas zonais similares (mesma tipoloxía…), cumpran simultaneamente as condicións do plan vixente e do plan aprobado inicialmente.</p>
    <p>Quedan excluídos da suspensión de licenzas os ámbitos de planeamento subsistente que se recollen no plan aprobado inicialmente e que son os dous plans especiais de reforma interior de Corme, o solo urbano empresarial da Mezquita. Este último sempre e cando se aprobase definitivamente. </p>
    <p>Ponteceso, 27 de xuño de 2012</p>
    <footer><p>José Luis Fondo Aguiar<br>Alcalde</p></footer>

