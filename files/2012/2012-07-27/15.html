---
date: '2012-07-27'
id: CA02-110712-0009
page: 30088
number: 143
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 15 de xuño de 2012 de execución da sentenza do Tribunal Superior
  de Xustiza de Galicia do 27.10.2011, recaída no procedemento ordinario
  4358/2009.
range: Resolución
url: >-
  https://www.xunta.gal/dog/Publicados/2012/20120727/AnuncioCA02-110712-0009_gl.html
---
<p>O Tribunal de Xustiza de Galicia, con data do 27 de outubro de 2011, ditou sentenza no procedemento ordinario número 4358/2009, interposto por Óscar García Bao contra a Orde da Consellería de Política Territorial, Obras Públicas e Transportes, do 11 de marzo de 2009, sobre a aprobación definitiva parcial do PXOM de Oleiros.</p>
    <p>A referida sentenza, declarada firme o 25 de xaneiro de 2012, na súa parte dispositiva, sinala: «Estimamos parcialmente o recurso interposto por Óscar García Bao, contra a Orde do 11.3.2009, da Consellería de Política Territorial, Obras Públicas e Transportes, sobre aprobación definitiva parcial do PXOM de Oleiros, e anulámola no que e refire á clasificación que o PXOM atribúe á parcela do demandante con referencia catastral 3571406NH5937S0000BT e declaramos que ha de ser a de solo urbano rexido pola Ordenanza 2A. No demais desestimamos o recurso».</p>
    <p>Con data do 2 de febreiro de 2012, ten entrada no Rexistro de Portelo Único (entrada número 2012/122) comunicación do Concello de Oleiros do acordo plenario do 16 de xaneiro de 2012, acordo en que o pleno presta conformidade ao grafado que recolle o ditame da sentenza en determinados planos do PXOM. No mesmo acto, acordan remitir a documentación á Consellería de Medio Ambiente, Territorio e Infraestruturas, ben para outorgar a súa conformidade ben para efectos de formular incidente de execución de sentenza no caso de desconformidade.</p>
    <p>Mediante providencia do 23 de maio de 2012, o Tribunal Superior de Xustiza de Galicia comunica «indíquese á Administración demandada que a execución da sentenza se realizará levando a cabo a modificación material do PXOM de Oleiros nos termos nela establecidos, o que fai necesaria a aprobación da proposta formulada polo dito concello, de conformidade co acordo plenario do 26.1.2012 e que foi remitido á Consellería de Medio Ambiente, Territorio e Infraestruturas para tal fin».</p>
    <p>A competencia para resolver sobre a aprobación definitiva do planeamento xeral correspóndelle ao conselleiro de Medio Ambiente, Territorio e Infraestruturas, de conformidade co disposto nos artigos 89 e 93.4 da LOUG, e no artigo 1 do Decreto 44/2012, do 19 de xaneiro, polo que se establece a estrutura orgánica da CMATI.</p>
    <p>Á vista de todo o que antecede, e seguindo as indicacións dese tribunal, </p>
    <footer><p>RESOLVO:</p></footer>
    <p>Primeiro. Prestar aprobación á proposta formulada polo Concello de Oleiros, en acordo plenario do 26 de xaneiro de 2012, de grafado do contido da sentenza número 990/2011 do Tribunal Superior de Xustiza de Galicia nos planos do PXOM: 1 (26) de estrutura xeral e orgánica, 35B ordenación urbanística, 35 de ordenación urbanística de cumprimento da Orde do 11 do marzo de 2009; resolución que se adopta en cumprimento do ordenado polo Tribunal Superior de Xustiza de Galicia na súa providencia do 23 de maio de 2012.</p>
    <p>Santiago de Compostela, 15 de xuño de 2012</p>
    <footer><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>

