---
date: '2012-02-13'
id: CA04-250112-11384
page: 5761
number: 30
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 20 de xaneiro de 2012, da Xefatura Territorial da Coruña, pola
  que se autoriza administrativamente e se aproba o proxecto de execución dunha
  instalación eléctrica no concello de Oza dos Ríos (expediente IN407A
  160/2011).
range: Resolución
url: >-
  https://www.xunta.gal/dog/Publicados/2012/20120213/AnuncioCA04-250112-11384_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: adecuación L.M.T., C.T. Oza ponte.</p>
    <p>Situación: concello de Oza dos Ríos.</p>
    <p>Características técnicas: liña de media tensión subterránea a 15/20 kV cunha lonxitude de 0,028 km, con orixe e final en empalmes en L.M.T.S. BEG-706 entre C.T. O Castiñeiro e C.T. Travesa; realiza entrada e saída no C.T.C. proxectado, en condutor R.H.Z.1-2OL-12/20 kV 3(1×240 Al).</p>
    <p>Centro de transformación non prefabricado Oza ponte, cunha potencia de 630 kVA e unha relación de transformación de 15.000/400-230 V. Proxéctase, ademais, a reparación da caseta de obra civil, retirada da porta exterior e realización de foso de recollida de aceite. Concello de Oza dos Ríos.</p>
    <p>Cumpridos os trámites ordenados na Lei 54/1997, do 27 de novembro (BOE n.º 285), do sector eléctrico, e no título VII, capítulo II, do Real decreto 1955/2000, do 1 de decembro (BOE n.º 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada, ante o conselleiro de Economía e Industria, no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 20 de xaneiro de 2012.</p>
    <footer><p>P.A. (Artigo 39.3 do Decreto 324/2009, DOG n.º 117, do 17 de xuño)<br>Isidoro Martínez Arca<br>Xefe do Servizo de Administración Industrial</p></footer>

