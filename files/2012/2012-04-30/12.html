---
date: '2012-04-30'
id: O150-250412-0001
page: 15727
number: 82
agency: Escola Galega de Administración Pública
section: III. Outras disposicións.
title: >-
  RESOLUCIÓN do 12 de abril de 2012 pola que se convoca a Xornada sobre a Hora
  da Xurisdición Voluntaria.
range: Resolución
url: >-
  https://www.xunta.gal/dog/Publicados/2012/20120430/AnuncioO150-250412-0001_gl.html
---
<p>Dentro do plan de actividades da Escola Galega de Administración Pública para o ano 2012 e de acordo coas funcións atribuídas pola Lei 4/1987, do 27 de maio, de creación da Escola, e pola Lei 10/1989, do 10 de xullo, de modificación da anterior, convócase a Xornada sobre a Hora da Xurisdición Voluntaria, dirixida polo profesor Dr. Antonio Fernández de Buján e Fernández, catedrático de Dereito Romano da Universidade Autónoma de Madrid, conforme as seguintes bases:</p>
    <p>1. Obxectivos: </p>
    <p>Redefinir a xurisdición voluntaria.</p>
    <p>Desxudicializar os procedementos que non teñan contido xurisdicional.</p>
    <p>Establecer un procedemento xudicial xeral garantista.</p>
    <p>Determinar os procedementos xudiciais con reserva xurisdicional.</p>
    <p>Redistribuír competencias no seo do órgano xurisdicional.</p>
    <p>Determinar os procedementos que se desxudicialicen e que se atribúan a notarios e rexistradores da propiedade e mercantís.</p>
    <p>Desregular os procedementos obsoletos.</p>
    <p>Determinar o papel dos secretarios xudiciais na xurisdición voluntaria.</p>
    <p>Fixar o papel dos avogados e procuradores na xurisdición voluntaria.</p>
    <p>2. Contidos: </p>
    <p>Serán tratados, entre outros, os seguintes temas:</p>
    <p>– O novo perfil da xurisdición voluntaria.</p>
    <p>– Xurisdición voluntaria e reserva xudicial.</p>
    <p>– O procedemento de mediación: a mediación familiar.</p>
    <p>– Competencias notariais e xurisdición voluntaria.</p>
    <p>– Competencias rexistrais e xurisdición voluntaria.</p>
    <p>– A función dos secretarios xudiciais na xurisdición voluntaria.</p>
    <p>– Procura e xurisdición voluntaria.</p>
    <p>3. Destinatarios: </p>
    <p>Empregados públicos das administracións públicas de Galicia, xuíces e maxistrados, fiscais, secretarios xudiciais, notarios, rexistradores da propiedade e mercantís, avogados, procuradores, profesores universitarios e alumnos das universidades do sistema universitario de Galicia e interesados en xeral.</p>
    <p>4. Desenvolvemento: </p>
    <p>Esta xornada desenvolverase na Escola Galega de Administración Pública (EGAP) o día 14 de maio de 2012.</p>
    <p>Duración: 7 horas lectivas, en horario de mañá e tarde.</p>
    <p>5. Número de prazas: </p>
    <p>Limitado pola capacidade do local.</p>
    <p>6. Solicitudes:</p>
    <p>As solicitudes irán dirixidas ao director da Escola Galega de Administración Pública (polígono das Fontiñas, rúa Madrid, 2-4, 15707 Santiago de Compostela), segundo o modelo que figura como anexo a esta convocatoria, e serán presentadas no Rexistro Xeral da EGAP, ou ben de calquera das formas previstas no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común. Serán admitidas inscricións por medio de fax enviado ao número 981 54 63 30 ou por correo electrónico dirixido ao enderezo novas.egap@xunta.es</p>
    <p>As persoas solicitantes poderán obter a confirmación da súa admisión se chaman por teléfono, das 8.30 ás 14.30 horas, aos seguintes números: 981 54 62 41-881 99 70 14.</p>
    <p>7. Prazo:</p>
    <p>O prazo de presentación de solicitudes finalizará o xoves 11 de maio de 2012.</p>
    <p>8. Modificacións:</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento desta xornada, así como a facultade de cancelala se o escaso número de solicitudes non xustifica a súa realización.</p>
    <p>9. Certificado de asistencia:</p>
    <p>Entregarase un certificado de asistencia, ao final da xornada, a aquelas persoas inscritas que participasen asiduamente, e sempre que a súa asistencia sexa igual ou superior ao 85% das horas lectivas programadas. Neste documento aparecerán de forma expresa o contido, a data e o lugar de realización desta xornada.</p>
    <p>Santiago de Compostela, 12 de abril de 2012.</p>
    <footer><p>Pablo Figueroa Dorrego<br>Director da Escola Galega de Administración Pública</p></footer>
    <h2>Folla de inscrición</h2>
    <table>
     <tbody>
      <tr>
       <td>1. SOLICITANTE</td>
      </tr>
      <tr>
       <td>Apelidos Nome DNI</td>
      </tr>
     </tbody>
    </table>
    <table>
     <tbody>
      <tr>
       <td>2. DATOS PROFESIONAIS</td>
      </tr>
      <tr>
       <td>Posto de traballo/profesión Corpo, subgrupo ou escala (1) Nivel (2)</td>
      </tr>
      <tr>
       <td>Entidade na que presta servizos: (3)</td>
      </tr>
      <tr>
       <td>Enderezo do posto de traballo: Rúa N.º Localidade Provincia CP Tfno. 
        Correo electrónico:</td>
      </tr>
     </tbody>
    </table>
    <table>
     <tbody>
      <tr>
       <td>3. ACTIVIDADE SOLICITADA</td>
      </tr>
      <tr>
       <td>Solicita asistir á Xornada sobre a Hora da Xurisdición Voluntaria que se desenvolverá na Escola Galega de Administración Pública (EGAP) o día 14 de maio de 2012.
        Sinatura,
        .................................................., ......... de....................................... de 2012.
        Os datos de carácter persoal contidos no impreso poderán ser incluídos nun ficheiro para o seu tratamento por este órgano administrativo, como titular responsable deste, no uso das funcións propias que teñen atribuídas e no ámbito das súas competencias. Así mesmo, infórmase da posibilidade de exercer os dereitos de acceso, rectificación, cancelación e oposición, todo isto de conformidade co disposto no artigo 5 da Lei orgánica 15/1999, de protección de datos de carácter persoal (BOE núm. 298, do 14 de decembro de 1999).</td>
      </tr>
     </tbody>
    </table>
    <p>(1, 2 e 3): cubrir só en caso de ser funcionario ou funcionaria.</p>
    <p>DIRECTOR da EGAP. Polígono das Fontiñas, rúa Madrid, 2-4, 15707 Santiago de Compostela (A Coruña)</p>

