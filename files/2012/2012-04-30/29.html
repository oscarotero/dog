---
date: '2012-04-30'
id: C3C1-160412-0005
page: 15760
number: 82
agency: 'Consellería de Presidencia, Administracións Públicas e Xustiza'
section: VI. Anuncios. a) Administración autonómica.
title: >-
  RESOLUCIÓN do 9 de abril de 2012, da Dirección Xeral de Relacións Exteriores e
  coa Unión Europea, pola que se dispón a cancelación definitiva da inscrición
  de entidades inscritas no Rexistro Galego de Axentes de Cooperación para o
  Desenvolvemento.
range: Resolución
url: >-
  https://www.xunta.gal/dog/Publicados/2012/20120430/AnuncioC3C1-160412-0005_gl.html
---
<p>Antecedentes.</p>
    <p>O DOG do 16 de febreiro de 2012 publicou a Resolución do 27 de xaneiro de 2012, da Dirección Xeral de Relacións Exteriores e coa Unión Europea, pola que se dispón a suspensión provisional da inscrición no Rexistro Galego de Axentes de Cooperación e a apertura do trámite de audiencia previo á cancelación definitiva da inscrición en relación cos expedientes do procedemento PR805A.</p>
    <p>A devandita resolución establece que se vai «proceder á suspensión provisoria da inscrición das entidades relacionadas no anexo deste oficio, concedéndolles un trámite de audiencia de 15 días co fin de que poidan alegar e presentar os documentos e xustificacións que estimen pertinentes, e comunicándolles que, en caso de non facelo, procederá a cancelación definitiva da inscrición da súa entidade.</p>
    <p>Contra esta resolución, que non pon fin á vía administrativa, poderase interpoñer recurso de alzada perante o conselleiro de Presidencia, Administracións Públicas e Xustiza, no prazo dun mes contado desde a recepción desta notificación».</p>
    <p>O prazo do trámite de audiencia rematou o pasado 6 de marzo. O prazo para interpoñer o recurso de alzada ante o conselleiro de Presidencia, Administracións Públicas e Xustiza cumpriuse o 20 de marzo. As entidades relacionadas no anexo non presentaron ningunha documentación.</p>
    <p>Fundamentos de dereito.</p>
    <p>A Lei 3/2003, do 19 de xuño, de cooperación para o desenvolvemento establece no seu artigo 23 os axentes de cooperación.</p>
    <p>O Decreto 326/2004, do 29 de decembro, polo que se regulan os órganos de coordinación e asesoramento en materia de cooperación para o desenvolvemento e polo que se crea o Rexistro Galego de Axentes de Cooperación para o Desenvolvemento, modificado polo Decreto 90/2011 (desde agora Decreto 90/2011) establece no seu artigo 13.1 que a inscrición no rexistro é voluntaria. </p>
    <p>O artigo 19 do Decreto 90/2011 establece a obriga de comunicar ao rexistro calquera alteración dos datos rexistrados e di que a falta de comunicación da modificación dos datos inscritos aos que se refire o artigo 16 deste decreto –entre os que se atopa a modificación do domicilio social ou da súa delegación permanente en Galicia–, terá como efecto a suspensión provisoria da inscrición, que podería derivar en cancelación definitiva, logo de trámite de audiencia de acordo co previsto no artigo seguinte.</p>
    <p>O artigo 20 do Decreto 90/2011 establece que a inscrición dun axente de cooperación ao desenvolvemento poderá ser cancelada, por instancia de parte interesada ou de oficio, entre outros, nos seguintes casos:</p>
    <p>d) Por incumprimento da obriga de comunicar e acreditar calquera modificación da documentación achegada para a inscrición rexistral, de conformidade co disposto no artigo 15 deste decreto.</p>
    <p>De acordo co indicado e á vista da lexislación aplicable, </p>
    <h2>RESOLVO:</h2>
    <p>Proceder á cancelación definitiva da inscrición das entidades relacionadas no anexo desta resolución.</p>
    <p>Contra esta resolución, que non pon fin á vía administrativa, poderase interpoñer recurso de alzada perante o conselleiro de Presidencia, Administracións Públicas e Xustiza, no prazo dun mes contado desde a recepción desta notificación.</p>
    <p>Santiago de Compostela, 9 de abril de 2012.</p>
    <footer><p>Jesús María Gamallo Aller<br>Director xeral de Relacións Exteriores e coa Unión Europea</p></footer>
    <h2>ANEXO</h2>
    <table>
     <tbody>
      <tr>
       <td>Sección e n.º</td>
       <td>Denominación</td>
      </tr>
      <tr>
       <td>ONGD3</td>
       <td>Solidaridade Internacional Galega SIGA</td>
      </tr>
      <tr>
       <td>ONGD 7</td>
       <td>Asociación Juvenil Estudiantes Solidarios</td>
      </tr>
      <tr>
       <td>ONGD10</td>
       <td>Comité de Solidaridade con América Latina Cosal</td>
      </tr>
      <tr>
       <td>ONGD 15</td>
       <td>Asociación de Solidariedade Salvador Allende</td>
      </tr>
      <tr>
       <td>ONGD 20</td>
       <td>Centro Unesco de Galicia</td>
      </tr>
      <tr>
       <td>ONGD 21</td>
       <td>Asociación Babel</td>
      </tr>
      <tr>
       <td>ONGD37</td>
       <td>Fundación de Artistas e Intelectuales por los Pueblos Indígenas</td>
      </tr>
      <tr>
       <td>ONGD 39</td>
       <td>Asociación de Damas Salesianas</td>
      </tr>
      <tr>
       <td>ONGD 49</td>
       <td>Fraternidad Ayuda al Tercer Mundo FATEM</td>
      </tr>
      <tr>
       <td>ONGD 51</td>
       <td>Fundación Acción contra el Hambre</td>
      </tr>
      <tr>
       <td>ONGD 53</td>
       <td>Asociación Integración Ayuda y Desarrollo Africano AIDA</td>
      </tr>
      <tr>
       <td>ONGD64</td>
       <td>Asociación Benéfico Cultural Riparia</td>
      </tr>
      <tr>
       <td>ONGD 65</td>
       <td>Fundación Rokpa</td>
      </tr>
      <tr>
       <td>ONGD 84</td>
       <td>Asociación Brisa</td>
      </tr>
      <tr>
       <td>ONGD 95</td>
       <td>Asociación Dignidad</td>
      </tr>
      <tr>
       <td>ONGD 118</td>
       <td>Fundación Vicente Ferrer</td>
      </tr>
      <tr>
       <td>ONGD 120</td>
       <td>Asociación de Cooperación para o Desenvolvemento Amani Galiza-Laicos Combonianos Polo Sur</td>
      </tr>
      <tr>
       <td>ONGD 121</td>
       <td>Asociación Deporte, Cultura y Desarrollo</td>
      </tr>
      <tr>
       <td>ONGD 124</td>
       <td>Instituto Galego de Estudios de Seguranza Internacional e da Paz</td>
      </tr>
      <tr>
       <td>ONGD 147</td>
       <td>Asociación para la Salud Integral y el Desarrollo Humano ASIDH</td>
      </tr>
      <tr>
       <td>ONGD 168</td>
       <td>Asociación Organización de Solidaridad con los Pueblos de Asia, África y América Latina</td>
      </tr>
      <tr>
       <td>ONGD 180</td>
       <td>Fundación Ceps
        Centro de Estudios Políticos y Sociales</td>
      </tr>
      <tr>
       <td>ONGD 188</td>
       <td>CUCO Galicia Asociación Cultura y Cooperación al Desarrollo</td>
      </tr>
     </tbody>
    </table>

