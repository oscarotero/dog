---
date: '2012-05-18'
id: G2298-260412-0001
page: 18845
number: 94
agency: Xulgado de Primeira instancia e Instrución número 1 de Sarria
section: V. Administración de xustiza.
title: EDICTO (3636/2010).
range: Edicto
url: >-
  https://www.xunta.gal/dog/Publicados/2012/20120518/AnuncioG2298-260412-0001_gl.html
---
<p>María del Carmen Álvarez Iglesias, secretaria xudicial do Xulgado de Primeira Instancia e Instrución número 1 de Sarria, mediante este anuncio</p>
    <p>Neste procedemento seguido por instancia de Euromoble, S.L., fronte a Hogar y Muebles Kit, S.L., e Javier Souto Corral, ditouse sentenza, cuxo encabezamento e resolución son do teor literal seguinte:</p>
    <p>«Xulgado de Primeira Instancia de Sarria.</p>
    <p>Procedemento: ordinario.</p>
    <p>Número: 3/636-E/2010.</p>
    <p>Sentenza.</p>
    <p>En Sarria o 3 de febreiro de 2012.</p>
    <p>Vistos por min, M.ª Carmen López López, xuíza substituta do Xulgado de Primeira Instancia de Sarria e o seu partido, estes autos de xuízo ordinario número 3/636-E, seguidos neste xulgado por instancia da entidade Euromoble, S.L., representada pola procuradora Sra. López Díaz e asistida polo letrado Sr. Campo Moscoso, contra Hogar y Muebles Kit, S.L., e Javier Souto Corral, en situación de rebeldía procesual.</p>
    <p>Decido que, estimando a demanda interposta pola procuradora Sra. López Díaz en representación de Euromoble, S.L., contra a entidade mercantil Hogar y Muebles Kit, S.L., e contra Javier Souto Corral, condeno os demandados a aboar solidariamente á demandante a cantidade de 82.945,14 euros en concepto de rendas debidas e de gastos de devolución dos recibos xirados para o pagamento das rendas, máis os xuros legais; así como á entidade Hogar y Muebles Kit, S.L., ao aboamento da suma de 20.000 euros derivados de obrigas de pagamento impagadas referidas no feito quinto da demanda, co xuro legal incrementado en dous puntos desde a data dos seus respectivos vencementos ata o efectivo reembolso, e condeno a Javier Souto Corral como responsable subsidiario do seu pagamento.</p>
    <p>Con imposición de custas aos demandados.</p>
    <p>Modo de impugnación: mediante recurso de apelación ante a Audiencia Provincial de Lugo. O recurso prepararase por escrito ante este xulgado no prazo de vinte días.</p>
    <p>Así a pronuncia e asina».</p>
    <p>O xuíz.</p>
    <p>E, encontrándose os devanditos demandados, Hogar y Muebles Kit, S.L., e Javier Souto Corral, en paradoiro descoñecido, expídese este co fin de que sirva de notificación en forma a estes.</p>
    <p>Sarria, 16 de marzo de 2012.</p>
    <footer><p>A secretaria xudicial</p></footer>

