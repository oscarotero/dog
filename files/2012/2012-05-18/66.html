---
date: '2012-05-18'
id: L122-260412-0001
page: 18914
number: 94
agency: Concello de Cedeira
section: VI. Anuncios. b) Administración local.
title: >-
  ANUNCIO   de  información  pública  sobre  actividade  dunha  planta  de 
  coxeración  con  biomasa  forestal  no  parque  empresarial  da  Trabe 
  (expediente 2012/U006/000001).
range: Anuncio
url: >-
  https://www.xunta.gal/dog/Publicados/2012/20120518/AnuncioL122-260412-0001_gl.html
---
<p>Agustín Muñoz León, en representación de Auténtica Generación Distribuída de Castilla y León S.L. (AGD CyL S.L.) solicitou neste concello licenza municipal para a actividade dunha planta de coxeración con biomasa forestal no parque empresarial da Trabe (parcelas 23-24), de Cedeira.</p>
    <p>En cumprimento do disposto no artigo 8.3 do Decreto 133/2008, do 12 de xuño, polo que se regula a avaliación de incidencia ambiental, procédese a abrir un período de información pública de 20 días desde a publicación do presente anuncio no <em>Diario Oficial de Galicia</em>, no <em>Boletín Oficial</em> da provincia, e no taboleiro de anuncios do concello, para que, quen se vexa afectado dalgún xeito pola dita actividade, presente as observacións que considere pertinentes.</p>
    <p>De conformidade co artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, por medio do presente anuncio comunícaselles aos interesados, aos cales non sexa posible notificar persoalmente ou cando se ignore o lugar de notificación, que están notificados para todos os efectos, informándooss do prazo de 20 días hábiles, contados a partir do día seguinte ao da publicación deste anuncio, para alegaren o que consideren oportuno.</p>
    <p>O expediente obxecto desta información poderase examinar no Servizo de Urbanismo e Arquitectura deste concello durante o horario de atención ao público.</p>
    <p>Cedeira, 13 de abril de 2012.</p>
    <footer><p>Leopoldo Rubido Ramonde<br>Alcalde</p></footer>

