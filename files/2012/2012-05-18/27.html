---
date: '2012-05-18'
id: G2347-260412-0003
page: 18849
number: 94
agency: Xulgado do Social número 4 da Coruña
section: V. Administración de xustiza.
title: EDICTO (276/2010).
range: Edicto
url: >-
  https://www.xunta.gal/dog/Publicados/2012/20120518/AnuncioG2347-260412-0003_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 276/2010, por instancia de Mutua Gallega de Accidentes de Trabajo contra a empresa Robredo Tres 2005, S.L., o Instituto Nacional da Seguridade Social e a Tesouraría Xeral da Seguridade Social, sobre aboamento de prestacións, en que recaeu sentenza con data 25 de abril de 2012 que, copiada nos particulares necesarios, di así:</p>
    <p>«Que debo estimar e estimo a demanda interposta por Mutua Gallega de Accidentes de Trabajo, asistida pola letrada Eva María Vidal Rodríguez, contra a entidade Robredo Tres 2005, S.L., en rebeldía procesual, e contra o Instituto Nacional da Seguridade Social e a Tesouraría Xeral da Seguridade Social, ambas asistidas pola letrada María José Goyanes Viviani, e debo declarar e declaro a responsabilidade directa e principal da entidade Robredo Tres 2005, S.L. no aboamento das prestacións anticipadas pola demandante ao traballador Cristóbal Pérez Cárdenas polo accidente de traballo padecido o día 16 de maio de 2008, coa responsabilidade subsidiaria do INSS e da TXSS para o suposto de insolvencia da citada empresa e, en consecuencia, debo condenar e condeno a empresa Robredo Tres 2005, S.L., de maneira directa e principal, a reintegrar á Mutua Gallega de Accidentes de Trabajo a cantidade de 789,94 euros que a demandante anticipou en concepto de gastos de asistencia sanitaria e prestacións económicas de IT, coa responsabilidade subsidiaria do INSS e da TXSS para o caso de insolvencia da citada empresa. </p>
    <p>Notifíqueselles esta resolución ás partes, ás que se lles fará saber que non é firme e que contra ela só cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo de cinco días contado a partir da notificación desta sentenza, do que coñecerá, de ser o caso, a Sala do Social do Tribunal Superior de Xustiza de Galicia, tal e como establece o artigo 188 e seguintes do texto refundido da lei, aprobado polo Real decreto lexislativo 2/1995, do 7 de abril, pasados os cales quedará firme e se procederá ao seu arquivo.</p>
    <p>Así, por esta miña sentenza, definitivamente xulgando en primeira instancia, pronúncioo, mándoo e asínoo».</p>
    <p>E para que conste, para efectos da súa publicación no <em>Diario Oficial de Galicia,</em> co fin de que lle sirva de notificación en forma á empresa Robredo Tres 2005, S.L., expido e asino este edicto na Coruña o 25 de abril de 2012.</p>
    <footer><p>A secretaria xudicial<br>Rubricado</p></footer>

