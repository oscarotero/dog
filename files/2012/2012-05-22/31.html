---
date: '2012-05-22'
id: G2346-020512-0001
page: 19269
number: 96
agency: Xulgado do Social número 3 da Coruña
section: V. Administración de xustiza.
title: EDICTO (28/2012).
range: Edicto
url: >-
  https://www.xunta.gal/dog/Publicados/2012/20120522/AnuncioG2346-020512-0001_gl.html
---
<p>N.º de autos: despido objetivo individual 28/2012.</p>
    <p>Demandante: Ana María Fernández Puga.</p>
    <p>Avogado: José Nogueira Esmoris.</p>
    <p>Demandado: Concret Impress, S.L.</p>
    <p>Juan Rey Pita, secretario xudicial do Xulgado do Social número 3 da Coruña, fago saber que no procedemento de despedimento obxectivo individual 28/2012 deste Xulgado do Social, seguido por instancia de Ana María Fernández Puga contra a empresa Concret Impress, S.L. sobre despedimento, se ditou a seguinte resolución:</p>
    <p>«Na cidade da Coruña, vinte e cinco de abril de dous mil doce.</p>
    <p>Carlos Villarino Moure, maxistrado xuíz do Xulgado do Social número 3 do Xulgado e localidade ou provincia A Coruña, tras ver os presentes autos sobre despedimento entre partes, dunha e como demandante Ana María Fernández Puga, e comparece no seu nome e representación o letrado José Nogueira Esmoris e doutra como demandado Concret Impress, S.L., que non comparece malia estar citado en legal forma.</p>
    <p>Decisión:</p>
    <p>1.º Estimo a demanda sobre despedimento formulada por Ana María Fernández Puga fronte á empresa Concret Impress, S.L. e, en consecuencia, declaro a improcedencia do despedimento con condena da empresa indicada a que readmita inmediatamente o traballador nas mesmas condicións que rexían antes de producirse o despedimento, ou ben, á elección da empresa, á extinción da relación laboral con aboamento da indemnización detallada no número segundo desta decisión. Todo iso con aboamento, calquera que fose a súa opción, dos salarios de tramitación que non percibise ata a data da notificación da presente sentenza.</p>
    <p>A dita opción deberá exercerse en 5 días a partir da notificación desta sentenza, mediante escrito ou comparecencia ante este xulgado. Transcorrido o dito termo sen que se tivese optado, entenderase que procede a readmisión.</p>
    <p>2.º A indemnización e os salarios de tramitación que deberá aboar a empresa demandada, segundo o disposto no número anterior, son os seguintes:</p>
    <p>– En concepto de indemnización, e de optar a empresa por ela: 29.693,25 euros € (vinte e nove mil seiscentos noventa e tres con vinte e cinco céntimos de euro).</p>
    <p>– En concepto de salarios de trámite, os deixados de percibir desde a data do despedimento e ata a notificación da presente sentenza, calculados a razón de 43,99 €/día, e que ata a data da presente sentenza ascenden a 6.467,12 euros.</p>
    <p>Notifíqueselles esta sentenza ás partes advertindo que contra ela poderán interpor recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito neste xulgado dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtaselle igualmente ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto (0030.1846) a nome deste xulgado, co número 1533 0000 36 0028 12, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, co número 1533.0000.60.0028.12 a cantidade obxecto de condena, ou formalizar aval bancario pola dita cantidade en que se faga constar a responsabilidade solidaria do avalista, incorporándoos a este xulgado co anuncio de recurso. En todo caso, o recorrente deberá designar letrado para a tramitación do recurso no momento de anuncialo.</p>
    <p>Así, por esta a miña sentenza, definitivamente xulgando, o pronuncio, mando e asino».</p>
    <p>Publicación. Lida e publicada foi a anterior sentenza polo maxistrado que a ditou, encontrándose realizando audiencia pública no día da data, do cal dou fe.</p>
    <p>E para que sirva de notificación en legal forma a Concret Impress, S.L., expido a presente para a súa inserción no Diario Oficial de Galicia.</p>
    <p>A Coruña, 2 de maio de 2012.</p>
    <footer><p>O secretario xudicial</p></footer>

