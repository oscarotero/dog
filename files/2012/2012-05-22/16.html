---
date: '2012-05-22'
id: C3C1-100512-0004
page: 19212
number: 96
agency: 'Consellería de Presidencia, Administracións Públicas e Xustiza'
section: IV. Oposicións e concursos.
title: >-
  ORDE do 8 de maio de 2012 pola que se nomea a rexistradora da propiedade,
  mercantil e de bens mobles, pertencente ao corpo de aspirantes para o rexistro
  vacante da comunidade autónoma que se cita.
range: Orde
url: >-
  https://www.xunta.gal/dog/Publicados/2012/20120522/AnuncioC3C1-100512-0004_gl.html
---
<p>O nomeamento de rexistradores da propiedade, mercantís e de bens mobles que desempeñen funcións en Galicia é competencia desta comunidade autónoma, segundo o disposto no artigo 26.1 do Estatuto de autonomía de Galicia, aprobado pola Lei orgánica 1/1981.</p>
    <p>En cumprimento do establecido no artigo 277 da Lei hipotecaria, nos artigos 504 e 508 e demais concordantes do Regulamento para a súa execución, pola Orde do Ministerio de Xustiza 260/2012, do 2 de febreiro (BOE do 16 de febreiro), constitúese o corpo de aspirantes a rexistradores da propiedade, mercantís e de bens mobles.</p>
    <p>Visto o expediente instruído para a provisión de rexistros da propiedade, mercantís e de bens mobles, vacantes nesta comunidade autónoma, e consonte os resultados do concurso entre membros do corpo de aspirantes a rexistradores da propiedade, mercantís e de bens mobles, convocado por Resolución da Dirección Xeral dos Rexistros e do Notariado do 2 de marzo de 2012 e resolto por Resolución do 16 de abril de 2012 e, de conformidade cos artigos 284 da Lei hipotecaria, 513 e demais concordantes do regulamento para a súa execución, e o Decreto da Xunta de Galicia 7/2011, do 20 de xaneiro, e demais disposicións legais autonómicas pertinentes,</p>
    <h2>RESOLVO:</h2>
    <p>Nomear a rexistradora pertencente ao corpo de aspirantes comprendidos na citada orde ministerial e que no anexo se relaciona para prover o rexistro vacante radicado no territorio da Comunidade Autónoma de Galicia.</p>
    <p>Santiago de Compostela, 8 de maio de 2012.</p>
    <footer><p>Alfonso Rueda Valenzuela<br>Conselleiro de Presidencia, Administracións Públicas e Xustiza</p></footer>
    <h2>ANEXO</h2>
    <p>Mónica Gamallo Rivero, aspirante número 33 para o Rexistro da Propiedade do Carballiño (Ourense).</p>

