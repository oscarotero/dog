---
date: '2012-04-25'
id: G0003-160412-0001
page: 15174
number: 79
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 2 de abril de 2012, da Xerencia do Complexo Hospitalario
  Universitario de Vigo, pola que se anuncia convocatoria pública para a
  provisión,  polo  sistema  de  concurso  de  méritos, dun posto  de 
  coordinador/a  de  técnicos/as en coidados auxiliares de enfermaría do
  Complexo Hospitalario Universitario de Vigo.
range: Resolución
url: >-
  https://www.xunta.gal/dog/Publicados/2012/20120425/AnuncioG0003-160412-0001_gl.html
---
<p>De conformidade co establecido no capítulo VI do Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e a Orde do 24 de maio de 2006, pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 311/2009, do 28 de maio, polo que se establece a estrutura orgánica do Servizo Galego de Saúde, e da Orde do 15 de xuño de 2009, sobre delegación de competencias en órganos centrais e periféricos do Servizo Galego de Saúde (DOG número 119, do 19 de xuño), o xerente do Complexo Hospitalario Universitario de Vigo, </p>
    <h2>RESOLVE:</h2>
    <p>Primeiro. Anunciar a convocatoria para cubrir, polo sistema de concurso de méritos, un posto de coordinador/a de técnicos/as en coidados auxiliares de enfermaría do Complexo Hospitalario Universitario de Vigo, segundo se especifica no anexo desta resolución.</p>
    <p>Segundo. As bases da citada convocatoria estarán expostas nos taboleiros de anuncios das oficinas de persoal do complexo hospitalario e na páxina web do Servizo Galego de Saúde (www.Sergas.es).</p>
    <p>Terceiro. As solicitudes e a documentación anexa que conteña a xustificación dos requisitos e méritos alegados deberán presentarse en calquera dos rexistros do Complexo Hospitalario Universitario de Vigo, dirixidas ao xerente do complexo hospitalario, no prazo de vinte (20) días naturais contados desde o día seguinte ao da publicación do anuncio da presente convocatoria no <em>Diario Oficial de Galicia</em>.</p>
    <p>Así mesmo, poderán presentarse a través de calquera dos rexistros previstos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Vigo, 2 de abril de 2012.</p>
    <footer><p>Francisco Soriano Paredes<br>Xerente do Complexo Hospitalario Universitario de Vigo</p></footer>
    <h2>ANEXO</h2>
    <p>Denominación do posto: coordinador/a de técnicos/as en coidados auxiliares de enfermaría do Complexo Hospitalario Universitario de Vigo.</p>
    <p>Grupo de clasificación: D.</p>
    <p>N.º de vacantes: 1.</p>

