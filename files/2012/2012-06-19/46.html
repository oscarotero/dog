---
date: '2012-06-19'
id: CA05-050612-0002
page: 24162
number: 116
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 31 de maio de 2012, da Dirección Xeral de Relacións Laborais, pola
  que se notifica a resolución do expediente sancionador incoado por infracción
  administrativa na orde social 2002/0373-1.
range: Cédula
url: >-
  https://www.xunta.gal/dog/Publicados/2012/20120619/AnuncioCA05-050612-0002_gl.html
---
<p>Intentada a notificación persoal e devolta polo servizo de Correos por resultar imposible a súa práctica, de conformidade co disposto nos artigos 59.5 e 61 da Lei 30/1992, do 26 de novembro, modificada pola Lei 4/1999, mediante esta cédula notifícaselle á empresa relacionada no anexo a resolución recaída no expediente sancionador en materia de seguridade e saúde laboral.</p>
    <p>Faise saber que a dita resolución remata a vía administrativa e o interesado poderá impugnala perante os xulgados sociais, no prazo de dous meses contados desde a súa publicación, de acordo co disposto nos artigos 2.n) e 6.2.b) da Lei 36/2011, do 10 de outubro, reguladora da xurisdición social.</p>
    <p>Advírteselle que terá que aboar a multa imposta mediante a necesaria utilización do impreso que poderá solicitar na correspondente xefatura territorial da Consellería de Traballo e Benestar, no número de conta, na entidade bancaria e prazo que nel se sinala, dentro do prazo de pagamento do período voluntario, xa que noutro caso incoarase o procedemento pola vía de constrinximento.</p>
    <p>Santiago de Compostela, 31 de maio de 2012</p>
    <footer><p>Odilo Martiñá Rodríguez <br>Director xeral de Relacións Laborais</p></footer>
    <h2>ANEXO</h2>
    <p>Empresa: Carpintería Paz Baña, S.L.</p>
    <p>Enderezo: avda. As Brañas, 6, baixo, Fonteculler. Culleredo (A Coruña).</p>
    <p>Número expediente: 2002/0373-1.</p>
    <p>Acta de infracción: 504/2002/1/H.</p>
    <p>Data da resolución da dirección xeral: 9 de abril de 2012.</p>
    <p>Preceptos infrinxidos: artigos 4.2.d) e 19.1 do Real decreto lexislativo 1/1995, do 24 de marzo, polo que se aproba o texto refundido da Lei do estatuto dos traballadores, en relación co artigo 14 da Lei 31/1995, do 8 de novembro, de prevención de riscos laborais, e co número 3 do punto 1 do anexo II do Real decreto 1215/1997, do 18 de xullo, polo que se establecen as disposicións mínimas de seguridade e saúde para a utilización polos traballadores dos equipamentos de traballo. </p>
    <p>Preceptos sancionadores: artigos 12.16.b) e 12.8 do Real decreto lexislativo 5/2000, do 4 de agosto, polo que se aproba o texto refundido da Lei sobre infraccións e sancións na orde social.</p>
    <p>Sanción imposta: 1.502,54 €.</p>

