---
date: '2012-02-06'
id: O150-270112-11572
page: 4981
number: 25
agency: Escola Galega de Administración Pública
section: III. Outras disposicións.
title: >-
  RESOLUCIÓN do 27 de xaneiro de 2012 pola que se convoca a Xornada sobre
  normativa urbanística para cargos electos.
range: Resolución
url: >-
  https://www.xunta.gal/dog/Publicados/2012/20120206/AnuncioO150-270112-11572_gl.html
---
<p>Dentro do plan de actividades da Escola Galega de Administración Pública para o ano 2012 e de acordo coas funcións atribuídas pola Lei 4/1987, do 27 de maio, de creación da Escola, e pola Lei 10/1989, do 10 de xullo, de modificación da anterior, convócase, en colaboración coa Dirección Xeral de Administración Local, a Xornada sobre normativa urbanística para cargos electos, conforme as seguintes bases:</p>
    <p>1. Obxectivos.</p>
    <p>Proporcionar información aos cargos electos e directivos das entidades locais en materia de ordenación do territorio e urbanismo, con especial incidencia na normativa recentemente promulgada.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– Distribución de competencias urbanísticas entre as administracións públicas implicadas. O planeamento municipal e a colaboración coas entidades locais.</p>
    <p>– As novidades lexislativas en materia urbanística e de ordenación do territorio: especial referencia ás instrucións da Lei de ordenación urbanística de Galicia (LOUG).</p>
    <p>–Réxime urbanístico da propiedade do solo: principios xerais. Os conceptos de clasificación, cualificación urbanística e as situacións básicas do solo.</p>
    <p>– As obras sen licenza ou sen autorización autonómica. A suspensión de obras en execución. A acción de reposición da legalidade urbanística. O procedemento administrativo. Outras actividades sen licenza ou sen autorización autonómica.</p>
    <p>– As infraccións e sancións urbanísticas. Persoas responsables. Sancións. Prescrición. Procedemento administrativo sancionador.</p>
    <p>– Medios de reacción penal contra as irregularidades urbanísticas. As condenas penais, tipos e repercusións.</p>
    <p>3. Destinatarios.</p>
    <p>Alcaldes, concelleiros e persoal directivo das entidades locais.</p>
    <p>4. Desenvolvemento.</p>
    <p>Esta xornada desenvolverase na Escola Galega de Administración Pública (EGAP) o día 15 de febreiro de 2012.</p>
    <p>Duración: 6 horas lectivas, en horario de mañá e tarde.</p>
    <p>5. Número de prazas.</p>
    <p>Limitado pola capacidade do local.</p>
    <p>6. Solicitudes.</p>
    <p>As solicitudes irán dirixidas ao director da Escola Galega de Administración Pública (polígono das Fontiñas, rúa Madrid, 2-4, CP 15707 Santiago de Compostela), segundo o modelo que figura como anexo a esta convocatoria, e serán presentadas no Rexistro Xeral da EGAP, ou ben de calquera das formas previstas no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común. Serán admitidas inscricións por medio de fax enviado ao número 981 54 63 30 ou por correo electrónico dirixido ao enderezo novas.egap@xunta.es</p>
    <p>As persoas solicitantes poderán obter a confirmación da súa admisión se chaman por teléfono, das 8.30 ás 14.30 horas, aos seguintes números 981 54 62 41 - 881 99 70 14.</p>
    <p>7. Prazo.</p>
    <p>O prazo de presentación de solicitudes finalizará o día 10 de febreiro de 2012.</p>
    <p>8. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento desta xornada, así como a facultade de cancelala se o escaso número de solicitudes non xustifica a súa realización.</p>
    <p>9. Certificado de asistencia.</p>
    <p>Será entregado un certificado de asistencia, ao final da xornada, a aquelas persoas inscritas que participen asiduamente, e sempre que a súa asistencia sexa igual ou superior ao 85% das horas lectivas programadas. Neste documento aparecerán de forma expresa o contido, a data e o lugar de realización desta xornada.</p>
    <p>Santiago de Compostela, 27 de xaneiro de 2012.</p>
    <footer><p>Pablo Figueroa Dorrego<br>Director da Escola Galega de Administración Pública</p></footer>
    <p>FOLLA DE INSCRICIÓN</p>
    <table>
     <tbody>
      <tr>
       <td>1. SOLICITANTE</td>
      </tr>
      <tr>
       <td>Apelidos Nome DNI</td>
      </tr>
     </tbody>
    </table>
    <table>
     <tbody>
      <tr>
       <td>2. DATOS PROFESIONAIS</td>
      </tr>
      <tr>
       <td>Posto de traballo/Profesión Corpo, subgrupo ou escala (1) Nivel (2)</td>
      </tr>
      <tr>
       <td>Entidade na que presta servizos (3)</td>
      </tr>
      <tr>
       <td>Enderezo do posto de traballo: Rúa n.º Localidade Provincia CP Tfno. 
        Correo electrónico:</td>
      </tr>
     </tbody>
    </table>
    <table>
     <tbody>
      <tr>
       <td>3. ACTIVIDADE SOLICITADA</td>
      </tr>
      <tr>
       <td>Solicita asistir á Xornada sobre normativa urbanística para cargos electos que se desenvolverá na Escola Galega de Administración Pública (EGAP) o día 15 de febreiro de 2012.
        Sinatura,
        .................................................., ......... de....................................... de 2012.
        Os datos de carácter persoal contidos no impreso poderán ser incluídos nun ficheiro para o seu tratamento por este órgano administrativo, como titular responsable deste, no uso das funcións propias que teñen atribuídas e no ámbito das súas competencias. Así mesmo, infórmase da posibilidade de exercer os dereitos de acceso, rectificación, cancelación e oposición, todo isto de conformidade co disposto no artigo 5 da Lei orgánica 15/1999, de protección de datos de carácter persoal (BOE n.º 298, do 14 de decembro)</td>
      </tr>
     </tbody>
    </table>
    <p>(1, 2 e 3): cubrir só en caso de ser funcionario ou funcionaria</p>
    <p>DIRECTOR da EGAP. Polígono das Fontiñas, rúa Madrid, 2-4, CP 15707 Santiago de Compostela (A Coruña)</p>

