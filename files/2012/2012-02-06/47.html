---
date: '2012-02-06'
id: L388-170112-11072
page: 5210
number: 25
agency: Concello de Vilamartín de Valdeorras
section: VI. Anuncios. b) Administración local.
title: >-
  ANUNCIO de aprobación inicial e do trámite de información pública do Plan
  Xeral de Ordenación Municipal do Concello de Vilamartín de Valdeorras.
range: Anuncio
url: >-
  https://www.xunta.gal/dog/Publicados/2012/20120206/AnuncioL388-170112-11072_gl.html
---
<p>Aprobado inicialmente o Plan Xeral de Ordenación Municipal, por Acordo do Pleno, con data do 29 de decembro de 2011, de conformidade cos artigos 85.2 da Lei 9/2002, do 30 de decembro, de ordenación urbanística e protección do medio rural de Galicia sométese a información pública polo prazo de dous meses contados desde o día seguinte ao de publicación deste anuncio no Diario Oficial de Galicia.</p>
    <p>Durante o devandito período quedará o expediente, con todos os documentos que integran o plan xeral, incluído o informe de sustentabilidade ambiental, a disposición de calquera que queira examinalo nas dependencias do Concello de Vilamartín de Valdeorras, para que se presenten as alegacións que se estimen pertinentes.</p>
    <p>Quedan suspendidas as licenzas para as seguintes áreas: </p>
    <p>1. Obras de nova edificación, segregacións e parcelacións.</p>
    <p>1.1. Respecto do novo planeamento.</p>
    <p>Suspenderanse as licenzas nos seguintes ámbitos do novo PXOM:</p>
    <p>VL-01, VL-02, VL-03, ZVX-06, ZVL-11b e SCX-06.</p>
    <p>SUNC-01, SUNC-02 e SUNC-03.</p>
    <p>S-01, S-02 e S-03.</p>
    <p>1.2. Respecto do planeamento vixente.</p>
    <p>Solo urbano: nos ámbitos nos que se amplía a delimitación do solo urbano deberán suspenderse licenzas por variacións nas clasificacións entre a DSU e o novo PXOM.</p>
    <p>Solo rústico: nas zonas que se modifica a clasificación, de rústico a núcleo, de rústico a urbanizable ou de rústico a urbano, suspenderanse licenzas por cambio de clasificación.</p>
    <p>2. Obras nas edificacións existentes.</p>
    <p>Nas edificacións existentes nos ámbitos citados no punto 1.1. deste anuncio tan só se poderán levar a cabo obras de conservación e seguridade que ademais non supoñan un aumento do valor da edificación.</p>
    <p>A duración da suspensión é dun ano e medio e en calquera caso extinguirase coa aprobación definitiva do planeamento.</p>
    <p>Vilamartín de Valdeorras, 16 de xaneiro de 2012.</p>
    <footer><p>Enrique Álvarez Barreiro<br>Alcalde</p></footer>

