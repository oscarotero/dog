---
date: '2012-02-06'
id: CA05-250112-11443
page: 4992
number: 25
agency: Consellería de Traballo e Benestar
section: IV. Oposicións e concursos.
title: >-
  ORDE do 11 de xaneiro de 2012 pola que se resolve a convocatoria para a
  provisión, polo sistema de libre designación, de tres postos de traballo
  vacantes nesta consellería, anunciada por Orde do 27 de outubro de 2011 (DOG
  núm. 222, do 21 de novembro).
range: Orde
url: >-
  https://www.xunta.gal/dog/Publicados/2012/20120206/AnuncioCA05-250112-11443_gl.html
---
<p>Convocada a provisión, polo sistema de libre designación, de tres postos de traballo vacantes na Consellería de Traballo e Benestar, mediante Orde do 27 de outubro de 2011 (DOG núm. 222, do 21 de novembro), de conformidade co establecido nas bases quinta e sexta da referida orde, esta consellería,</p>
    <h2>RESOLVE:</h2>
    <p>Primeiro. Adxudicarlle destino, nos postos de traballo que se indican, ao persoal que se expresa no anexo desta orde, seleccionado conforme o establecido nas bases da convocatoria, realizada por Orde do 27 de outubro de 2011.</p>
    <p>Segundo. O cesamento no actual destino do persoal que obtivo praza producirase no prazo de tres días, contados a partir do seguinte ao da data da publicación desta orde no <em>Diario Oficial de Galicia</em>.</p>
    <p>Se na data en que deben cesar no seu destino o persoal está desfrutando un período de licenza, vacacións ou permiso, o prazo para efectualo empezará a contar a partir do día seguinte ao da súa incorporación.</p>
    <p>A toma de posesión da praza adxudicada deberase realizar no prazo dos tres días seguintes ao do cesamento, de tratarse da mesma localidade en que actualmente presta os seus servizos o persoal, ou no prazo dun mes, de tratarse de distinta localidade, conforme o establecido no artigo 14 do Decreto 93/1991, do 20 de marzo.</p>
    <p>Terceiro. O xefe do centro en que cause baixa o persoal, así como o daquel en que obteña destino, consignarán no título administrativo, dentro do prazo sinalado no punto anterior, as correspondentes dilixencias de cesamento e toma de posesión, das que se dará traslado, mediante copia, á Dirección Xeral da Función Pública.</p>
    <p>Cuarto. Contra esta orde, que esgota a vía administrativa, os/as interesados/das poderán interpoñer recurso potestativo de reposición perante esta consellería, no prazo dun mes contado desde o día seguinte ao da súa publicación no DOG, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente perante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 11 de xaneiro de 2012.</p>
    <footer><p>Beatriz Mato Otero<br>Conselleira de Traballo e Benestar</p></footer>
    <h2>ANEXO</h2>
    <p>Apelidos e nome: Alonso Moraleja, Francisco Javier.</p>
    <p>NRP: 1230613524 A2060.</p>
    <p>Grupo: A1.</p>
    <p>Corpo/escala: Corpo Superior de Administración da Xunta de Galicia.</p>
    <p>Denominación do posto: Xefatura do Servizo de Coordinación Administrativa. </p>
    <p>Código: TR.C99.10.000.15001.100.</p>
    <p>Nivel: 28.</p>
    <p>Dependencia: Xefatura Territorial da Coruña.</p>
    <p>Localidade: A Coruña.</p>
    <p>Apelidos e nome: Caridad Alonso, María Pilar.</p>
    <p>NRP: 3240513835 A2051.</p>
    <p>Grupo: A2.</p>
    <p>Corpo/escala: Corpo de Xestión de Administración da Xunta de Galicia.</p>
    <p>Denominación do posto: Xefatura do Servizo de Dependencia e Autonomía Persoal.</p>
    <p>Código: TR. C99.10.000.15001.680.</p>
    <p>Nivel: 28.</p>
    <p>Dependencia: Xefatura Territorial da Coruña.</p>
    <p>Localidade: A Coruña.</p>
    <p>Apelidos e nome: Herrero Riaño, Pilar.</p>
    <p>NRP: 0342262424L145100041.</p>
    <p>Grupo: I.</p>
    <p>Categoría: 004.</p>
    <p>Denominación do posto: director/a de Residencia de Maiores.</p>
    <p>Código: TR.C99.40.802.15770.001.</p>
    <p>Nivel: 28.</p>
    <p>Dependencia: Residencia Asistida de Maiores Volta do Castro (Santiago de Compostela).</p>
    <p>Localidade: Santiago de Compostela.</p>
    <p>Observacións: B10//Complemento singularidade ata importe do subgrupo A1-A2, nivel 28, co límite establecido no convenio colectivo do persoal laboral da Xunta de Galicia.</p>

