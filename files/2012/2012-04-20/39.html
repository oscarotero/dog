---
date: '2012-04-20'
id: CA04-290312-14153
page: 14620
number: 76
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 22 de marzo de 2012, da Xefatura Territorial da Coruña, pola que
  se autoriza administrativamente e se aproba o proxecto de execución dunha
  instalación eléctrica no concello de Muros (expediente IN407A 309/2011).
range: Resolución
url: >-
  https://www.xunta.gal/dog/Publicados/2012/20120420/AnuncioCA04-290312-14153_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación que a continuación se cita:</p>
    <p>Solicitante: Electra del Jallas, S.A.</p>
    <p>Domicilio social: pza. da Constitución, 17, 15270 Cee (A Coruña).</p>
    <p>Denominación: L.M.T.S. ao C.S. de Tal de Abaixo-Seixal.</p>
    <p>Situación: concello de Muros.</p>
    <p>Características técnicas: </p>
    <p>– Liña eléctrica de media tensión subterránea a 20 kV, de 735 m de lonxitude desde a L.M.T.A. ao C.T. Tras da Costa (expediente 50713), en condutor R.H.Z.1, ata C.S. Tal de Abaixo-Seixal, obxecto doutro proxecto que instalará o cliente. Concello de Muros.</p>
    <p>Cumpridos os trámites ordenados na Lei 54/1997, do 27 de novembro (BOE n.º 285), do sector eléctrico, e no título VII, capítulo II do Real decreto 1955/2000, do 1 de decembro (BOE n.º 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 22 de marzo de 2012.</p>
    <footer><p>Susana Vázquez Romero<br>Xefa territorial da Coruña</p></footer>

