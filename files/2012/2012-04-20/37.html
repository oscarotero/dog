---
date: '2012-04-20'
id: CA04-090312-13263
page: 14614
number: 76
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 6 de marzo de 2012, da Xefatura Territorial da Coruña, pola que
  se autoriza e se aproba o proxecto de execución dunha instalación eléctrica no
  concello de Cabanas (expediente IN407A 204/2011).
range: Resolución
url: >-
  https://www.xunta.gal/dog/Publicados/2012/20120420/AnuncioCA04-090312-13263_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Sucesores de Manuel Leira, S.L.</p>
    <p>Domicilio social: Cardeita, 30, San Martiño de Porto, 15621 Cabanas.</p>
    <p>Denominación: L.M.T., C.T. prefabricado de 630 kVA e R.B.T. no Pompal.</p>
    <p>Situación: concello de Cabanas.</p>
    <p>Características técnicas: </p>
    <p>– Liña subterránea de 15 kV, 299 m de lonxitude, coa orixe no C.T. As Modias (IN407A 2002/298) e final no C.T. proxectado.</p>
    <p>– C.T. prefabricado cunha potencia de 630 kVA, relación de transformación de 15/0,40-0,23 kV.</p>
    <p>– Rede de baixa tensión soterrada, con catro circuítos de 693 metros de lonxitude total.</p>
    <p>Cumpridos os trámites ordenados na Lei 54/1997, do 27 de novembro (BOE n.º 285), do sector eléctrico, e no título VII, capítulo II do Real decreto 1955/2000, do 1 de decembro (BOE n.º 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 6 de marzo de 2012.</p>
    <footer><p>Susana Vázquez Romero<br>Xefa territorial da Coruña</p></footer>

