---
date: '2012-04-20'
id: G0003-110412-0002
page: 14481
number: 76
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 14 de marzo de 2012, da Dirección Xerencia do Hospital da Costa
  de Burela, pola que se resolve a convocatoría pública para a provisión dun
  posto de xefe de sección de Otorrinolaringoloxía.
range: Resolución
url: >-
  https://www.xunta.gal/dog/Publicados/2012/20120420/AnuncioG0003-110412-0002_gl.html
---
<p>De conformidade co establecido no artigo 5.1.º j) da Orde do 15 de xuño de 2009, sobre delegación de competencias en órganos centrais e periféricos do Servizo Galego de Saúde, o director xerente do Hospital da Costa de Burela </p>
    <h2>ACORDA:</h2>
    <p>Primeiro. Resolver a convocatoria pública para a provisión dun posto de xefe de sección de Otorrinolaringoloxía do Hospital da Costa de Burela, convocado pola Resolución do 26 de mayo de 2011, segundo a publicación efectuada no DOG n.º 140, do xoves, 21 de xullo de 2011.</p>
    <p>Segundo. Unha vez analizadas todas as solicitudes presentadas e comprobado o cumprimento dos requisitos establecidos nas bases da convocatoria, nomear para o posto que se indica a persoa citada no anexo desta resolución.</p>
    <p>Terceiro. O profesional nomeado deberá cesar na praza que desempeñe dentro dos tres días hábiles seguintes ao da súa publicación.</p>
    <p>Cuarto. A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisorio ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo, e percibiranse os correspondentes haberes de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano convocante, quen non se incorpore ao posto adxudicado no prazo establecido.</p>
    <p>Quinto. Contra esta resolución poderá interporse, nos termos previstos na Lei 30/1992, do 26 de novembro, de réxime xurídico das administracións públicas e do procedemento administrativo común, recurso de alzada ante a Dirección de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Burela, 14 de marzo de 2012.</p>
    <footer><p>José Insua Pernas<br>Director xerente do Hospital da Costa de Burela</p></footer>
    <h2>ANEXO</h2>
    <p>Posto de traballo: (SF-A1-12) xefe de sección de Otorrinolaringoloxía.</p>
    <p>Nome e apelidos: José Antonio Fernández Martínez.</p>
    <p>DNI: 09378236D.</p>

