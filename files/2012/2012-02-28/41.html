---
date: '2012-02-28'
id: CA04-200212-12470
page: 7247
number: 41
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 20 de febreiro de 2012, da Xefatura Territorial de Lugo, pola
  que se somete a información pública a solicitude para o recoñecemento, en
  concreto, da utilidade pública da instalación solar fotovoltaica Seteventos I
  (2,9 MW) xunto coas súas liñas de evacuación, nos concellos do Saviñao e
  Pantón (expediente 002/2012 A.T.).
range: Resolución
url: >-
  https://www.xunta.gal/dog/Publicados/2012/20120228/AnuncioCA04-200212-12470_gl.html
---
<p>Para os efectos previstos na Lei 54/1997, do 27 de novembro, do sector eléctrico (BOE número 285) e polo Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalación de enerxía eléctrica (BOE número 310), sométese a información pública a solicitude de declaración de utilidade pública, en concreto, das instalacións eléctricas que se citan:</p>
    <p>Peticionaria: Solidaridad Solar, S.L.</p>
    <p>Enderezo: Pol. Ind. O Peago, 19 Escairón. C.P. 27540 O Saviñao (Lugo).</p>
    <p>Denominación: instalación solar fotovoltaica Seteventos I (2,9 MW).</p>
    <p>Situación: concellos do Saviñao e Pantón (Lugo).</p>
    <p>A citada instalación de xeración de enerxía eléctrica, xunto coa súa liña de evacuación, foi autorizada administrativamente, aprobada e incluída no réxime especial de produción de enerxía eléctrica mediante resolución da Dirección Xeral de Industria, Enerxía e Minas, con data do 11 de decembro de 2009 (DOG número 49, do 12 de marzo de 2010).</p>
    <p>Por Resolución do 21 de outubro de 2011, desta xefatura territorial, autorizouse e aprobouse o modificado da liña de evacuación da instalación (exp. IN 407A 2011/72-2, 7910 A.T.), (DOG número 220, do 17 de novembro).</p>
    <p>A declaración de utilidade pública que agora se solicita para esas instalacións e as súas liñas de evacuación, de acordo co artigo 51 da Lei do sector eléctrico e o artigo 143 do seu regulamento, levará implícita, en todo caso, segundo o sinalado no artigo 54 da citada Lei 54/1997, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei do 16 de decembro de 1954, de expropiación forzosa (BOE número 351).</p>
    <p>A relación concreta e individualizada dos bens e dereitos afectados que se consideran de necesaria expropiación figuran no anexo que se insire xunto con esta resolución.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións dirixidas a esta xefatura territorial, situada no edificio administrativo da Xunta de Galicia, rolda da Muralla 70, 27071 Lugo, no prazo de vinte días hábiles contados desde o día seguinte ao da última publicación ou ao da notificación individual.</p>
    <p>Esta publicación realízase igualmente para os efectos do artigo 59.4 da Lei 30/1992, do 26 de novembro, de réxime xurídico das administración públicas e do procedemento administrativo común (modificada pola Lei 4/1999, do 13 de xaneiro) cando os titulares dos predios propostos sexan descoñecidos, non se saiba o lugar de notificación, ou ben, tentada a notificación, non se puidera realizar e así dirixirlle ao Ministerio Fiscal as dilixencias que se produzan, de conformidade co artigo 5 da Lei de expropiación forzosa, do 16 de decembro de 1954.</p>
    <p>Lugo, 20 de febreiro de 2012.</p>
    <footer><p>José Manuel Vázquez Leirado<br>Xefe territorial de Lugo</p></footer>
    <h2>ANEXO<br>Relación de propietarios, bens e dereitos afectados</h2>
    <p>Concello de Pantón. Provincia de Lugo.</p>
    <table>
     <tbody>
      <tr>
       <td colspan="8">Expropiación en pleno dominio</td>
       <td>Afeccións</td>
      </tr>
      <tr>
       <td>N.º predio</td>
       <td>Pol.</td>
       <td>Parc.</td>
       <td>Lugar</td>
       <td>Superficie</td>
       <td>Cultivo</td>
       <td>Nome e apelidos</td>
       <td>Enderezo</td>
       <td>Pleno dominio</td>
      </tr>
      <tr>
       <td>1</td>
       <td>27</td>
       <td>293</td>
       <td>Viña da Aira</td>
       <td>5.934 m2</td>
       <td>Matogueira</td>
       <td>José María Beltrán Mosquera
        Emilio Beltrán Valcarce</td>
       <td>Rúa Chantada 150, Monforte de Lemos
        Rúa Benito Vicetto 70, Monforte de Lemos&amp;nbsp;</td>
       <td>5.934 m2</td>
      </tr>
     </tbody>
    </table>

