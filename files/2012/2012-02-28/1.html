---
date: '2012-02-28'
id: C3K1-220212-12533
page: 7076
number: 41
agency: Consellería de Sanidade
section: II. Autoridades e persoal. a) Cesamentos.
title: >-
  ORDE do 6 de febreiro de 2012 pola que se dispón o cesamento, por petición
  propia, dun membro do Comité Ético de Investigación Clínica de Galicia.
range: Orde
url: >-
  https://www.xunta.gal/dog/Publicados/2012/20120228/AnuncioC3K1-220212-12533_gl.html
---
<p>Os comités éticos de investigación clínica constitúen órganos especializados aos que corresponde informar todos aqueles ensaios clínicos que se realicen dentro do seu ámbito territorial.</p>
    <p>Con carácter xeral, os ensaios clínicos e os comités éticos de investigación clínica regúlanse na nosa Comunidade Autónoma no Decreto 32/1996, do 25 de xaneiro, polo que se regula a realización de ensaios clínicos na Comunidade Autónoma de Galicia, ademais de polo Real decreto 223/2004, do 6 de febreiro, polo que se regulan os ensaios clínicos con medicamentos.</p>
    <p>O Comité Ético de Investigación Clínica de Galicia creouse pola Orde do 11 de xullo de 1996, a cal dispón no seu artigo 3 que a composición do dito comité axustarase ao establecido no Decreto 32/1996, do 25 de xaneiro, debendo ser os seus membros nomeados por orde da Consellería de Sanidade.</p>
    <p>De acordo co anterior, en virtude das facultades que me confire o artigo 38 da Lei 1/1983, do 22 de febreiro, de normas reguladoras da Xunta e da súa Presidencia, modificada pola Lei 11/1988, do 20 de outubro, e pola Lei 2/2007, do 27 de xullo, e conforme o establecido no artigo 3 da Orde do 11 de xullo de 1996, </p>
    <p class="dog-centrado-sin-cursiva-c-a">DISPOÑO:</p>
    <p>Artigo único.</p>
    <p>Que cese, por petición propia, como membro do Comité Ético de Investigación Clínica de Galicia, a persoa que se relaciona no anexo desta orde.</p>
    <p>Disposición derrogatoria única.</p>
    <p>Quedan derrogadas cantas disposicións de igual ou inferior rango se opoñan ao disposto nesta orde.</p>
    <p>Disposición final única.</p>
    <p>Esta orde entrará en vigor ao día seguinte da súa publicación no Diario Oficial de Galicia.</p>
    <p>Santiago de Compostela, 6 de febreiro de 2012.</p>
    <footer><p>Rocío Mosquera Álvarez<br>Conselleira de Sanidade</p></footer>
    <h2>ANEXO</h2>
    <p>Cesamento de Fernando Tato Herrero, médico especialista en Farmacoloxía do Complexo Hospitalario Universitario de Santiago.</p>

