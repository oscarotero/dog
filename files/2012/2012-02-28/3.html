---
date: '2012-02-28'
id: C3K1-220212-12537
page: 7079
number: 41
agency: Consellería de Sanidade
section: II. Autoridades e persoal. b) Nomeamentos.
title: >-
  ORDE do 6 de febreiro de 2012 pola que se nomean dous novos membros do Comité
  Ético de Investigación Clínica de Galicia.
range: Orde
url: >-
  https://www.xunta.gal/dog/Publicados/2012/20120228/AnuncioC3K1-220212-12537_gl.html
---
<p>Os comités éticos de investigación clínica constitúen órganos especializados aos que corresponde informar todos aqueles ensaios clínicos que se realicen dentro do seu ámbito territorial.</p>
    <p>Con carácter xeral, os ensaios clínicos e os comités éticos de investigación clínica regúlanse na nosa Comunidade Autónoma no Decreto 32/1996, do 25 de xaneiro, polo que se regula a realización de ensaios clínicos na Comunidade Autónoma de Galicia, ademais de polo Real decreto 223/2004, do 6 de febreiro, polo que se regulan os ensaios clínicos con medicamentos.</p>
    <p>O Comité Ético de Investigación Clínica de Galicia creouse pola Orde do 11 de xullo de 1996, a cal dispón no seu artigo 3 que a composición do dito comité axustarase ao establecido no Decreto 32/1996, do 25 de xaneiro, debendo ser os seus membros nomeados por orde da Consellería de Sanidade.</p>
    <p>De acordo co anterior, en virtude das facultades que me confire o artigo 38 da Lei 1/1983, do 22 de febreiro, de normas reguladoras da Xunta e da súa Presidencia, modificada pola Lei 11/1988, do 20 de outubro, e pola Lei 2/2007, do 27 de xullo, e conforme o establecido no artigo 3 da Orde do 11 de xullo de 1996, </p>
    <footer><p>DISPOÑO:</p></footer>
    <p>Artigo único. </p>
    <p>Nomear como novos membros do Comité Ético de Investigación Clínica de Galicia as persoas que se relacionan no anexo desta orde.</p>
    <p>Disposición derrogatoria única.</p>
    <p>Quedan derrogadas cantas disposicións de igual ou inferior rango se opoñan ao disposto nesta orde.</p>
    <p>Disposición derradeira única.</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 6 de febreiro de 2012.</p>
    <footer><p>Rocío Mosquera Álvarez<br>Conselleira de Sanidade</p></footer>
    <footer><p>ANEXO</p></footer>
    <p>Novos membros do Comité Ético de Investigación Clínica de Galicia:</p>
    <p>– Susana Romero Yuste, médica especialista en Reumatoloxía do Complexo Hospitalario de Pontevedra.</p>
    <p>– Juan Fernando Cueva Bañuelos, médico especialista en Oncoloxía do Complexo Hospitalario Universitario de Santiago.</p>

