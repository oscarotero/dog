---
date: '2012-03-22'
id: G0164-130312-13380
page: 9999
number: 57
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 24 de febreiro de 2012 pola que se resolve a integración de centros
  bibliotecarios na Rede de Bibliotecas de Galicia.
range: Orde
url: >-
  https://www.xunta.gal/dog/Publicados/2012/20120322/AnuncioG0164-130312-13380_gl.html
---
<p>Vista a proposta do secretario xeral de Cultura, en conformidade co establecido no artigo 38 do Decreto 41/2001, do 1 de febreiro, de refundición da normativa en materia de bibliotecas,</p>
    <h2>RESOLVO:</h2>
    <p>Primeiro. Integrar na Rede de Bibliotecas de Galicia os centros bibliotecarios relacionados no anexo, comezando pola Biblioteca Pública Municipal de Arbo e rematando pola Biblioteca Pública Municipal da Pobra do Brollón.</p>
    <p>Segundo. A resolución favorable de integración estará condicionada á sinatura dun convenio onde se recolla a obriga por parte do centro bibliotecario de prestar un servizo público que deberá axustarse ao estipulado no Decreto 41/2001, do 1 de febreiro, e que poderá responder nos restantes termos ás especiais características de cada tipo de centros.</p>
    <p>Terceiro. O prazo de sinatura deste convenio non deberá ser superior aos tres meses. De non cumprirse este prazo deixarase sen efecto a posible resolución favorable e suporá o arquivo definitivo da solicitude.</p>
    <p>Cuarto. O posterior incumprimento do devandito convenio poderá ser motivo de exclusión temporal ou definitiva do centro bibliotecario de que se trate da Rede de Bibliotecas de Galicia.</p>
    <p>Santiago de Compostela, 24 de febreiro de 2012.</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>
    <h2>ANEXO</h2>
    <p>Biblioteca Pública Municipal de Arbo.</p>
    <p>Biblioteca Pública Municipal das Neves.</p>
    <p>Biblioteca Pública Municipal da Pobra do Brollón.</p>

