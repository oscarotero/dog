---
date: '2012-03-22'
id: G0003-090312-13267
page: 10066
number: 57
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 5 de marzo de 2012, da Xerencia Executiva do Barco de
  Valdeorras, pola que se resolve a convocatoria pública de provisión, polo
  procedemento de avaliación colexiada, do posto de xefe de Sección de
  Traumatoloxía.
range: Resolución
url: >-
  https://www.xunta.gal/dog/Publicados/2012/20120322/AnuncioG0003-090312-13267_gl.html
---
<p>Convocada por medio da Resolución do 25 de outubro de 2011 (DOG n.º 216, do 11 de novembro) a provisión dun posto de persoal licenciado sanitario, esta Xerencia, de conformidade coa competencia atribuída no artigo único da Orde do 28 de setembro de 2011 pola que se modifica a Orde do 15 de xuño de 2009, sobre delegación de competencias en órganos centrais e periféricos do Servizo Galego de Saúde, e dando cumprimento á Orde da Consellería de Sanidade do 24 de maio de 2006 (DOG n.º 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde,</p>
    <h2>DISPÓN:</h2>
    <p>Primeiro. Resolver a convocatoria pública para a provisión dun posto de persoal licenciado sanitario do Hospital Comarcal de Valdeorras, convocada pola Resolución do 25 de outubro de 2011 (DOG n.º 216, do 11 de novembro).</p>
    <p>Segundo. Nomear para o posto que se indica a persoa citada no anexo desta resolución.</p>
    <p>Terceiro. O aspirante nomeado deberá cesar na praza que desempeñe dentro dos tres días hábiles seguintes a aquel en que se publique a presente resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente quen non se incorpore ao posto adxudicado no prazo establecido.</p>
    <p>Cuarto. Contra a presente resolución poderá interpoñerse recurso de alzada ante a División de Recursos Humanos do Servizo Galego de Saúde, no prazo dun mes contado a partir do día seguinte ao da súa publicación, nos termos previstos na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>O Barco de Valdeorras, 5 de marzo de 2012.</p>
    <footer><p>María Jesús Magadán Álvarez<br>Xerente executiva do Barco de Valdeorras</p></footer>
    <h2>ANEXO</h2>
    <p>Posto: xefe de Sección de Traumatoloxía do Hospital Comarcal de Valdeorras.</p>
    <p>Nome e apelidos: Rogelio García Mata.</p>
    <p>DNI: 07842260-L.</p>

