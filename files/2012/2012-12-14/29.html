---
date: '2012-12-14'
id: CA04-231112-0002
page: 46778
number: 238
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 15 de novembro de 2012, da Xefatura Territorial da Coruña, pola
  que se somete a información pública a petición de autorización administrativa
  dunha instalación eléctrica no concello de Culleredo (expediente IN407A
  208/2012).
range: Resolución
url: >-
  https://www.xunta.gal/dog/Publicados/2012/20121214/AnuncioCA04-231112-0002_gl.html
---
<p>Para os efectos previstos na Lei 54/1997, do 27 de novembro (BOE nº 285), do sector eléctrico, e no título VII do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa da instalación eléctrica que se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171. 15007 A Coruña.</p>
    <p>Denominación: recuamento LMT a CT Tarrío e CS Tarrío.</p>
    <p>Situación: concello de Culleredo.</p>
    <p>Características técnicas: </p>
    <p>Liña de media tensión soterrada a novo CS Tarrío, a 15/20 kV, cunha lonxitude de 22 m, coa orixe en empalmes para realizar coa LMTS SBN-715B (expediente 231/11), no tramo entre o CT Culleredo (expediente 3.687) e a derivada ao CT Tarrío II (expediente 498/08), condutor tipo RHZ1-2 OL-12/20 kV, 3(1×240 Al), e final no novo CS Tarrío proxectado.</p>
    <p>Liña de media tensión soterrada a CT Tarrío (expediente 27.212), a 15/20 kV, cunha lonxitude de 243 m, coa orixe en cela de liña do novo CS Tarrío proxectado, condutor tipo RHZ1-2 OL-12/20 kV, 3(1×240 Al), e final en paso de subterráneo a aéreo para realizar na fachada da caseta do CT Tarrío (expediente 27.212).</p>
    <p>Novo centro de seccionamento prefabricado Tarrío, tipo manobra exterior, con celas compactas 3L, con illamento SF6.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, situada no Edificio Administrativo de Monelos, rúa Vicente Ferrer, 2, 2º andar, 15071 A Coruña, no prazo de vinte días a partir da última publicación.</p>
    <p>A Coruña, 15 de novembro de 2012</p>
    <footer><p>Susana Vázquez Romero<br>Xefa territorial da Coruña</p></footer>

