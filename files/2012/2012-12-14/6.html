---
date: '2012-12-14'
id: CA01-121212-0010
page: 46718
number: 238
agency: Consellería de Facenda
section: II. Autoridades e persoal. c) Substitucións.
title: >-
  ORDE do 12 de decembro de 2012 pola que se dispón que a secretaria xeral
  técnica da Consellería de Facenda se encargue do despacho dos asuntos da
  Dirección Xeral de Proxectos e Fondos Europeos.
range: Orde
url: >-
  https://www.xunta.gal/dog/Publicados/2012/20121214/AnuncioCA01-121212-0010_gl.html
---
<p>O Decreto 235/2012, do 5 de decembro, fixa a estrutura orgánica da Vicepresidencia e das consellerías da Xunta de Galicia. No seu artigo 2 establece os órganos de dirección nos cales se estrutura a Consellería de Facenda, entre os que se inclúe a nova Dirección Xeral de Proxectos e Fondos Europeos. Por Resolución da conselleira de Facenda do 10 de decembro de 2012 a esta dirección xeral quedan temporalmente adscritos, mentres non se aprobe a nova estrutura orgánica da consellería, a Subdirección Xeral de Coordinación de Investimentos e Fondos Comunitarios, así como o persoal que dependía directamente da extinta Dirección Xeral e Planificación e Fondos.</p>
    <p>Mentres non se proceda a nomeamento do titular da nova dirección xeral, cómpre adoptar as medidas inmediatas para asegurar o correcto funcionamento deste centro directivo e a resolución, se é o caso, dos asuntos que se lle encomenden. </p>
    <p>Por todo iso, en virtude das atribucións que me confire a Lei 1/1983, do 22 de febreiro, reguladora da Xunta e da súa Presidencia, </p>
    <p class="dog-centrado-sin-cursiva-c-a">DISPOÑO:</p>
    <p>Artigo único</p>
    <p>O desenvolvemento das accións e o exercicio das competencias da Dirección Xeral de Proxectos e Fondos Europeos quédanlle encomendados temporalmente e ata que se produza o nomeamento do seu titular á secretaria xeral técnica e do Patrimonio da Consellería de Facenda.</p>
    <p>Disposición derradeira </p>
    <p>Esta orde terá efectos o mesmo día da súa publicación no <em>Diario Oficial de Galicia</em>. </p>
    <p>Santiago de Compostela, 12 de decembro de 2012</p>
    <footer><p>Elena Muñoz Fonteriz<br>Conselleira de Facenda</p></footer>

