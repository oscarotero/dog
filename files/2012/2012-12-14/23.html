---
date: '2012-12-14'
id: CA02-311012-0008
page: 46764
number: 238
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 22 de outubro de 2012, da Secretaría Xeral de Calidade e Avaliación
  Ambiental, polo que se somete a información pública a solicitude de renovación
  da autorización ambiental integrada presentada por Corporación Alimentaria
  Peñasanta, S.A. para unha planta de tratamento e envasado de leite e produtos
  derivados, localizada no concello de Outeiro de Rei (Lugo). Clave do
  expediente de renovación 2012-IPPC-M-112.
range: Anuncio
url: >-
  https://www.xunta.gal/dog/Publicados/2012/20121214/AnuncioCA02-311012-0008_gl.html
---
<p>Con data do 18 de abril de 2008 outorgouse a Corporación Alimentaria Peñasanta, S.A. a autorización ambiental integrada nº 2006/0209_NAA/IPPC_128 para unha instalación dedicada ao tratamento e envasado de leite e produtos derivados, localizada no concello de Outeiro de Rei (Lugo). Nesta autorización estableceuse unha vixencia de cinco anos, contados a partir do día seguinte ao da súa notificación ao titular. </p>
    <p>O artigo 25 da Lei 16/2002, do 1 de xullo, de prevención e control integrados da contaminación, estipula que, transcorrido o prazo de vixencia da autorización, esta debe ser renovada e, de ser o caso, actualizada. Atendendo ao indicado e para os efectos previstos no artigo 7.2 do Real decreto 509/2007, do 20 de abril, polo que se aproba o regulamento para o desenvolvemento e a execución da Lei 16/2002, faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a documentación presentada polo solicitante para a renovación da autorización ambiental integrada, constituída polo documento titulado.</p>
    <p>– «Documento técnico para a renovación da autorización ambiental integrada das instalacións de Corporación Alimentaria Peñasanta, S.A. en Outeiro de Rei (Lugo). Rev.2 Agosto 2012».</p>
    <p>Co fin de que calquera interesado poida consultalo e, de ser o caso, formular no dito prazo as alegacións, suxestións ou observacións que estime convenientes. O antedito documento estará á disposición dos administrados, en horario de atención ao público, nas seguintes dependencias:</p>
    <p>• Secretaría Xeral de Calidade e Avaliación Ambiental. Servizo de Prevención e Control Integrados da Contaminación (San Lázaro, s/n, 15781 Santiago de Compostela).</p>
    <p>• Xefatura Territorial de Lugo da Consellería de Medio Ambiente, Territorio e Infraestruturas (rolda da Muralla, 70, 27071 Lugo).</p>
    <p>• Concello de Outeiro de Rei (praza do Concello, 1, 27150 Outeiro de Rei).</p>
    <p>Santiago de Compostela, 22 de outubro de 2012</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

