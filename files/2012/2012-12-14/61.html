---
date: '2012-12-14'
id: L223-231112-0001
page: 46865
number: 238
agency: Concello da Guarda
section: VI. Anuncios. b) Administración local.
title: >-
  ANUNCIO de licitación para a contratación, por procedemento aberto mediante
  concurso, do servizo de limpeza de edificios públicos do Concello da Guarda.
range: Anuncio
url: >-
  https://www.xunta.gal/dog/Publicados/2012/20121214/AnuncioL223-231112-0001_gl.html
---
<p>Aprobado por Decreto da Alcadía do 13 de novembro de 2012 o expediente de contratación, incluídos os pregos de cláusulas administrativas particulares-técnicas que rexerán o concurso para adxudicar a contratación do servizo de limpeza de edificios públicos do Concello da Guarda, expóñense ao público durante 8 días, contados a partir do seguinte ao da última publicación do presente anuncio no DOG ou no BOP, para que quen se considere interesado poida presentar reclamacións.</p>
    <p>Simultaneamente anúnciase o concurso, aínda que a licitación se aprazará se resulta necesario por formularse reclamacións contra os pregos.</p>
    <p>Entidade adxudicataria:</p>
    <p>Concello da Guarda, praza do Reló, s/n, 36780. Teléfono 986 61 00 00. Fax 986 61 02 83.</p>
    <p>Obxecto do contrato:</p>
    <p>Adxudicar o contrato do servizo de limpeza de edificios públicos do Concello da Guarda.</p>
    <p>Prazo de duración:</p>
    <p>Dous anos, prorrogables por dous anos máis.</p>
    <p>Tipo de licitación:</p>
    <p>60.000 euros ( IVE incluído) anuais, (respecto do que se admiten baixas). </p>
    <p>Clasificación:</p>
    <p>Grupo U, subgrupo 1, categoría a (servizos de limpeza en xeral).</p>
    <p>Modalidade de adxudicación:</p>
    <p>Concurso público, procedemento aberto, tramitación urxente.</p>
    <p>Garantías:</p>
    <p>Provisoria: non se exixe.</p>
    <p>Definitiva: 5 % do importe da adxudicación, excluído o imposto sobre o valor engadido.</p>
    <p>Exame do expediente:</p>
    <p>Os licitadores poderán examinar o expediente na Secretaría Xeral do Concello, en horario de luns a venres, das 9.00 ás 13.00 horas, excepto sábados e festivos e ata o día anterior ao do remate do prazo de presentación de proposicións.</p>
    <p>Presentación de proposicións:</p>
    <p>As proposicións presentaranse no Rexistro Xeral deste concello de luns a venres, das 9.00 ás 14.00 horas, e os sábados das 10.00 ás 13.00 horas, durante o prazo de 15 días naturais contado desde o día seguinte ao da publicación do último anuncio no BOP e no DOG, na forma sinalada no prego de cláusulas administrativas-técnicas. Se o último día de presentación de ofertas fora inhábil, prorrogarase ata o día hábil seguinte.</p>
    <p>Apertura de proposicións:</p>
    <p>A mesa de contratación procederá á cualificación da documentación xeral (sobre A) no Concello da Guarda ás dez horas do terceiro día hábil seguinte a aquel en que termine o prazo para a presentación de proposicións. Para estes efectos, se tal día fora sábado, o acto terá lugar o día hábil seguinte. No caso da existencia de deficiencias emendables na documentación xeral, outorgaráselles aos licitadores un prazo de dous días naturais para proceder á súa emenda. </p>
    <p>Ás dez horas do sexto día hábil seguinte ao da finalización do prazo de presentación de ofertas, a mesa de contratación, en acto público, procederá á apertura das propostas económicas e técnicas presentadas (sobres B e C). Para estes efectos, se tal día fora sábado, o acto terá lugar o día hábil seguinte.</p>
    <p>Gastos de anuncios:</p>
    <p>Por conta do adxudicatario.</p>
    <p>A Guarda, 13 de novembro de 2012</p>
    <footer><p>José Manuel Domínguez Freitas<br>Alcalde</p></footer>

