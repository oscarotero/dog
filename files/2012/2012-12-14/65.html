---
date: '2012-12-14'
id: L178-261112-0001
page: 46871
number: 238
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública do estudo de detalle no ámbito do quinteiro K
  do Parque empresarial da Sionlla (parcelas K4C01A-K4C01B).
range: Anuncio
url: >-
  https://www.xunta.gal/dog/Publicados/2012/20121214/AnuncioL178-261112-0001_gl.html
---
<p>A Xunta de Goberno local, na sesión ordinaria que tivo lugar o 25 de outubro de 2012, adoptou entre outros o seguinte acordo:</p>
    <p>a) Aprobar inicialmente o estudo de detalle, presentado o 28 de setembro de 2012 por Inmobiliaria Leroy Merlín, S.L.U., no ámbito do quinteiro K do parque empresarial da Sionlla (parcelas K4C01A-K4C01B).</p>
    <p>b) En aplicación do procedemento regulado polo artigo 86.2 da LOUG, o estudo de detalle inicialmente aprobado someterase a información pública durante o prazo de vinte días, con citación persoal dos propietarios das parcelas afectadas e anuncios que para o efecto se publicarán no Diario Oficial de Galicia e nun xornal dos de maior circulación na provincia.</p>
    <p>Con carácter previo á aprobación definitiva, e en cumprimento do exixido polo artigo 74.c) da LOUG, haberá de acreditarse a titularidade da sociedade promotora sobre as parcelas obxecto de ordenación.</p>
    <p>De conformidade co disposto no artigo 86.2 da Lei 9/2002, do 30 de decembro, de ordenación urbanística e protección do medio rural de Galicia, o citado expediente sométese a información pública polo prazo de vinte días, contado a partir do día seguinte ao da publicación deste anuncio no Diario Oficial de Galicia. Durante este prazo, os interesados poderán consultar o expediente no Servizo de Planeamento e Xestión e formular por escrito as alegacións que xulguen oportunas.</p>
    <p>Santiago de Compostela, 5 de novembro de 2012</p>
    <footer><p>Ángel Currás Fernández<br>Alcalde</p></footer>

