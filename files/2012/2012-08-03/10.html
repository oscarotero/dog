---
date: '2012-08-03'
id: CA01-230712-0005
page: 31197
number: 148
agency: Consellería de Facenda
section: IV. Oposicións e concursos.
title: >-
  RESOLUCIÓN do 20 de xullo de 2012, da Dirección Xeral da Función Pública, pola
  que se emprazan os interesados no recurso contencioso-administrativo P.O.
  88/2012, interposto por Miguel Pazos González e Germán Souto García.
range: Resolución
url: >-
  https://www.xunta.gal/dog/Publicados/2012/20120803/AnuncioCA01-230712-0005_gl.html
---
<p>A Dirección Xeral da Función Pública recibiu da Sala do Contencioso-Administrativo do Tribunal Superior de Xustiza de Galicia providencia pola que se admite a trámite o recurso contencioso-administrativo P.O. 88/2012, interposto por Miguel Pazos González e Germán Souto García, contra a desestimación do recurso de alzada formulado contra as resolucións do 5 e 27 de xullo de 2011, e contra a desestimación do recurso de alzada contra a Resolución do 12 de xullo de 2011, respectivamente, do tribunal designado pola Orde do 4 de setembro de 2009 (DOG número 179, do 11 de setembro) para cualificar o proceso selectivo de consolidación de emprego para o ingreso no corpo superior da Administración da Xunta de Galicia, subgrupo A1.</p>
    <p>En consecuencia, esta dirección xeral acordou nesta data e de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo á referida sala, o que se notifica para xeral coñecemento de todas as persoas interesadas no procedemento e se emprazan para que poidan comparecer como parte nos autos na Sala do Contencioso-Administrativo do Tribunal Superior de Xustiza de Galicia no prazo de 9 (nove) días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 20 de xullo de 2012</p>
    <footer><p>José María Barreiro Díaz<br>Director xeral da Función Pública</p></footer>

