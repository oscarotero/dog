---
date: '2012-10-18'
id: O3C2-111012-0002
page: 39609
number: 199
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 10 de outubro de 2012 pola que se convoca o curso denominado
  Aplicación da normativa de seguridade viaria e transporte en vías urbanas
  (dúas edicións).
range: Resolución
url: >-
  https://www.xunta.gal/dog/Publicados/2012/20121018/AnuncioO3C2-111012-0002_gl.html
---
<p>Dentro do convenio de colaboración en formación asinado entre a Deputación Provincial de Lugo e a Academia Galega de Seguridade Pública, e conforme as funcións atribuídas pola Lei 1/2007, do 15 de xaneiro, da Academia Galega de Seguridade Pública, anúnciase a convocatoria de dúas edicións do curso denominado Aplicación da normativa de seguridade viaria e transporte en vías urbanas, conforme as seguintes bases:</p>
    <p>1. Datos da actividade.</p>
    <p>Denominación: Aplicación da normativa de seguridade viaria e transporte en vías urbanas.</p>
    <p>Tipo: curso.</p>
    <p>Horas lectivas: 24 horas cada edición.</p>
    <p>Modalidade: presencial.</p>
    <p>Obxectivos: actualizar os coñecementos sobre a aplicación da normativa de seguridade viaria e transporte nas vías urbanas.</p>
    <p>Contido:</p>
    <p>– Ámbito de aplicación das normas de tráfico, circulación de vehículos de motor e seguridade viaria.</p>
    <p>– Cadro xeral de infraccións.</p>
    <p>– Seguro de responsabilidade civil.</p>
    <p>– Autorizacións administrativas. Permisos e licenzas de condución.</p>
    <p>– Regulamento xeral de condutores.</p>
    <p>– Clasificación dos vehículos.</p>
    <p>– LOTT e ROTT. Ámbito de aplicación.</p>
    <p>– Clasificación e definicións. Autorizacións e tarxetas en xeral.</p>
    <p>– Transportes públicos e privados de mercadorías.</p>
    <p>– Transporte público de viaxeiros.</p>
    <p>– CAP.</p>
    <p>2. Desenvolvemento da convocatoria.</p>
    <p>Destinatarios/as: os/as funcionarios/as de carreira dos corpos da policía local dos concellos da provincia de Lugo.</p>
    <p>Prazas ofertadas: 30 prazas por edición. Reservarase o 50 % das prazas para solicitantes mulleres que reúnan os requisitos exixidos na convocatoria, segundo o disposto no artigo 37.bis da Lei 7/2004, do 16 de xullo, galega para a igualdade de mulleres e homes.</p>
    <p>3. Solicitudes de participación.</p>
    <p>a) O persoal que desexe participar no curso convocado nesta resolución deberá cubrir o formulario de matrícula telemática na páxina web da Agasp http://agasp.xunta.es. Tamén poderán solicitar a súa inclusión no departamento de Formación da Deputación Provincial de Lugo.</p>
    <p>b) A falsidade ou ocultación de datos esenciais para a selección das persoas aspirantes dará lugar á exclusión automática do curso solicitado, así como á imposibilidade de participar en ningún outro curso durante o prazo dun ano computado desde o momento en que se detecte o feito.</p>
    <p>c) É conveniente consignar no formulario de solicitude un número de teléfono móbil co fin de poder realizar as notificacións necesarias.</p>
    <p>d) Serán excluídas automaticamente aquelas solicitudes que non teñan cubertos correctamente os datos necesarios para realizar o proceso selectivo do alumnado, que non se axusten ao formulario de solicitude ou que sexan presentadas fóra de prazo.</p>
    <p>e) Prazo para a presentación de solicitudes.</p>
    <p>O prazo de inscrición e presentación de solicitudes de participación rematará o día 7 de novembro de 2012.</p>
    <p>4. Formulario normalizado de solicitude.</p>
    <p>a) Os formularios de solicitude a que se refire a base anterior serán obtidos e cubertos pola persoa solicitante necesariamente a través da páxina web da Academia Galega de Seguridade Pública, que poden encontrar no enderezo da internet http://agasp.xunta.es</p>
    <p>b) Para cubrir correctamente os formularios de solicitude, no citado enderezo da internet disporase de instrucións de axuda que deberán ser observadas en todo momento polas persoas solicitantes.</p>
    <p>c) Os formularios poderán ser obtidos e cubertos ata as 14.00 horas da data de finalización do prazo de presentación de solicitudes.</p>
    <p>d) En caso de dúbida, dificultades técnicas ou necesidade de máis información poderán dirixirse á Agasp a través do número de teléfono 886 20 61 10, do fax 886 20 61 22 ou do enderezo de correo electrónico formacion.agasp@xunta.es, que adoptará as medidas necesarias para facilitar a presentación de solicitudes.</p>
    <p>• Criterios de selección.</p>
    <p>a) Menor número de cursos realizados polo/a alumno/a solicitante nos últimos cinco anos, segundo consten nas bases de datos da Academia, e non ter feito con anterioridade o curso que se convoca.</p>
    <p>b) A igual número de cursos terá preferencia o alumnado que leve máis tempo sen participar nas actividades da Academia.</p>
    <p>c) Antigüidade.</p>
    <p>• Listaxe de solicitudes seleccionadas.</p>
    <p>O día 9 de novembro de 2012 a Academia Galega de Seguridade Pública publicará no sitio web http://agasp.xunta.es as solicitudes de participación que resultaren seleccionadas segundo os criterios de selección mencionados anteriormente.</p>
    <p>• Obrigas das persoas seleccionadas.</p>
    <p>As persoas que resulten seleccionadas teñen a obriga de participar no desenvolvemento da actividade, agás que comuniquen a súa imposibilidade de asistencia con cando menos 48 horas de antelación ao comezo desta. A dita renuncia deberase comunicar por escrito á Agasp, por correo electrónico ao enderezo formacion.agasp@xunta.es ou por fax ao número 886 20 61 22.</p>
    <p>Noutro caso serán excluídas automaticamente da selección para as dez seguintes actividades que se convoquen, para as que reúna os requisitos exixidos de participación (artigos 18 e 21 do Regulamento de réxime interior da Agasp, en relación co artigo 46 do Decreto 243/2008, do 16 de outubro).</p>
    <p>5. Desenvolvemento da actividade.</p>
    <p>Lugar: aula da Policía local de Lugo, rúa das Artes, 33-35, Sanfiz, Lugo.</p>
    <p>Horario: das 16.00 ás 21.15 horas.</p>
    <p>Días:</p>
    <p>1ª edición: do 12 ao 16 de novembro de 2012.</p>
    <p>2ª edición: do 19 ao 23 de novembro de 2012.</p>
    <p>Certificado de aproveitamento: ao remate da actividade entregaráselle un certificado de aproveitamento a aquelas persoas que acrediten a súa participación continuada e superen as correspondentes probas de coñecementos.</p>
    <p>6. Baremación da actividade.</p>
    <p>Para os efectos do previsto nos anexos II e III da Orde do 28 de xaneiro de 2009, da Consellería de Presidencia, Administracións Públicas e Xustiza, publicada no DOG do 2 de febreiro, esta actividade terá unha baremación de 0,60 puntos.</p>
    <p>7. Dereitos e deberes do alumnado participante.</p>
    <p>Durante o desenvolvemento da actividade ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado pola Orde da Consellería de Presidencia, Administracións Públicas e Xustiza do 4 de febreiro de 2009 (DOG nº 30, do 12 de febreiro).</p>
    <p>8. Modificacións e incidencias.</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Estrada, 10 de outubro de 2012</p>
    <footer><p>José Carlos García Bouzas<br>Director xeral da Academia Galega de Seguridade Pública</p></footer>

