---
date: '2012-02-14'
id: CA04-250112-11462
page: 5887
number: 31
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 25 de xaneiro de 2012, da Xefatura Territorial de Lugo, pola que
  se somete a información pública a solicitude para o recoñecemento, en
  concreto, da utilidade pública das instalacións solares fotovoltaicas
  Seteventos II (10 MW) e Seteventos III (10 MW) xunto coas súas liñas de
  evacuación, nos concellos do Saviñao e Pantón (expediente 001/2012 A.T.).
range: Resolución
url: >-
  https://www.xunta.gal/dog/Publicados/2012/20120214/AnuncioCA04-250112-11462_gl.html
---
<p>Para os efectos previstos na Lei 54/1997, do 27 de novembro, do sector eléctrico (BOE núm. 285) e polo Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310), sométese a información pública a solicitude de declaración de utilidade pública, en concreto, das instalacións eléctricas que se citan:</p>
    <p>Peticionaria: Solidaridad Solar, S.L.</p>
    <p>Enderezo: polígono industrial O Peago, 19, Escairón, CP 27540 O Saviñao (Lugo).</p>
    <p>Denominación: instalacións solares fotovoltaicas Seteventos II (10 MW) e Seteventos III (10 MW).</p>
    <p>Situación: concellos do Saviñao e Pantón (Lugo).</p>
    <p>As citadas instalacións de xeración de enerxía eléctrica, xunto coas súas liñas de evacuación, foron autorizadas administrativamente, aprobadas e incluídas no réxime especial de produción de enerxía eléctrica mediante as correspondentes resolucións do 8 de setembro de 2010 (expediente 7294 A.T.) (DOG núm. 215, do 9 de novembro).</p>
    <p>Por Resolución do 15 de novembro de 2011, desta xefatura territorial, someteuse a información pública a petición de autorización do modificado II do proxecto básico e de execución modificado Seteventos II, central fotovoltaica de 10 MW (expediente IN407A 2011/111-2, 7947 A.T.) (DOG núm. 230, do 1 de decembro).</p>
    <p>Por Resolución do 10 de novembro de 2011, desta xefatura territorial, someteuse a información pública a petición de autorización do modificado II do proxecto básico e de execución, modificado Seteventos III, central fotovoltaica de 10 MW (expediente IN407A 2011/98-2, 7935 A.T.) (DOG número 227, do 28 de novembro).</p>
    <p>A declaración de utilidade pública que agora se solicita para esas instalacións e as súas liñas de evacuación, de acordo co artigo 51 da Lei do sector eléctrico e o artigo 143 do seu regulamento, levará implícita, en todo caso, segundo o sinalado no artigo 54 da citada Lei 54/1997, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei do 16 de decembro de 1954, de expropiación forzosa (BOE número 351).</p>
    <p>A relación concreta e individualizada dos bens e dereitos afectados que se consideran de necesaria expropiación figura no anexo que se insire xunto con esta resolución.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións dirixidas a esta xefatura territorial, situada no edificio administrativo da Xunta de Galicia, rolda da Muralla, 70, 27071 Lugo, no prazo de vinte días hábiles contados desde o día seguinte ao da última publicación ou ao da notificación individual.</p>
    <p>Esta publicación realízase igualmente para os efectos do artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro) cando os titulares dos predios propostos sexan descoñecidos, non se saiba o lugar de notificación, ou ben, tentada a notificación, non se puidese realizar e así dirixirlle ao Ministerio Fiscal as dilixencias que se produzan de conformidade co artigo 5 da Lei de expropiación forzosa, do 16 de decembro de 1954.</p>
    <p>Lugo, 25 de xaneiro de 2012.</p>
    <footer><p>José Manuel Vázquez Leirado<br>Xefe territorial de Lugo</p></footer>
    <h2>ANEXO<br>Relación de propietarios, bens e dereitos afectados</h2>
    <p>Concello do Saviñao. Provincia de Lugo.</p>
    <table>
     <tbody>
      <tr>
       <td colspan="8">Servidume trazado soterrado</td>
       <td colspan="2">Afeccións</td>
      </tr>
      <tr>
       <td>N.º predio</td>
       <td>Pol.</td>
       <td>Parc.</td>
       <td>Lugar</td>
       <td>Superficie</td>
       <td>Cultivo</td>
       <td>Nome e apelidos</td>
       <td>Enderezo</td>
       <td>ml soterrado</td>
       <td>m2 soterrado</td>
      </tr>
      <tr>
       <td>1</td>
       <td>114</td>
       <td>680</td>
       <td>Chousa</td>
       <td>24.143 m2</td>
       <td>Agrario-matogueira</td>
       <td>MVMC San Saturnino de Piñeiro
        (Presidente: Marcos Varela Rois)</td>
       <td>Salcedo, Piñeiro, 65, O Saviñao</td>
       <td>155 ml</td>
       <td>124 m2</td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td colspan="8">Expropiación en pleno dominio</td>
       <td colspan="2">Afeccións</td>
      </tr>
      <tr>
       <td>N.º predio</td>
       <td>Pol.</td>
       <td>Parc.</td>
       <td>Lugar</td>
       <td>Superficie</td>
       <td>Cultivo</td>
       <td>Nome e apelidos</td>
       <td>Enderezo</td>
       <td colspan="2">Pleno dominio</td>
      </tr>
      <tr>
       <td>2</td>
       <td>140</td>
       <td>210</td>
       <td>Albariza</td>
       <td>4.220 m2</td>
       <td>Agrario-matogueira</td>
       <td>María Rodríguez Álvarez</td>
       <td>Praza España, 19, Escairón</td>
       <td colspan="2"> 
        4.220 m2</td>
      </tr>
     </tbody>
    </table>

