---
date: '2012-02-14'
id: G2018-020212-11774
page: 5852
number: 31
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 31 de xaneiro de 2012 pola que se aproba e fai pública a listaxe
  definitiva de persoas admitidas e excluídas e se convocan as persoas
  aspirantes pola quenda de promoción interna á realización do primeiro
  exercicio do proceso selectivo para cubrir tres prazas da categoría
  profesional xornalista, grupo I, desta universidade.
range: Resolución
url: >-
  https://www.xunta.gal/dog/Publicados/2012/20120214/AnuncioG2018-020212-11774_gl.html
---
<p>Por Resolución do 22 de setembro de 2011 (DOG do 10 de outubro e BOE do 31 de outubro), convocáronse probas selectivas para cubrir tres prazas da categoría profesional de xornalista da USC, grupo I, dúas pola quenda de promoción interna e unha pola quenda de acceso libre. </p>
    <p>Por Resolución do 16 de decembro de 2011 (DOG do 3 de xaneiro de 2012), aprobouse a relación provisional de persoas aspirantes admitidas e excluídas nas mencionadas probas selectivas, e fixouse un prazo para emendar os defectos que motivaron a exclusión.</p>
    <p>Rematado o dito prazo e consonte o establecido na base 4.4 da convocatoria, o reitor </p>
    <footer><p>RESOLVE:</p></footer>
    <p>Primeiro. Declarar aprobada e facer pública a listaxe definitiva de persoas admitidas e excluídas polas quendas de promoción interna e de acceso libre ás citadas probas.</p>
    <p>Segundo. Indicar que a listaxe definitiva de persoas aspirantes admitidas e excluídas está exposta nos taboleiros de anuncios da Reitoría, da Casa da Balconada, do edificio de Servizos Administrativos e Biblioteca Intercentros e na web: http://www1.usc.es/webpas/</p>
    <p>Terceiro. Convocar as persoas aspirantes admitidas pola quenda de promoción interna para a realización do primeiro exercicio da primeira fase, o día 11 de abril de 2012, ás 17.00 horas, na Sala de Doutoramento (2.º andar), da Facultade de Ciencias da Comunicación (Campus Norte, Santiago de Compostela). </p>
    <p>A publicación dos sucesivos anuncios de realización dos demais exercicios realizaranse nos lugares indicados no punto 6.4 das bases da convocatoria e na páxina web: http://www.usc.es/xerencia/tribunais/tribunais.htm</p>
    <p>As persoas aspirantes admitidas pola quenda de acceso libre serán convocadas para a realización do primeiro exercicio da primeira fase mediante resolución reitoral, na cal se indicará o día, a hora e o lugar e que se publicará no DOG.</p>
    <p>Cuarto. As persoas aspirantes deberán presentarse para a realización de cada exercicio co DNI ou documento fidedigno acreditativo da súa identidade, a xuízo do tribunal. Así mesmo, deberán presentarse provistos do correspondente lapis do n.º 2 e goma de borrar para a realización dos exercicios tipo test.</p>
    <p>Contra esta resolución, que esgota a vía administrativa, poderase interpoñer un recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer un recurso potestativo de reposición no prazo dun mes ante o órgano que a ditou. Neste caso non se poderá interpoñer o recurso contencioso-administrativo antedito mentres non recaia resolución expresa ou presunta do recurso administrativo de reposición, ao abeiro dos artigos 116 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Santiago de Compostela, 31 de xaneiro de 2012.</p>
    <footer><p>Juan José Casares Long<br>Reitor da Universidade de Santiago de Compostela</p></footer>

