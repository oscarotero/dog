---
date: '2012-02-14'
id: G0164-310112-11691
page: 5890
number: 31
agency: 'Consellería de Cultura, Educación e Ordenación Universitaria'
section: VI. Anuncios. a) Administración autonómica.
title: >-
  ANUNCIO do 27 de xaneiro de 2012, do Servizo de Vixilancia e Inspección, polo
  que se notifica a proposta de resolución do expediente sancionador S-C-26.11,
  en materia de protección do patrimonio cultural de Galicia.
range: Anuncio
url: >-
  https://www.xunta.gal/dog/Publicados/2012/20120214/AnuncioG0164-310112-11691_gl.html
---
<p>De conformidade co disposto no artigo 59.5.º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que se relaciona no anexo a proposta de resolución do expediente sancionador S-C-26.11, por infracción da Lei 8/1995, do 30 de outubro, do patrimonio cultural de Galicia.</p>
    <p>O interesado disporá dun prazo de quince días hábiles, contados desde o día seguinte ao da publicación deste anuncio, para examinar o expediente nas dependencias do Servizo de Patrimonio Cultural da Xefatura Territorial da Consellería de Cultura, Educación e Ordenación Universitaria na Coruña, para presentar cantas alegacións, documentos ou informacións estime convenientes e, de ser o caso, propoñer proba, concretando os medios de que pretenda valerse.</p>
    <p>Santiago de Compostela, 27 de xaneiro de 2012.</p>
    <footer><p>Roberto Pena Puentes<br>Xefe do Servizo de Vixilancia e Inspección</p></footer>
    <h2>ANEXO</h2>
    <p>N.º de expediente: S-C-26.11.</p>
    <p>Interesado: José Luis Lousa Souto.</p>
    <p>Último enderezo coñecido: r/ Do Frade, 2, 1.º esquerda, Betanzos.</p>
    <p>Feitos imputados: realización de obras de demolición do inmoble número 5 da rúa da Cerca, «Casa Gótica», e desmontaxe e retirada dos seus escudos da fachada principal, no Casco Vello de Betanzos (A Coruña), sen licenza municipal e sen a previa e preceptiva autorización da Dirección Xeral do Patrimonio Cultural.</p>
    <p>Tipificación: artigo 92.c) da Lei 8/1995, do 30 de outubro, do patrimonio cultural de Galicia.</p>
    <p>Precepto sancionador: artigo 95 da Lei 8/1995, do 30 de outubro, do patrimonio cultural de Galicia.</p>

