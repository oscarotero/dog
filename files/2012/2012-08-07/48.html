---
date: '2012-08-07'
id: L308-170712-0008
page: 31533
number: 150
agency: Concello de Barbadás
section: VI. Anuncios. b) Administración local.
title: >-
  ANUNCIO de información pública sobre a aprobación inicial da modificación
  puntual do Plan xeral de ordenación municipal de Barbadás no ámbito do AR-10.
range: Anuncio
url: >-
  https://www.xunta.gal/dog/Publicados/2012/20120807/AnuncioL308-170712-0008_gl.html
---
<p>O Concello de Barbadás está a tramitar a modificación puntual do PXOM de Barbadás con ordenación detallada, no ámbito do solo urbano non consolidado do AR-10.</p>
    <p>O Pleno ordinario do 2 de xullo de 2012 acordou aprobar inicialmente a modificación puntual do PXOM no ámbito do AR-10 e proceder á súa exposición pública mediante a publicación de anuncio no Diario Oficial de Galicia e en dous dos xornais de maior difusión na provincia.</p>
    <p>Exponse ao público este expediente durante o prazo de dous meses, de conformidade co disposto no artigo 85.2 da Lei 9/2002, do 30 de decembro, de ordenación urbanística e protección do medio rural de Galicia, coas súas posteriores modificacións. </p>
    <p>Todas as persoas que se consideren afectadas poderán examinar o expediente na Secretaría deste concello, das 9.00 ás 13.00 horas desde o día seguinte ao da publicación no Diario Oficial de Galicia, e formular as alegacións ou observacións que xulguen oportunas.</p>
    <p>Barbadás, 4 de xullo de 2012</p>
    <footer><p>José Manuel Freire Couto<br>Alcalde</p></footer>

