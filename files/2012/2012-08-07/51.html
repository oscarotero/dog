---
date: '2012-08-07'
id: L241-010812-0001
page: 31536
number: 150
agency: Concello de Poio
section: VI. Anuncios. b) Administración local.
title: >-
  ANUNCIO de información pública sobre a aprobación definitiva do Plan parcial
  do parque empresarial de Fragamoreira.
range: Anuncio
url: >-
  https://www.xunta.gal/dog/Publicados/2012/20120807/AnuncioL241-010812-0001_gl.html
---
<p>Ao abeiro do disposto no artigo 92.2 da Lei 9/2002, do 30 de decembro, faise público que o Pleno do Concello de Poio, en sesión realizada o 26 de xuño de 2012, acordou:</p>
    <p>1. Estimar ou desestimar, de ser o caso, cada unha das alegacións presentadas, tanto durante a primeira información pública como durante a segunda información pública, de conformidade coas propostas individualizadas que se conteñen nos anexos I e II ao documento V: tramitación, presentados no concello con data do 24 de maio de 2012.</p>
    <p>2. Aprobar definitivamente o Plan parcial do parque empresarial de Poio (Pontevedra).</p>
    <p>3. Dar traslado do presente acordo ao promotor do plan parcial e a todos os propietarios incluídos no plan parcial, así como a todos os organismos sectoriais que interviñeron na súa tramitación, para o seu coñecemento.</p>
    <p>O 31 de xullo de 2012 remitiuse á Secretaría Xeral de Urbanismo da Consellería de Medio Ambiente, Territorio e Infraestruturas copia de dous exemplares do documento aprobado definitivamente debidamente dilixenciados. O plan parcial non entrará en vigor ata a publicación íntegra do texto normativo –Ordenanzas– no Boletín Oficial da provincia de Pontevedra, segundo dispón o artigo 70.2 da Lei 7/1985, do 2 de abril, e transcorrido o prazo de quince (15) días sinalado no artigo 65.2 da citada lei.</p>
    <p>Contra este acordo, que pon fin á vía administrativa, pódese interpoñer recurso contencioso-administrativo no prazo de dous meses, perante a Sala do Contencioso-Administrativo do Tribunal Superior de Xustiza de Galicia, contados a partir do día seguinte ao de publicación da devandita normativa no Boletín Oficial da provincia. Todo isto sen prexuízo de calquera outro recurso ou acción que xulguen oportunos.</p>
    <p>Poio, 31 de xullo de 2012</p>
    <footer><p>Luciano Sobral Fernández<br>Alcalde</p></footer>

