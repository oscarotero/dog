---
date: '2012-09-07'
id: CA04-220812-0006
page: 35579
number: 171
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 14 de agosto de 2012, da Dirección Xeral de Industria, Enerxía e
  Minas, pola que se somete a información pública o Proxecto de aproveitamento
  de recursos da sección B Penouta, no cal se inclúe estudo de impacto ambiental
  e plan de restauración, situado no concello de Viana do Bolo, da provincia de
  Ourense, e promovido por Pacific Strategic Minerals Spain, S.L.U.
range: Resolución
url: >-
  https://www.xunta.gal/dog/Publicados/2012/20120907/AnuncioCA04-220812-0006_gl.html
---
<p>O artigo 5.2º do Decreto 442/1990, do 13 de setembro, de avaliación de impacto ambiental para Galicia (DOG número 188, do 25 de setembro), dispón que os estudos de impacto ambiental se someterán ao trámite de información pública, durante trinta días hábiles, mediante anuncio no <em>Diario Oficial de Galicia</em>. </p>
    <p>Do mesmo xeito, o artigo 21 da Lei 3/2008, do 23 de maio, de ordenación da minería de Galicia, establece que, unha vez completada a documentación, se abrirá un período de información pública que non será inferior a trinta días.</p>
    <p>Na súa virtude,</p>
    <h2>RESOLVO:</h2>
    <p>Someter a información pública, por un prazo de trinta días hábiles, contados desde o seguinte ao da publicación da presente resolución, o «Proxecto de aproveitamento de recursos da sección B Penouta», no cal se inclúe estudo de impacto ambiental e plan de restauración, situado no concello de Viana do Bolo, da provincia de Ourense e promovido por Pacific Strategic Minerals Spain, S.L.U.</p>
    <p>Para os efectos informativos porase, á disposición dos administrados que a soliciten, a documentación correspondente ao proxecto para consulta nas oficinas desta Dirección Xeral de Industria, Enerxía e Minas, así como nas dependencias da Xefatura Territorial da Consellería de Economía e Industria en Ourense, e as posibles alegacións presentaranse durante o prazo sinalado, dirixidas ao director xeral de Industria, Enerxía e Minas, en calquera das oficinas previstas no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 14 de agosto de 2012</p>
    <footer><p>Ángel Bernado Tahoces <br>Director xeral de Industria, Enerxía e Minas</p></footer>

