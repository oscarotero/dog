---
date: '2012-09-07'
id: CA04-310812-0003
page: 35590
number: 171
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 27 de agosto de 2012, da Xefatura Territorial da Coruña, pola
  que se somete a información pública a petición de autorización administrativa
  dunha instalación eléctrica no concello de Culleredo (expediente IN407A
  141/2012).
range: Resolución
url: >-
  https://www.xunta.gal/dog/Publicados/2012/20120907/AnuncioCA04-310812-0003_gl.html
---
<p>Para os efectos previstos na Lei 54/1997, do 27 de novembro (BOE nº 285), do sector eléctrico, e no título VII do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición da autorización administrativa da instalación eléctrica que se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: LMTS 15 kV para alimentar a un CS na avenida de Rutis.</p>
    <p>Situación: concello de Culleredo.</p>
    <p>Características técnicas: </p>
    <p>Liña eléctrica de media tensión subterránea a 15/20, cunha lonxitude de 0,053 km, coa orixe en empalmes proxectados na LMTS existente SMC-705 ente o CT Vilaboa Pazo e o CT Colexio Home, condutor tipo RHZ1-2OL-12/20 kV, (1×240 mm² Al), e final en empalmes na LMTS existente SMC-705 entre o CT Vilaboa Pazo e o CT Colexio Home, tras realizar entrada e saída no novo CS.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, situada no edificio administrativo de Monelos, rúa Vicente Ferrer, 2, 2º andar, 15071 A Coruña, no prazo de vinte días, a partir da última publicación.</p>
    <p>A Coruña, 27 de agosto de 2012</p>
    <footer><p>Susana Vázquez Romero<br>Xefa territorial da Coruña</p></footer>

