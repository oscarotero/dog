---
date: '2012-06-14'
id: G0003-070612-0001
page: 23360
number: 113
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 6 de xuño de 2012, da Dirección de Recursos Humanos, pola que se
  publican as listas definitivas de admitidos/as e excluídos/as e se procede a
  publicar os resultados provisionais de baremación dos/das aspirantes
  admitidos/as co seu número de orde, con respecto á convocatoria de inscrición
  de aspirantes para vinculacións temporais en diversas categorías de xestión e
  servizos no ámbito das institucións sanitarias do Servizo Galego de Saúde e
  entidades adscritas á Consellería de Sanidade.
range: Resolución
url: >-
  https://www.xunta.gal/dog/Publicados/2012/20120614/AnuncioG0003-070612-0001_gl.html
---
<p>Por Resolución do 24 de novembro de 2011 (DOG nº 227, do 28 de novembro), da Dirección de Recursos Humanos, abriuse o prazo para inscrición de aspirantes de diversas categorías de xestión e servizos para vinculacións temporais no ámbito das institucións sanitarias do Servizo Galego de Saúde e entidades adscritas á Consellería de Sanidade. Esta primeira inscrición formalizouse para as seguintes categorías de xestión e servizos:</p>
    <p>1. Grupo auxiliar da función administrativa.</p>
    <p>2. Persoal de servizos xerais.</p>
    <p>3. Celador/a.</p>
    <p>Na dita resolución prevíase unha xeración de listas coas persoas inscritas ata a data 15.1.2012 que cumprisen os requisitos determinados na citada resolución. Este prazo foi ampliado ata o 16.1.2012.</p>
    <p>Por Resolución do 28 de febreiro de 2012 (DOG nº 49, do 9 de marzo) publicáronse as listas provisionais de admitidos/as e excluídos/as para vinculacións temporais nas anteditas categorías.</p>
    <p>Resoltas as solicitudes de emenda, procédese á publicación dos seus resultados, mediante unha lista definitiva de excluídos/as e admitidos/as.</p>
    <p>As reclamacións entenderanse estimadas ou desestimadas coa publicación destas listas definitivas.</p>
    <p>Contra a lista definitiva de admitidos/as e excluídos/as as persoas interesadas poderán interpor recurso contencioso-administrativo no prazo de dous meses contados a partir do día seguinte ao da súa publicación, ante o xulgado do contencioso-administrativo competente, de conformidade co establecido na Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderán interpor recurso de reposición ante a Dirección de Recursos Humanos do Servizo Galego de Saúde no prazo dun mes a contar desde o día seguinte á data de publicación das listas definitivas.</p>
    <p>Ademais, por medio desta resolución publícanse tamén os resultados provisionais de aplicación do baremo sobre os méritos dos/das aspirantes admitidos/as e o número de orde provisional que resulta da puntuación obtida.</p>
    <p>Así mesmo, pola presente resolución disponse a publicación do número de titulares e suplentes das listas especiais para nomeamentos de curta duración (norma II.8 do pacto de selección temporal) de celador/a, desagregada por centro ou complexo hospitalario, na páxina web do Servizo Galego de Saúde, no enlace que figura ao final desta resolución.</p>
    <p>As persoas aspirantes admitidas, só con respecto aos resultados da baremación, poden presentar reclamación ante a Dirección de Recursos Humanos do Servizo Galego de Saúde no prazo de dez días naturais contados desde o día seguinte á data de publicación das listas provisionais.</p>
    <p>As listas definitivas de excluídos/as e a lista de admitidos/as definitiva coa puntuación da baremación provisional e o número de orde están accesibles a través da páxina web do Servizo Galego de Saúde:</p>
    <p>http://www.sergas.es/MostrarContidos_N2_T01.aspx?IdPaxina=91170</p>
    <p>Santiago de Compostela, 6 de xuño de 2012</p>
    <footer><p>Esperanza Fernández Lago<br>Directora de Recursos Humanos do Servizo Galego de Saúde</p></footer>

