---
date: '2012-12-31'
id: G2210-101212-0006
page: 49443
number: 248
agency: Xulgado de Primeira Instancia e Instrución número 3 de Betanzos
section: V. Administración de xustiza.
title: EDICTO (366/2010).
range: Edicto
url: >-
  https://www.xunta.gal/dog/Publicados/2012/20121231/AnuncioG2210-101212-0006_gl.html
---
<p>Procedemento: procedemento ordinario 366/2010.</p>
    <p>Sobre: reclamación de cantidade.</p>
    <p>De: Balmonel, S.L.</p>
    <p>Procurador: Carlos Javier García Brandariz.</p>
    <p>Contra: Residencial Perillo, S.L.</p>
    <p>Notificación sentenza.</p>
    <p>No procedemento de referencia ditouse a sentenza cuxo encabezamento e parte dispositiva son do teor literal seguinte:</p>
    <p>«Sentenza.</p>
    <p>Betanzos, 22 de xuño de 2012.</p>
    <p>Vistos por M. de Luna Taboada Martínez, maxistrada xuíza do Xulgado de Primeira Instancia e Instrución número 3 desta cidade, os presentes autos do xuízo ordinario, seguidos por instancia de Balmonel, S.L. representado polo Sr. García Brandariz, baixo a asistencia letrada da Sra. López Ríos, contra Residencial Perillo, S.L, en situación de rebeldía procesual.</p>
    <p>Decisión:</p>
    <p>Estímase integramente a demanda presentada polo procurador Sr. García Brandariz, no nome e representación invocada, e condénase a parte demandada a aboarlle ao demandante a cantidade de oitenta e cinco mil setecentos seis euros con once céntimos (85.706,11 €), máis a cantidade que resulte en concepto de xuros da Lei 3/2004, do 19 de decembro, pola que se establecen medidas de loita contra a morosidade nas operacións mercantís, desde o vencemento da obriga de pagamento ata o seu efectivo pagamento, así como ao pagamento das custas.</p>
    <p>Notifíqueselles esta sentenza ás partes, facéndolles saber que contra esta cabe recurso de apelación que, se é o caso, deberá interporse ante este mesmo xulgado dentro dos vinte días seguintes a aquel en que se notifique esta resolución. Para a interposición do dito recurso é necesaria a constitución de depósito na conta de depósitos e consignacións do xulgado de acordo co establecido na disposición adicional décimo quinta da LOPX e polo importe de 50 €, o que deberá ser acreditado no momento da presentación do recurso.</p>
    <p>Así o acorda, manda e asina M. de Luna Taboada Martínez, maxistrada xuíza do Xulgado de Primera Instancia e Instrución número 3 de Betanzos».</p>
    <p>E como consecuencia do ignorado paradoiro de Residencial Perillo, S.L., expídese a presente para que sirva de cédula de notificación.</p>
    <p>Betanzos, 22 de xuño de 2012</p>
    <footer><p>O/a secretario/a</p></footer>

