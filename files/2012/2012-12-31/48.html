---
date: '2012-12-31'
id: L129-261212-0001
page: 49513
number: 248
agency: Concello de Coristanco
section: VI. Anuncios. b) Administración local.
title: >-
  ANUNCIO relativo á aprobación do Plan xeral de ordenación municipal do
  Concello de Coristanco.
range: Anuncio
url: >-
  https://www.xunta.gal/dog/Publicados/2012/20121231/AnuncioL129-261212-0001_gl.html
---
<p>Aprobado inicialmente o Plan xeral de ordenación municipal do Concello de Coristanco, polo Pleno deste Concello, en sesión do día 28 de novembro de 2012, sométese a información pública polo prazo de dous meses, contado a partir do seguinte a publicación de anuncio no Diario Oficial de Galicia, para a formulación de alegacións e reclamacións. Queda de manifesto o expediente no Concello de Coristanco, no edificio administrativo municipal, en horario de atención ao público. </p>
    <p>Queda suspendido polo prazo de dous anos o outorgamento de licenzas urbanísticas de parcelación de terreos, reformas, ampliacións e obras de nova edificación, coa excepción dos seguintes ámbitos:</p>
    <p>– Solo rústico: poderanse outorgar licenzas para os proxectos que cumpran simultaneamente coas condicións da disposición transitoria primeira da LOUG, do PXOM en vigor e do PXOM que se aproba inicialmente.</p>
    <p>– Solo de núcleo rural: poderanse outorgar licenzas para os proxectos que cumpran simultaneamente coas condicións da disposición transitoria primeira da LOUG, do PXOM en vigor e do PXOM que se aproba inicialmente. Mesmo as aliñacións deberán coincidir en ambos os dous documentos.</p>
    <p>– Solo urbano: poderanse outorgar licenzas para os proxectos que, contando con normas zonais similares, cumpran simultaneamente co PXOM en vigor, co PXOM que se aproba inicialmente e coa LOUG.</p>
    <p>– Ámbitos de planeamento subsistentes: poderanse outorgar licenzas nos seguintes ámbitos de planeamento subsistente:</p>
    <p>• APU-M1.</p>
    <p>• APU-R7.</p>
    <p>– Elementos catalogados: poderanse outorgar licenzas para os proxectos que se autoricen simultaneamente polo PXOM vixente e polo aprobado inicialmente, segundo o nivel de catalogación que corresponda.</p>
    <p>Para máis información, poderanse dirixir ao Concello de Coristanco, nas datas e horas sinaladas ou acceder á páxina web municipal: www.concellocoristanco.es</p>
    <p>Coristanco, 3 de decembro de 2012</p>
    <footer><p>Antonio Pensado Plágaro<br>Alcalde</p></footer>

