---
date: '2012-11-15'
id: CA02-021112-0001
page: 42973
number: 218
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 24 de outubro de 2012, da Secretaría Xeral de Ordenación do
  Territorio e Urbanismo, pola que se dá publicidade á parte dispositiva da
  sentenza número 656/2012, do 21 de xuño de 2012, da Sala do
  Contencioso-Administrativo do Tribunal Superior de Xustiza de Galicia.
range: Resolución
url: >-
  https://www.xunta.gal/dog/Publicados/2012/20121115/AnuncioCA02-021112-0001_gl.html
---
<p>Para xeral coñecemento, de conformidade co disposto nos artigos 72 e 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a Sección Segunda da Sala do Contencioso-Administrativo do Tribunal Superior de Xustiza de Galicia, con data do 21 de xuño de 2012, pronunciou a sentenza número 656/2012, ditada no procedemento ordinario nº 4471/2008, interposto por Bienvenido Méndez González, sentenza que na súa parte dispositiva literalmente di:</p>
    <p>«Estimar en parte o recurso contencioso-administrativo interposto polo representante procesual de Bienvenido Méndez González contra a Orde da Consellería de Política Territorial, Obras Públicas e Transportes do 16.5.2008, sobre aprobación definitiva do Plan xeral de ordenación urbana do concello de Vigo, do cal anulamos, por un lado, a clasificación do seu predio, situado no número 27 da rúa das Chozas, como urbanizable, para declarar que debe ser urbana consolidada, coa ordenación que corresponda; e, por outro, a ordenación do sector S-03-R (O Troncal). Non facemos condena en custas.</p>
    <p>Esta sentenza é susceptible de ser impugnada mediante o recurso ordinario de casación regulado no artigo 86 da LRXCA, que se deberá de preparar mediante escrito que se presentará ante esta sala no prazo de dez días.</p>
    <p>Unha vez firme esta sentenza, devólvase o expediente administrativo ao centro da súa procedencia, xunto coa certificación e comunicación.</p>
    <p>Así o pronunciamos, mandamos e asinamos».</p>
    <p>A citada sentenza foi declarada firme.</p>
    <p>Santiago de Compostela, 24 de outubro de 2012</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

