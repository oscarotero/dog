---
date: '2012-11-15'
id: CA02-311012-0010
page: 42975
number: 218
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 24 de outubro de 2012, da Secretaría Xeral de Ordenación do
  Territorio e Urbanismo, pola que se lle dá publicidade á parte dispositiva da
  Sentenza 615/2012, do 14 de xuño, da Sala do Contencioso-Administrativo do
  Tribunal Superior de Xustiza de Galicia.
range: Resolución
url: >-
  https://www.xunta.gal/dog/Publicados/2012/20121115/AnuncioCA02-311012-0010_gl.html
---
<p>Para xeral coñecemento, de conformidade co disposto nos artigos 72, 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a Sección Segunda da Sala do Contencioso-Administrativo do Tribunal Superior de Xustiza de Galicia, con data do 14 de xuño de 2012, pronunciou a Sentenza 615/2012, ditada no procedemento ordinario nº 4468/2008, interposto por Marina Fernández Calzas, e que na súa parte dispositiva literalmente di: </p>
    <p>«Aceptamos en parte o recurso contencioso-administrativo interposto por Marina Fernández Calzas contra a Orden do 16 de maio de 2008, da Consellería de Política Territorial, Obras Públicas e Transportes, pola que se lle deu aprobación definitiva ao Plan Xeral de Ordenación Municipal de Vigo, do cal anulamos a ordenación do sector S-03-R. No demais, rexeitamos o recurso. Non se fai imposición de custas.</p>
    <p>Esta sentenza é susceptible do recurso ordinario de casación do artigo 86 da LXCA de 1998, que se deberá preparar por escrito para presentar nesta sala no prazo de dez días.</p>
    <p>Unha vez sexa firme esta, devólvase o expediente administrativo ao centro da súa procedencia, xunto coa certificación e comunicación.</p>
    <p>Así o pronunciamos, mandamos e asinamos». </p>
    <p>A citada sentenza foi declarada firme.</p>
    <p>Santiago de Compostela, 24 de outubro de 2012</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

