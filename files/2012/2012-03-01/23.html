---
date: '2012-03-01'
id: CA04-160212-12333
page: 7570
number: 43
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 8 de febreiro de 2012, da Dirección Xeral de Industria, Enerxía
  e Minas, pola que se somete á información pública o proxecto sectorial para a
  ampliación das instalacións da empresa Plastic Omnium en Cedeira, Redondela,
  declarado como de incidencia supramunicipal polo Acordo do Consello da Xunta
  de Galicia do 2 de febreiro de 2012.
range: Resolución
url: >-
  https://www.xunta.gal/dog/Publicados/2012/20120301/AnuncioCA04-160212-12333_gl.html
---
<p>O Consello da Xunta de Galicia acordou, na súa reunión do 2 de febreiro de 2012, declarar o proxecto sectorial para a ampliación das instalacións da empresa Plastic Omnium en Cedeira, Redondela, promovido pola empresa Plastic Omnium Componentes Exteriores, S.L., como de incidencia supramunicipal, para os efectos previstos na Lei 10/1995, de ordenación do territorio de Galicia.</p>
    <p>Por tanto, en cumprimento do disposto no artigo 13.2 do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, segundo o cal os plans ou proxectos que o Consello da Xunta declare como de incidencia supramunicipal se someterán por un prazo mínimo dun mes aos trámites de información pública, mediante o correspondente anuncio no Diario Oficial de Galicia e nun dos xornais de maior circulación na comunidade autónoma, e de audiencia aos concellos afectados polo plan ou proxecto,</p>
    <h2>RESOLVO:</h2>
    <p>Someter á información pública o proxecto sectorial para a ampliación das instalacións da empresa Plastic Omnium en Cedeira, Redondela, declarado como de incidencia supramunicipal por Acordo do Consello da Xunta de Galicia do 2 de febreiro de 2012, por un prazo dun mes contado a partir da publicación desta resolución no Diario Oficial de Galicia.</p>
    <p>As persoas interesadas disporán do citado prazo dun mes para examinar o proxecto sectorial na Dirección Xeral de Industria, Enerxía e Minas da Consellería de Economía e Industria, na Xefatura Territorial da Consellería de Economía e Industria de Pontevedra e no Concello de Redondela, e presentar ante esta dirección xeral as alegacións que consideren pertinentes. </p>
    <p>Santiago de Compostela, 8 de febreiro de 2012.</p>
    <footer><p>Ángel Bernardo Tahoces<br>Director xeral de Industria, Enerxía e Minas</p></footer>

