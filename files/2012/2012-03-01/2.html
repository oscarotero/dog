---
date: '2012-03-01'
id: C3K1-290212-12788
page: 7499
number: 43
agency: Consellería de Sanidade
section: II. Autoridades e persoal. b) Nomeamentos.
title: >-
  ORDE do 27 de febreiro de 2012 pola que se dispón o cesamento e o nomeamento
  de membros do Consello Galego de Saúde en representación da cidadanía.
range: Orde
url: >-
  https://www.xunta.gal/dog/Publicados/2012/20120301/AnuncioC3K1-290212-12788_gl.html
---
<p>A Lei 8/2008, do 10 de xullo, de saúde de Galicia, recolle no seu artigo 13 que a cidadanía da Comunidade Autónoma de Galicia terá dereito a participar na xestión do Sistema Público de Saúde de Galicia a través dos órganos de participación comunitaria. No seu capítulo VI recolle a participación na formulación da política sanitaria e no control da súa execución como un dereito da cidadanía e da sociedade en xeral, un valor social e un instrumento de cooperación e información no ámbito do Sistema Público de Saúde de Galicia, para a mellora da saúde e do benestar da cidadanía.</p>
    <p>No artigo 24 regúlase o Consello Galego de Saúde como o principal órgano colexiado de participación comunitaria no Sistema Público de Saúde de Galicia, ao que lle corresponde o asesoramento á Consellería de Sanidade da Xunta de Galicia na formulación da política sanitaria e no control da súa execución. Regúlase, así mesmo, a súa composición e funcións, establecendo o nomeamento e separación do cargo pola persoa titular da Consellería de Sanidade, por proposta de cada unha das representacións que o compoñen.</p>
    <p>Os doce vogais representantes dos cidadáns serán designados na seguinte proporción: oito vogais pola Federación Galega de Municipios e Provincias (Fegamp), e un vogal por cada unha das deputacións provinciais da Comunidade Autónoma.</p>
    <p>Á vista da nova designación comunicada pola Fegamp de seis dos oito vogais que exercerán a súa representación no Consello Galego de Saúde, cómpre actualizar a composición do dito órgano mediante os cesamentos e nomeamentos que se relacionan nos anexos I e II desta orde.</p>
    <p>En consecuencia, en virtude das facultades que me confire o artigo 38 da Lei 1/1983, do 22 de febreiro, reguladora da Xunta e da súa Presidencia, reformada pola Lei 11/1988, do 20 de outubro, en relación co artigo 24 da Lei 8/2008, do 10 de xullo, de saúde de Galicia,</p>
    <h2>DISPOÑO:</h2>
    <p>Artigo 1. </p>
    <p>Cesan como vogais do Consello Galego de Saúde ás persoas indicadas no anexo I desta orde.</p>
    <p>Artigo 2. </p>
    <p>Nomeánse como vogais do Consello Galego de Saúde as persoas indicadas no anexo II desta orde.</p>
    <p>Artigo 3. </p>
    <p>Os doce vogais do Consello Galego de Saúde designados en representación da cidadanía, a través das entidades locais, son os que figuran no anexo III desta orde.</p>
    <p>Disposición derrogatoria.</p>
    <p>Quedan derrogadas todas as disposicións de igual ou inferior rango que se opoñan ao disposto nesta orde.</p>
    <p>Disposición derradeira.</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 27 de febreiro de 2012.</p>
    <footer><p>Rocío Mosquera Álvarez<br>Conselleira de Sanidade</p></footer>
    <h2>Anexo I</h2>
    <p>Cesan como membros do Consello Galego de Saúde:</p>
    <p>– Cipriano Caamaño Castro, nomeado como alcade de Boborás.</p>
    <p>– Marcial Sanjurjo Fernández, nomeado como alcalde de Ourol.</p>
    <p>– Mar Martín García, nomeada como concelleira de Santiago de Compostela.</p>
    <p>– Julio Álvarez Núñez, nomeado como alcalde de Quiroga.</p>
    <p>– Javier Francisco Caínzos Vázquez, nomeado como alcalde de Curtis.</p>
    <p>– Martiño Noriega Sánchez, nomeado como alcalde de Teo. </p>
    <h2>Anexo II</h2>
    <p>Noméanse membros do Consello Galego de Saúde:</p>
    <p>– Francisco José Fernández Pérez, alcalde de Leiro.</p>
    <p>– José Ignacio Cabezón Lorenzo, alcalde de Neda.</p>
    <p>– Miguel Domínguez Alfonso, alcalde da Cañiza.</p>
    <p>– Alberto García Pazos, concelleiro de Nigrán.</p>
    <p>– Pablo Taboada Camoira, alcalde de Palas de Rei.</p>
    <p>– Luciano Sobral Fernández, alcalde de Poio.</p>
    <h2>Anexo III</h2>
    <p>Vogais designados en representación da cidadanía:</p>
    <p>– Francisco José Fernández Pérez, alcalde de Leiro.</p>
    <p>– José Ignacio Cabezón Lorenzo, alcalde de Neda.</p>
    <p>– Miguel Domínguez Alfonso, alcalde da Cañiza.</p>
    <p>– Alberto García Pazos, concelleiro de Nigrán.</p>
    <p>– Pablo Taboada Camoira, alcalde de Palas de Rei.</p>
    <p>– Luciano Sobral Fernández, alcalde de Poio.</p>
    <p>– Luis Milia Méndez, alcalde de Carballeda de Avia.</p>
    <p>– Serafín A. Martínez Martínez, concelleiro de Fornelos de Montes.</p>
    <p>– Miguel de Santiago Boullón, designado pola Deputación Provincial da Coruña.</p>
    <p>– Marta Iglesias Bueno, designada pola Deputación Provincial de Pontevedra.</p>
    <p>– Manuel Martínez Núñez, designado pola Deputación Provincial de Lugo.</p>
    <p>– José Manuel Freire Couto, designado pola Deputación Provincial de Ourense.</p>

