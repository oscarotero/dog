---
date: '2012-03-01'
id: L375-270212-12681
page: 7597
number: 43
agency: Concello de San Cibrao das Viñas
section: VI. Anuncios. b) Administración local.
title: >-
  ANUNCIO da aprobación definitiva do estudo de detalle presentado por Alfocasa,
  S.L.
range: Anuncio
url: >-
  https://www.xunta.gal/dog/Publicados/2012/20120301/AnuncioL375-270212-12681_gl.html
---
<p>O Pleno da Corporación, na sesión que tivo lugar o 26 de xaneiro de 2012, acordou:</p>
    <p>«Primeiro. Aprobar definitivamente o estudo de detalle presentado por Isauro Cruz Deza, en nome e representación de Alfocasa, S.L. e redactado polo arquitecto Eusebio M. Pérez Iglesias co obxecto de definir as aliñacións da parcela n.º 28 da rúa 6 do polígono industrial, na fronte da estrada que comunica a aldea da Castellana coa igrexa parroquial de Santa Cruz de Rabeda, co fin de axustalas ás determinacións e previsións establecidas no PXOM.</p>
    <p>Segundo. Publicar o acordo de aprobación definitiva no Diario Oficial de Galicia, e o texto dos documentos que o integran, así como o índice de planos do estudo de detalle, no Boletín Oficial da provincia de Ourense.</p>
    <p>Terceiro. Notificarlles este acordo aos propietarios e demais interesados directamente afectados polo estudo de detalle.</p>
    <p>Cuarto. Comunicar á consellería competente en materia de urbanismo e ordenación do territorio a aprobación do estudo de detalle referido, á vez que se lle dá traslado dunha copia autenticada de dous exemplares del con todos os planos e documentos que o integran.</p>
    <p>Quinto. Facultar o alcalde presidente para subscribir e asinar toda clase de documentos e, en xeral, para todo o relacionado con este asunto».</p>
    <p>O acto de aprobación definitiva do citado plan foi comunicado á Consellería de Medio Ambiente, Territorio e Infraestruturas con data do 15 de febreiro de 2012, rexistro de saída número 260, en cumprimento do disposto no artigo 92.3 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>A normativa urbanística e ordenanzas publicáronse no Boletín Oficial da provincia de Ourense número 41, do 18 de febreiro de 2012.</p>
    <p>Contra o acordo de aprobación definitiva poderase interpoñer de forma potestativa recurso de reposición ante o mesmo órgano que ditou o acto ou directamente recurso contencioso-administrativo, ante a sala correspondente do Tribunal Superior de Xustiza de Galicia, no prazo de dous meses contados a partir do día seguinte ao da publicación do anuncio no Diario Oficial de Galicia.</p>
    <p>San Cibrao das Viñas, 27 de febreiro de 2012.</p>
    <footer><p>Manuel Pedro Fernández Moreiras<br>Alcalde</p></footer>

