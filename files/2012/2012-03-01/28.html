---
date: '2012-03-01'
id: C3K1-160212-12315
page: 7577
number: 43
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 2 de febreiro de 2012, da Xefatura Territorial de Pontevedra, pola
  que se notifica o acordo de inicio do expediente sancionador 2012002AL-PO,
  incoado por infraccións en materia sanitaria.
range: Cédula
url: >-
  https://www.xunta.gal/dog/Publicados/2012/20120301/AnuncioC3K1-160212-12315_gl.html
---
<p>Con data do 16 de xaneiro de 2012, a xefa territorial da Consellería de Sanidade de Pontevedra ditou o acordo de inicio do expediente sancionador número 2012002AL-PO, incoado na Xefatura Territorial da Consellería de Sanidade de Pontevedra contra a entidade Supermercado Asiático Sol Rojo, S.L.</p>
    <p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio desta cédula e, ao abeiro do disposto no número 5 do referido artigo, notifícaselle ao/á director/a xerente da entidade Supermercado Asiático Sol Rojo, S.L. o contido do referido acordo que figura como anexo, para que poida ter coñecemento del.</p>
    <p>Así mesmo, fáiselle saber o dereito que o/a asiste, ao abeiro do disposto no número 1 do artigo 16 do Real decreto 1398/1993, do 4 de agosto, polo que se aproba o Regulamento para o exercicio da potestade sancionadora, para presentar alegacións ante esta xefatura territorial no prazo de 15 días hábiles, contados desde o seguinte ao da publicación desta cédula, lembrándolle o seu dereito a consultar o expediente, depositado nas dependencias desta xefatura, sita en Pontevedra, avda. Fernández Ladreda, 43, 1.º, e obter, se é o caso, copia del, segundo o previsto na letra a) do artigo 35 da Lei 30/1992, do 26 de novembro.</p>
    <p>Notifícaselle tamén que, de non efectuar alegacións sobre o contido do dito acordo no citado prazo, a iniciación poderá ser considerada proposta de resolución cando conteña un pronunciamento preciso acerca da responsabilidade imputada, cos efectos previstos nos artigos 18 e 19 do citado regulamento.</p>
    <p>Esta cédula expídese para que conste e lle sirva de notificación ao/á interesado/a, en cumprimento do disposto no artigo 59.5.º da Lei 30/1992, do 26 de novembro. </p>
    <p>Pontevedra, 2 de febreiro de 2012.</p>
    <footer><p>Ángeles Feijoo-Montenegro Fernández<br>Xefa territorial de Pontevedra</p></footer>
    <h2>ANEXO</h2>
    <p>Número do expediente: 2012002AL-PO.</p>
    <p>Denunciada: Supermercado Asiático Sol Rojo, S.L., con CIF: B27755438.</p>
    <p>Último enderezo coñecido: avda. Gran Vía, 144, baixo, 36211 Vigo.</p>
    <p>Feito imputado: supostas infraccións en materia sanitaria.</p>
    <p>Preceptos presuntamente infrinxidos:</p>
    <p>– Artigo 2 punto 2.2 do Real decreto 1945/1983, do 22 de xuño, polo que se regulan as infraccións e sancións en materia de defensa do consumidor e da produción agroalimentaria.</p>
    <p>– Artigos 14, 17 e 18, punto 4, do Regulamento (CE) 178/2002, do 28 de xaneiro, polo que se establecen os principios e os requirimentos xerais da lexislación alimentaria, se crea a Autoridade Europea de Seguridade Alimentaria e se fixan procedementos relativos á seguridade alimentaria.</p>
    <p>– Artigos 5, 12, 17 e 18 do Real decreto 1334/1999, do 31 de xullo, polo que se aproba a norma xeral de etiquetaxe, presentación e publicidade dos produtos alimenticios.</p>
    <p>Tipificación: infracción leve, segundo o artigo 51, punto 1, da Lei 17/2011, do 5 de xullo, de seguridade alimentaria e nutrición.</p>
    <p>Sanción proposta: mil douscentos euros (1.200,00 €).</p>

