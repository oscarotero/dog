---
date: '2012-01-18'
id: G1438-281211-10468
page: 2912
number: 12
agency: Deputación Provincial da Coruña
section: VI. Anuncios. b) Administración local.
title: >-
  ANUNCIO de aceptación da ampliacion das delegacións de competencias
  tributarias do Concello de Ponteceso en materia de xestión, inspección e
  recadación voluntaria e executiva da taxa pola utilizacion privativa ou
  aproveitamentos especiales constituídos no solo, subsolo ou voo das vías
  públicas.
range: Anuncio
url: >-
  https://www.xunta.gal/dog/Publicados/2012/20120118/AnuncioG1438-281211-10468_gl.html
---
<p>O Pleno desta corporación, na sesión ordinaria que tivo lugar o 25 de novembro de 2011, adoptou, entre outros, o seguinte acordo:</p>
    <p>«40. Aceptación da ampliación das delegacións de competencias tributarias do Concello de Ponteceso en materia de xestión, inspección e recadación voluntaria e executiva da taxa pola utilización privativa ou aproveitamentos especiais constituídos no solo, subsolo ou voo das vías públicas. </p>
    <p>Aceptar a ampliación das competencias delegadas en materia tributaria acordada polo Concello de Ponteceso en relación coa seguinte materia:</p>
    <p>Xestión, inspección e recadación voluntaria e executiva da taxa pola utilización privativa ou aproveitamentos especiais constituídos no solo, subsolo ou voo das vías públicas municipais a favor de empresas explotadoras de servizos de subministracións de interese xeral. A xestión obxecto de delegación afectará tanto o suposto xeral do artigo 24 do texto refundido da Lei reguladora das facendas locais, aprobado polo Real decreto lexislativo 2/2004, do 5 de marzo, baseado no 1,5% dos ingresos brutos obtidos no termo municipal, como ao suposto especial da telefonía móbil.</p>
    <p>O exercicio das competencias delegadas obxecto de aceptación levarase a cabo nos termos establecidos nas bases para a prestación dos servizos tributarios aos concellos da provincia e terá efectos desde o día en que se publique este acordo no <em>Boletín Oficial </em>da provincia conforme o establecido no artigo 7 do texto refundido da Lei reguladora das facendas locais, aprobado polo Real decreto lexislativo 2/2004, do 5 de marzo».</p>
    <p>O que se fai público para xeral coñecemento.</p>
    <p>A Coruña, 19 de decembro de 2011.</p>
    <p> María Padín Fernández José Luis Almau Supervía<br> O presidente/PDFR 5.8.2011/ Secretario da Deputación<br> A vicepresidenta 2.ª Provincial da Coruña</p>

