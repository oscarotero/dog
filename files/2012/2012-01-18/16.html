---
date: '2012-01-18'
id: G2345-281211-10491
page: 2878
number: 12
agency: Xulgado do Social número 2 da Coruña
section: V. Administración de xustiza.
title: EDICTO (1037/2008).
range: Edicto
url: >-
  https://www.xunta.gal/dog/Publicados/2012/20120118/AnuncioG2345-281211-10491_gl.html
---
<p>María Mercedes Santos García, secretaria xudicial do Reforzo do Xulgado do Social número 2 da Coruña, fai saber que na demanda 1037/2008, seguida neste xulgado, se ditou sentenza cuxo encabezamento e resolución son do teor literal seguinte:</p>
    <p>«A Coruña o trece de decembro de dous mil once.</p>
    <p>Vistos por Montserrat Matos Salgado, maxistrada xuíza substituta do Xulgado do Social número 2 Reforzo da Coruña e do seu partido, estes autos de xuízo n.º 1037/2008, seguidos por instancia de Enrique Pereiro González, representado polo letrado Sr. Martínez Ramonde, contra a empresa Galinsta, S.L., en rebeldía procesual, e o Fogasa, que non comparece, versa a litis sobre reclamación de salarios.</p>
    <p>Resolvo que estimando integramente a demanda formulada por Enrique Pereiro González, representado polo letrado Sr. Martinez Ramonde, contra a empresa Galinsta, S.L., en rebeldía procesual, e o Fogasa, que non comparece, debo condenar e condeno a demandada a lle aboar ao demandante a suma de 6.063,64 euros, no sentido exposto no fundamento primeiro, incrementada cos xuros de demora pertinentes.</p>
    <p>Así mesmo, debo condenar e condeno subsidiariamente o Fogasa a responder de tales cantidades nos termos establecidos no artigo 33 do Estatuto dos traballadores.</p>
    <p>Notifíquese esta resolución ás partes, ás que se lles fará saber que esta non é firme e contra ela cabe interpor recurso de suplicación para ante o Tribunal Superior de Xustiza de Galicia, que se deberá anunciar antes este xulgado no prazo de cinco días contado a partir da notificación desta sentenza, do cal coñecerá, de ser o caso, a Sala do Social do Tribunal Superior de Xustiza de Galicia, tal como establece o artigo 188 e seguintes do texto refundido da lei, aprobado polo Real decreto lexislativo 2/1995, do 7 de abril. Pasado este prazo quedará firme e procederase ao seu arquivo».</p>
    <p>E para que lle sirva de notificación en legal forma a Galinsta, S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>A Coruña, 27 de decembro de 2011.</p>
    <footer><p>A secretaria xudicial<br>Rubricado</p></footer>

