---
date: '2012-02-21'
id: CA02-070212-11977
page: 6495
number: 36
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ACORDO do 16 de xaneiro de 2012, da Secretaría Xeral de Calidade e Avaliación
  Ambiental, pola que se dá trámite de audiencia á entidade mercantil Ourense de
  Transportes, S.A., ao abeiro do artigo 14.5 do Decreto 185/1999, do 17 de
  xuño, polo que se establece o procedemento para a aplicación na Comunidade
  Autónoma galega dun sistema voluntario de xestión e auditoría ambiental
  (EMAS).
range: Acordo
url: >-
  https://www.xunta.gal/dog/Publicados/2012/20120221/AnuncioCA02-070212-11977_gl.html
---
<p>A entidade mercantil Ourense de Transportes, S.A., con CIF: A-32106809 e con domicilio en travesía de Vía Vella, 17, 32001 Ourense, solicitou no seu día a inscrición no Rexistro galego de centros adheridos ao sistema de xestión e auditoría ambiental, segundo o procedemento regulado no Decreto 185/1999, do 17 de xuño, referenciado no encabezamento.</p>
    <p>Coa solicitude de inscrición xunta a declaración ambiental validada, así como o resto da documentación exixida no devandito Decreto 185/1999.</p>
    <p>Con data do 23 de novembro de 2004 procédese á inscrición do centro sito na travesía de Vía Vella, 17, 32001 Ourense, e pertencente á dita entidade mercantil, no Rexistro galego de centros adheridos ao sistema de xestión e auditoría ambiental co número ES-GA-000039.</p>
    <p>Na citada declaración ambiental facíase constar que a próxima validación e verificación se realizará en setembro de 2005 e a data límite para a súa presentación era o 30 de setembro de 2005. Rematado este prazo para a presentación da seguinte declaración ambiental validada, non se recibiu por parte de Ourense de Transportes, S.A. ningún tipo de comunicación.</p>
    <p>Tras diversos intentos infrutuosos de comunicación coa empresa vía telefónica, enviouse comunicación escrita á dita entidade mercantil, mediante notificación con xustificante de recepción en varias ocasións, a última con data do 7.2.2011, sendo tamén estas comunicacións escritas devoltas polo servizo de Correos por descoñecidas en todos os intentos.</p>
    <p>Considerando que o artigo 14.1 do Decreto 185/1999, do 17 de xuño, polo que se establece o procedemento para a aplicación na Comunidade Autónoma galega dun sistema voluntario de xestión e auditoría ambiental (EMAS), dispón que «1. Unha vez inscrito o centro no rexistro, se este non presentase a seguinte declaración ambiental validada no prazo fixado pola propia empresa na súa solicitude, que en ningún caso será superior a tres anos, e non pagase a taxa de rexistro, a Dirección Xeral de Calidade e Avaliación Ambiental cancelará a inscrición do centro no rexistro e informará de tal medida a dirección do centro».</p>
    <p>Considerando que o parágrafo 5 do mesmo precepto establece que «5. A Dirección Xeral de Calidade e Avaliación Ambiental, antes de ordenar a suspensión ou cancelación da inscrición dun centro do rexistro, dará trámite de audiencia ao interesado concedéndolle un prazo de quince días para que presente as alegacións, documentos e xustificacións que considere oportunos. A resolución que acorde a suspensión ou cancelación da inscrición dun centro no rexistro será motivada e notificarase á Dirección do centro e ao Rexistro de Establecementos Industriais».</p>
    <p>Este trámite de audiencia, así como a posterior resolución que se emita, correspóndelle ao secretario xeral de Calidade e Avaliación Ambiental, segundo os artigos 12 ao 14 do Decreto 185/1999, do 17 de xuño, polo que se establece o procedemento para a aplicación na Comunidade Autónoma galega dun sistema voluntario de xestión e auditoría ambiental, e o artigo 13.2.2 do Decreto 316/2009, do 4 de xuño, polo que se establece a estrutura orgánica da Consellería de Medio Ambiente, Territorio e Infraestruturas.</p>
    <p>Ao abeiro do disposto no artigo 14.5 do devandito Decreto 185/1999, do 17 de xuño, concédese un prazo de quince días para formular alegacións e achegar os documentos e xustificacións que consideren convenientes, contados desde a notificación do presente acordo, como trámite previo á resolución de cancelación da inscrición no dito Rexistro galego de centros adheridos do sistema de xestión e auditoría ambiental (EMAS).</p>
    <p>Vistos os preceptos sinalados e demais de xeral e pertinente aplicación, esta Secretaría Xeral de Calidade e Avaliación Ambiental, en virtude da competencia que lle outorgan o Decreto 185/1999, do 17 de xuño, polo que se establece o procedemento para a aplicación na Comunidade Autónoma galega dun sistema voluntario de xestión e auditoría ambiental, e o artigo 13.2.2 do Decreto 316/2009, do 4 de xuño, polo que se establece a estrutura orgánica da Consellería de Medio Ambiente, Territorio e Infraestruturas, </p>
    <h2>ACORDA:</h2>
    <p>Darlle un trámite de audiencia á entidade mercantil Ourense de Transportes, S.A., con CIF: A-32106809, no seu centro da travesía de Vía Vella, 17, 32001 Ourense, concedéndolle un prazo de quince días contados desde a notificación do presente escrito para formular alegacións e achegar os documentos e xustificacións que considere convenientes.</p>
    <p>Notifíqueselle á interesada, coa mención expresa dos requisitos exixidos polo artigo 58.2 da devandita Lei 30/1992, na súa redacción dada pola Lei 4/1999, do 13 de xaneiro.</p>
    <p>Santiago de Compostela, 16 de xaneiro de 2012.</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

