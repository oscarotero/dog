---
date: '2012-08-13'
id: L230-070812-0001
page: 32553
number: 154
agency: Concello de Mondariz
section: VI. Anuncios. b) Administración local.
title: >-
  ANUNCIO de información pública sobre aprobación inicial do Plan xeral de
  ordenación municipal.
range: Anuncio
url: >-
  https://www.xunta.gal/dog/Publicados/2012/20120813/AnuncioL230-070812-0001_gl.html
---
<p>Tras ser aprobado inicialmente o Plan xeral de ordenación municipal do Concello de Mondariz, por acordo do Pleno de data 28 de xullo de 2012, consonte co artigo 85 da Lei 9/2002, de ordenación urbanística e protección do medio rural de Galicia, sométese a información pública por plazo de dos meses contados desde o seguinte á publicación do presente anuncio no <em>Diario Oficial de Galicia</em>. Durante o citado prazo poderá ser examinado por calquera persoa interesada nas dependencias municipais para que formule as alegacións que consideren pertinentes.</p>
    <p>De acordo co disposto no artigo 77 da Lei 9/2002, de ordenación urbanística e protección do medio rural de Galicia, coas variacións derivadas das diversas leis que a modifican (en diante LOUG), procédese a acordar a suspensión de licenzas naquelas áreas ou zonas do territorio onde o plan xeral de ordenación que se tramita contén determinacións diferentes ás contidas na ordenación urbanística vixente.</p>
    <p>Dado que Mondariz ten planeamento municipal propio (POMR de 1999), a súa ordenación urbanística vén regulada polo citado planeamento, e pola LOUG, coas puntualizacións e excepcións que se establecen nas disposicións transitorias (e principalmente na 1ª) do texto refundido da LOUG, onde se sinalan condicións específicas de interpretación do réxime do solo do planeamento vixente.</p>
    <p>As zonas concretas (cando non se indique expresamente algo diferente, entenderanse referidas á clasificación atribuída no PXOM que se está a tramitar) nas cales se deben suspender as licenzas, para que non poidan interferir coa redacción do PXOM, son as seguintes:</p>
    <p>a) En todas as zonas afectadas por novos sistemas dotacionais de sistema xeral ou local (equipamentos e espazos libres), segundo o PXOM en calquera clase de solo.</p>
    <p>b) Nas parcelas afectadas pola proposta de apertura de vías.</p>
    <p>c) Nos ámbitos de solo urbano non consolidado e solo urbanizable delimitados no PXOM.</p>
    <p>d) Dentro do solo urbano consolidado e de núcleo rural, naqueles ámbitos onde mude a clasificación de solo entre a do POMR e a do PXOM; en todo caso deberán cumprirse as maiores limitacións en canto a condicións urbanísticas entre unha e outra figura de planeamento para as novas licenzas que se poidan conceder, e poderá permitirse a materialización das que foran outorgadas con anterioridade ao decreto de suspensión nas condicións que a propia licenza fixou.</p>
    <p>e) Consideraranse así mesmo suspendidas as licenzas de demolición e edificación nos elementos catalogados polo PXOM (permitíndose as obras de conservación e mantemento).</p>
    <p>f) Non se consideran suspendidas as licenzas en solo rústico, deberán cumprirse nas que soliciten, tanto o disposto na LOUG como as maiores restricións en canto a clasificación de solo existentes entre o POMR e o PXOM.</p>
    <p>Os actos xenéricos para os que se suspende o outorgamento de licenzas (cando non se especifican exactamente) son os de parcelamento de terreos, edificación e demolición.</p>
    <p>Mondariz, 28 de xullo de 2012 </p>
    <footer><p>Julio Alén Montes<br>Alcalde</p></footer>

