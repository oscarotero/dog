---
date: '2012-08-13'
id: G0168-200712-0007
page: 32486
number: 154
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (867/2010).
range: Edicto
url: >-
  https://www.xunta.gal/dog/Publicados/2012/20120813/AnuncioG0168-200712-0007_gl.html
---
<p>Marta Yanguas del Valle, secretaria xudicial do Xulgado do Social número 4 da Coruña, fago saber que no procedemento ordinario 867/2010 deste xulgado do social, seguido por instancia de Lucía Mosquera López contra a empresa Ancora Punto, S.L., e o Fondo de Garantía Salarial, sobre ordinario, ditouse a resolución cuxo encabezamento e parte dispositiva son do teor literal seguinte:</p>
    <p>«Sentenza.</p>
    <p>A Coruña, 9 de xullo de 2012.</p>
    <p>Ana Rodríguez Piorno, maxistrada xuíza do Xulgado do Social número 4 da Coruña, en funcións de reforzo, ditou a presente resolución nos autos de procedemento sobre reclamación de cantidade 867/2010, sendo demandante Lucía Mosquera López, representada polo letrado Sr. Blanco Lobeiras, e demandada a empresa Ancora Punto, S.L., despois de ser citado, do mesmo xeito, o Fondo de Garantía Salarial (Fogasa).</p>
    <p>Dispoño:</p>
    <p>Que debo estimar e estimo a demanda interposta por Lucía Mosquera López contra a empresa Ancora Punto, S.L., e, en consecuencia, condeno a empresa demandada a aboar a Lucía Mosquera López a cantidade de 4.252,87 euros, cantidade que deberá incrementarse co xuro de demora do 10 % respecto dos conceptos de carácter estritamente salarial.</p>
    <p>Non procede a condena do Fondo de Garantía Salarial nesta instancia, sen prexuízo da responsabilidade que se lle poida imputar con posterioridade.</p>
    <p>Notifíquese a presente sentenza ás partes.</p>
    <p>Contra esta resolución cabe interpoñer recurso de suplicación ante o Tribunal Superior de Xustiza de Galicia, o cal deberá ser anunciado no prazo dos cinco días seguintes á notificación desta sentenza.</p>
    <p>Así o pronuncio, mando e asino.</p>
    <p>Publicación. A anterior sentenza foi lida e publicada pola maxistrada xuíza que a subscribe no día da súa data, do que eu, a secretaria xudicial, dou fe».</p>
    <p>E para que conste e sirva de cédula de notificación á empresa Ancora Punto, S.L., e para publicar no <em>Diario Oficial de Galicia</em> e a súa fixación no taboleiro de anuncios deste xulgado.</p>
    <p>A Coruña, 19 de xullo de 2012</p>
    <footer><p>A secretaria xudicial</p></footer>

