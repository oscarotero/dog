---
date: '2012-08-13'
id: G2344-230712-0007
page: 32475
number: 154
agency: Xulgado do Social número 1 da Coruña
section: V. Administración de xustiza.
title: EDICTO (186/2012).
range: Edicto
url: >-
  https://www.xunta.gal/dog/Publicados/2012/20120813/AnuncioG2344-230712-0007_gl.html
---
<p>María Blanco Aquino, secretaria xudicial do Xulgado do Social nº 1 da Coruña, fai saber que no procedemento despedimento/cesamento en xeral 186/2012 deste xulgado do social, seguidos por instancia de Juan Luis Vázquez Lago contra a empresa Bart Pinchos y Tapas, S.L., Fogasa, sobre despedimento, se ditou sentenza do 25.6.2012 cuxa decisión é a seguinte:</p>
    <p>Decido.</p>
    <p>Que estimando a demanda formulada por Juan Luis Vázquez Lago con DNI 32807042-A contra a empresa Bart Pinchos y Tapas, S.L., cualifico como improcedente o despedimento do 17.1.2012 e declaro extinguida a relación laboral do demandante coa demandada, na data de hoxe 25.6.2012, e condeno a dita empresa a estar e pasar por tal declaración, e a que lle aboe ao traballador as seguintes cantidades: </p>
    <table>
     <tbody>
      <tr>
       <td>Indemnización</td>
       <td>Salarios</td>
      </tr>
      <tr>
       <td>1.132,16 €
        (26,25 días*43,13 €/día)</td>
       <td>6.900,8 € (17.1.2012/25.6.2012)</td>
      </tr>
     </tbody>
    </table>
    <p>Notifíqueselles a presente sentenza ás partes, e fágaselles saber que non é firme e que contra ela cabe interpoñer recurso de suplicación para ante a Sala do Social do Tribunal Superior de Xustiza de Galicia, anunciándoo mediante escrito ou comparecencia perante este xulgado no prazo de cinco días contados a partir do seguinte ao da súa notificación. De ser recorrente a empresa demandada deberá acreditar mediante a exhibición perante este xulgado o xustificante acreditativo de depositar a cantidade obxecto de condena (clave de ingreso 1531-60) na conta deste xulgado aberta en Banesto; a consignación en metálico poderase substituír polo aseguramento mediante aval bancario, na cal se fará constar a responsabilidade solidaria do avalista debendo acreditar tamén na indicada conta (clave de ingreso 1531-34) a consignación da suma de 300 euros preceptivas para recorrer, sen este cumprimento non se terá por anunciado o recurso. </p>
    <p>Así por esta miña sentenza, definitivamente xulgando en primeira instancia, pronúncioo, mándoo e asínoo.</p>
    <p>E para que sirva de notificación en legal forma a Bart Pinchos y Tapas, S.L., en ignorado paradoiro, expido a presente para a súa inserción no DOG.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 23 de xullo de 2012</p>
    <footer><p>A secretaria xudicial</p></footer>

