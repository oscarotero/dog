---
date: '2012-08-13'
id: C3C1-010812-0007
page: 32494
number: 154
agency: 'Consellería de Presidencia, Administracións Públicas e Xustiza'
section: VI. Anuncios. a) Administración autonómica.
title: >-
  RESOLUCIÓN do 23 de xullo de 2012, da Xefatura Territorial de Lugo, pola que
  se dispón a notificación dos acordos de iniciación de expedientes
  sancionadores por infraccións en materia de espectáculos públicos.
range: Resolución
url: >-
  https://www.xunta.gal/dog/Publicados/2012/20120813/AnuncioC3C1-010812-0007_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, notifícanselles ás persoas que a seguir se relacionan, ás cales non se lles puido facer por correo certificado, os acordos de iniciación ditados nos expedientes de sanción, por infraccións en materia de espectáculos públicos; o seu número cítase no anexo I.</p>
    <p>Desígnase instrutora do expediente a María Engracia Gómez Dacal e secretario a José Luis Abelleira Fernández, que poden ser recusados en calquera momento da tramitación do expediente, de darse algún suposto dos que determina o artigo 29 da Lei 30/1992.</p>
    <p>O interesado disporá dun prazo de 15 días, contados a partir do seguinte ao da publicación desta notificación, para poder examinar o expediente no Servizo de Xestión Técnico-Administrativa e Interior desta xefatura territorial, e para presentar por escrito cantas alegacións, documentos, informacións ou probas considere convenientes na defensa dos seus dereitos, podendo recoñecer voluntariamente a súa responsabilidade, tal como o establece o artigo 13.d) do regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto.</p>
    <p>No caso de que decida non efectuar alegacións no prazo indicado, este acordo de iniciación poderá ser considerado como proposta de resolución cos efectos previstos nos artigos 18 e 19 do Real decreto 1398/1993, determinándose para estes efectos o importe da sanción.</p>
    <p>Será competente para a resolución do expediente o xefe territorial da Consellería de Presidencia, Administracións Públicas e Xustiza en Lugo, segundo o establecido na Orde do 26 de setembro de 1996, da citada consellería (DOG do 30 de setembro) e nos decretos 83/2009, do 21 de abril, e 245/2009, do 30 de abril, polo que se fixa a estrutura orgánica das xefaturas da Xunta de Galicia (DOG nº 155, do 12 de agosto), e o Decreto 7/2011, do 20 de xaneiro, polo que se establece a estrutura orgánica da Consellería de Presidencia, Administracións Públicas e Xustiza.</p>
    <p>Lugo, 23 de xullo de 2012</p>
    <footer><p>José Manuel Rozas Bello<br>Xefe territorial de Lugo</p></footer>
    <footer><p>ANEXO I</p></footer>
    <table>
     <tbody>
      <tr>
       <td>Nome</td>
       <td>DNI/NIF</td>
       <td>Nº expt.</td>
       <td>Precepto infrinxido</td>
       <td>Último domicilio</td>
       <td>Posible sanción</td>
      </tr>
      <tr>
       <td>Pedro Jesús Cruz Santamaría</td>
       <td>33556541</td>
       <td>LU-E 85/12</td>
       <td>26.e) LO 1/1992</td>
       <td>R/ Río Sil, nº 37, 4º B, Lugo</td>
       <td>Ata 300 €</td>
      </tr>
      <tr>
       <td>María Ángeles de la Fuente Iglesias</td>
       <td>33271714</td>
       <td>LU-E 86/12</td>
       <td>23.o) en relación co 26.e) LO 1/1992</td>
       <td>R/ do Porto, nº 17, 2º C, Foz</td>
       <td>Ata 450 €</td>
      </tr>
      <tr>
       <td>Manuel Fanego Campo</td>
       <td>33314865</td>
       <td>LU-E 89/12</td>
       <td>26.e) LO 1/1992</td>
       <td>Ousá, nº 2, Friol</td>
       <td>Ata 90 €</td>
      </tr>
     </tbody>
    </table>

