---
date: '2012-10-23'
id: G2410-031012-0001
page: 40012
number: 202
agency: Xulgado do Social número 1 de Santiago de Compostela
section: V. Administración de xustiza.
title: EDICTO (1067/2008).
range: Edicto
url: >-
  https://www.xunta.gal/dog/Publicados/2012/20121023/AnuncioG2410-031012-0001_gl.html
---
<p>Mª Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento número 1067/2008, deste xulgado do social, seguido por instancia de Johanna C. Rivas Ochoa contra a empresa Asepeyo e Ibertel Informática y Telecomunicaciones, S.L., sobre seguridade social, ditouse a seguinte sentenza do 19.9.2012 cuxa parte dispositiva se xunta:</p>
    <p>«Que, estimando parcialmente a demanda inicial deste procedemento presentada por Yohanna C. Rivas Ochoa fronte á empresa Ibertel Informática y Telecomunicaciones, S.L., debo condenar e condeno a esta mercantil a que faga efectiva as cantidades de 585,62 euros e 709 euros á demandante en concepto de prestación por incapacidade temporal, declaro a responsabilidade directa no pagamento da prestación da Mutua Asepeyo e a responsabilidade subsidiaria do Instituto Nacional da Seguridade Social, para o caso de insolvencia da Mutua, e condeno as codemandadas nas devanditas respectivas responsabilidades.</p>
    <p>Notifíquese esta resolución ás partes.</p>
    <p>Contra esta sentenza poden anunciar recurso de suplicación ante o Tribunal Superior de Xustiza de Galicia e por conduto deste Xulgado do Social número 3 de Santiago de Compostela no prazo de cinco días desde a notificación desta sentenza.</p>
    <p>Nese momento deberán designar letrado ou graduado social colexiado que se encargará da súa defensa na tramitación do recurso que anuncia.</p>
    <p>No caso de que quen pretenda interpoñer o recurso non tivese a condición de traballador ou beneficiario do réxime público de Seguridade Social, ou non gozase do beneficio de xustiza gratuíta, deberá, no momento de anunciar o recurso e no prazo de cinco días sinalado, consignar a cantidade obxecto de condena ou formalizar aval bancario por esa cantidade en que se faga constar a responsabilidade solidaria do avalista na clave de expediente--- e que no momento de formalizar o recurso de suplicación, deberá presentar xustificante acreditativo de ter depositado a cantidade de 150 euros, na conta deste órgano xudicial, expediente 5076 0000---, aberta no Banco Español de Crédito, co número 003 1846 42 0005001274, debendo facer constar no campo observacións a indicación de depósito para a interposición de recurso de suplicación.</p>
    <p>Así, por esta a miña sentenza, da que se unirá certificación aos autos orixinais para a súa notificación e cumprimento, xulgando, pronúncioo, mándoo e asínoo».</p>
    <p>E para que lle sirva de notificación en legal forma a Ibertel Informática y Telecomunicaciones, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán nos estrados deste xulgado, salvo as que revistan forma de auto ou sentenza, ou se trate de emprazamento.</p>
    <p>Santiago de Compostela, 1 de outubro de 2012</p>
    <footer><p>O secretario xudicial</p></footer>

