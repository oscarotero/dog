---
date: '2012-10-23'
id: G0167-021012-0002
page: 40007
number: 202
agency: Xulgado do Social número 3 de Reforzo da Coruña
section: V. Administración de xustiza.
title: EDICTO (523/2012).
range: Edicto
url: >-
  https://www.xunta.gal/dog/Publicados/2012/20121023/AnuncioG0167-021012-0002_gl.html
---
<p>Marta Yanguas del Valle, secretaria xudicial do Xulgado do Social número 3 da Coruña, fago saber que no procedemento de despedimento/cesamentos en xeral 523/2012 deste xulgado do social, seguido por instancia de Lucía Penas Suárez contra a empresa Araouane Hogar, S.L., Fogasa, sobre despedimento, se ditou a resolución cuxo encabezamento e parte dispositiva son do teor literal seguinte:</p>
    <p>«Sentenza</p>
    <p>A Coruña, 21 de setembro de 2012.</p>
    <p>Ana Rodríguez Piorno, maxistrada xuíza do Xulgado do Social número tres da Coruña, en funcións de reforzo, ditou a presente resolución nos autos de procedemento sobre despedimento 523/2012. É demandante Lucía Penas Suárez, asistida pola letrada Sra. Noya Rey, e demandada a empresa Araouane Hogar, S.L. Foi citado, da mesma maneira, o Fondo de garantía salarial.</p>
    <p>Resolvo que debo estimar e estimo a demanda interposta por parte de Lucía Penas Suárez contra a empresa Araouane Hogar, S.L., e, en consecuencia, declaro improcedente a extinción do contrato da demandante e condeno a empresa demandada a que proceda á extinción da relación laboral con aboamento a Lucía Penas Suárez da cantidade de 799,76 euros en concepto de indemnización, así como da suma de 4.934,26 euros que debe en calidade de salarios e demais conceptos retributivos, cantidade, esta última, que deberá incrementarse co xuro de mora do 10 %.</p>
    <p>Non procede a condena do Fondo de garantía salarial nesta instancia, sen prexuízo da responsabilidade que se lle poida imputar con posterioridade.</p>
    <p>Notifíquese esta sentenza ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución bastando a manifestación da parte ou do seu avogado graduado social colexiado, ou representante dentro do indicado prazo.</p>
    <p>Si o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado facendo constar no ingreso o número de procedemento.</p>
    <p>Inscríbase no libro rexistro da súa clase.</p>
    <p>Así o pronuncio, mando e asino.</p>
    <p>Publicación. A anterior sentenza foi lida e publicada pola maxistrada xuíza que a subscribe no día da data, do que eu, a secretaria xudicial, dou fe.»</p>
    <p>E para que conste y sirva de notificación a Araouanes Hogar, S.L. expídese a presente cédula para a súa publicación no <em>Diario Oficial de Galicia</em> e a súa colocación no taboleiro de anuncios. </p>
    <p>A Coruña, 1 de outubro de 2012</p>
    <footer><p>A secretaria xudicial</p></footer>

