---
date: '2012-12-27'
id: CA02-171212-0011
page: 47987
number: 246
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  DECRETO 258/2012, do 13 de decembro, polo que se aproba o cambio de
  titularidade de restos illados da antiga estrada AC-447 e da estrada AC-437
  (AC-546 - límite concello) a prol do Concello de Negreira.
range: Decreto
url: >-
  https://www.xunta.gal/dog/Publicados/2012/20121227/AnuncioCA02-171212-0011_gl.html
---
<p>Segundo o teor do previsto no artigo 5 da Lei 4/1994, do 14 de setembro, de estradas de Galicia, os cambios de titularidade das estradas incluídas nas redes dependentes da Comunidade Autónoma e das entidades locais deberán ser aprobados por decreto da Xunta de Galicia, por proposta da consellería competente en materia de estradas e logo do acordo entre as administracións afectadas.</p>
    <p>Por outra parte, a citada lei de estradas dispón no artigo 54 que as estradas autonómicas ou provinciais ou treitos determinados delas en que a circulación adquira características urbanas se entregarán aos respectivos concellos. O expediente promoverase por proposta do concello ou da Administración titular da estrada e será resolto polo Consello da Xunta de Galicia, por proposta da consellería competente en materia de estradas, logo de informe de ambos os organismos.</p>
    <p>O Concello de Negreira en agosto de 2012 solicita a transmisión ao seu favor dos restos de tramos illados das seguintes estradas:</p>
    <p>1. Da estrada AC-447, o primeiro treito illado, que conecta co p.q. 8+550 no seu inicio e co p.q. 8+920 no seu final, e o segundo treito, que conecta co p.q. 9+520 no seu inicio e co p.q. 9+580 no seu final.</p>
    <p>2. Na estrada AC-437 (AC-546 - límite concello) desde o p.q. 0+000 ata o p.q. 1+510.</p>
    <p>A Axencia Galega de Infraestruturas, de acordo co informe emitido polos servizos competentes, formulou a proposta favorable á transferencia de titularidade da estrada AC-447 o primeiro treito illado, que conecta co p.q. 8+550 no seu inicio e co p.q. 8+920 no seu final, e o segundo treito, que conecta co p.q. 9+520 no seu inicio e co p.q. 9+580 no seu final, así como do treito na estrada AC-437 (AC-546 - límite concello) desde o p.q. 0+000 ata o p.q. 1+510, en prol do Concello de Negreira. </p>
    <p>De conformidade co anteriormente exposto, por proposta do conselleiro de Medio Ambiente, Territorio e Infraestruturas, logo de deliberación do Consello da Xunta de Galicia, na súa reunión do día trece de decembro de dous mil doce,</p>
    <h2>DISPOÑO:</h2>
    <p>Artigo 1</p>
    <p>Apróbase o cambio de titularidade en prol do Concello de Negreira da estrada AC-447, o primeiro treito illado, que conecta co p.q. 8+550 no seu inicio e co p.q. 8+920 no seu final, e o segundo treito, que conecta co p.q. 9+520 no seu inicio e co p.q. 9+580 no seu final, así como do treito na estrada AC-437 (AC-546 - límite concello) desde o p.q. 0+000 ata o p.q. 1+510. </p>
    <p>Artigo 2</p>
    <p>En aplicación do artigo 4 da Lei 4/1994, do 14 de setembro, de estradas de Galicia, o Concello de Negreira deberá incorporar ao seu plan de estradas as vías a que se refire este decreto.</p>
    <p>Artigo 3</p>
    <p>A entrega das vías formalizarase no prazo dos dous meses seguintes á publicación deste decreto no <em>Diario Oficial de Galicia</em> mediante a sinatura da correspondente acta de entrega.</p>
    <p>Artigo 4</p>
    <p>Corresponderán ao Concello de Negreira, a partir da formalización da entrega, todas as actividades de xestión, mantemento, conservación e explotación das vías, así como o exercicio das funcións de disciplina viaria e calquera outra que puider corresponderlle como nova Administración titular da estrada.</p>
    <p>Disposición derradeira</p>
    <p>O presente decreto producirá efectos desde o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, trece de decembro de dous mil doce</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Agustín Hernández-Fernández de Rojas<br>Conselleiro de Medio Ambiente, Territorio e Infraestruturas</p>

