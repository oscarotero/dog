---
date: '2012-08-23'
id: CA04-310712-0011
page: 33754
number: 160
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 27 de xullo de 2012, da Xefatura Territorial de Lugo, pola que
  se autoriza e se aproba o proxecto de execución dunha instalación eléctrica no
  concello da Pastoriza (expediente IN407A 2012/28-2, 7997 AT).
range: Resolución
url: >-
  https://www.xunta.gal/dog/Publicados/2012/20120823/AnuncioCA04-310712-0011_gl.html
---
<p>Visto o expediente para outorgamento de autorización administrativa e aprobación do proxecto de execución das instalacións eléctricas que a seguir se citan:</p>
    <p>Solicitante: BEGASA.</p>
    <p>Domicilio social: r/ Cidade de Viveiro, 4, 1º, 27002 Lugo.</p>
    <p>Denominación: soterramento tramo LMTA Bretoña CT Centro Médico (14104)-CT Pastoriza (4784).</p>
    <p>Situación: concello da Pastoriza.</p>
    <p>Características técnicas: </p>
    <p>– LMTS con orixe nunha conversión aérea a soterrada situada nun apoio proxectado, entra e sae no CT prefabricado proxectado CTC Centro Médico e remata no CTC Pastoriza existente, cunha lonxitude de 420 metros de condutor tipo RHZ1-150.</p>
    <p>– CTC Centro Médico, en edificio prefabricado tipo PFU-4, no cal se instalan dúas celas de liña e unha de protección, cunha potencia proxectada de 630 kVA e unha potencia inicial de 160 kVA, relación de transformación 20.000/400-230 V.</p>
    <p>– RBT con orixe no CT proxectado e final nas RBT existentes en condutor tipo RV, cunha lonxitude de 30 metros.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das ditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 27 de xullo de 2012</p>
    <footer><p>P.A. (Artigo 39 do Decreto 324/2009)<br>Mª Aurora Belén Miragaya Sánchez<br>Xefa do Servizo de Enerxía e Minas</p></footer>

