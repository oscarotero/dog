---
date: '2012-06-13'
id: CA04-290512-0007
page: 23193
number: 112
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 25 de maio de 2012, da Xefatura Territorial de Ourense, pola que
  se autoriza e se aproba o proxecto de execución da instalación eléctrica
  L.M.T. e C.T., obra en boca do túnel AVE Lubián-Ourense no concello de Vilar
  de Barrio (expediente IN407A 2012/7-3).
range: Resolución
url: >-
  https://www.xunta.gal/dog/Publicados/2012/20120613/AnuncioCA04-290512-0007_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica:</p>
    <p>Solicitante: Corsan-Corvian Construcción, S.A.</p>
    <p>Domicilio social: estación ferrocarril, 32702 Vilar de Barrio.</p>
    <p>Denominación: L.M.T. e C.T. obra en boca do túnel AVE Lubián-Ourense (As Maus).</p>
    <p>Situación: Vilar de Barrio.</p>
    <p>Descricións técnicas:</p>
    <p>L.M.T. aerosubterránea a 20 kV de 26 m en aéreo, con condutor LA-56, e 326 m en subterráneo, con condutor R.H.Z.1 que ten a súa orixe no apoio nº 67 da L.M.T. Allariz 807 e remata no C.T. proxectado As Maus, 2×630 kVA e R/T 20.000/400-230 V. Orzamento: 12.176,75 euros.</p>
    <p>Cumpridos os trámites ordenados na Lei 54/1997, do 27 de novembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Contra a presente resolución poderá interpoñer recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén poderá interpoñer calquera outro recurso que considere pertinente.</p>
    <p>Ourense, 25 de maio de 2012</p>
    <footer><p>Gabriel Diéguez Domínguez<br>Xefe territorial de Ourense</p></footer>

