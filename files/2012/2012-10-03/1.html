---
date: '2012-10-03'
id: CA02-260912-0001
page: 38044
number: 189
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  DECRETO 192/2012, do 20 de setembro, polo que se deixa sen efecto o Decreto
  53/2007, do 8 de marzo, polo que se declara, en concreto, a utilidade pública
  e se dispón a urxente ocupación dos bens e dereitos afectados polo proxecto de
  construción da obra de mellora da seguridade viaria na AC-415 A Coruña-Sabón
  (AC-552), treito travesía de Meicende e Pastoriza, p.q. 1+600 ao 5+100, de
  clave AC/06/016.06.
range: Decreto
url: >-
  https://www.xunta.gal/dog/Publicados/2012/20121003/AnuncioCA02-260912-0001_gl.html
---
<p>A Xunta de Galicia, a través da Consellería de Medio Ambiente, Territorio e Infraestruturas, desenvolve a súa competencia en materia de estradas de acordo co artigo 27.8 do Estatuto de autonomía de Galicia.</p>
    <p>Dado que as obras finalmente executadas conforme o proxecto modificado nº 1 do de construción da obra de mellora da seguridade viaria na AC-415 A Coruña-Sabón (AC-552), treito travesía de Meicende e Pastoriza, p.q. 1+600 ao 5+100, de clave AC/06/016.06.M1, non requiriron ocupar os terreos que declarara de necesaria e urxente ocupación o Decreto 53/2007, do 8 de marzo, e que estas se atopan rematadas e, en consecuencia, non será necesaria no futuro a ocupación deses terreos, xustifícase deixar sen efecto o antedito decreto, dado que non cumpre ningunha función concreta.</p>
    <p>En virtude de todo o exposto e en aplicación do artigo 28.2 do Estaturo de autonomía de Galicia e dos artigos 10 e 52 da Lei de expropiación forzosa, en relación co previsto no artigo 16 da Lei 4/1994, do 14 de setembro, de estradas de Galicia, por proposta do conselleiro de Medio Ambiente, Territorio e Infraestruturas, e logo de deliberación do Consello da Xunta de Galicia na súa reunión do día vinte de setembro de dous mil doce,</p>
    <p class="dog-centrado-sin-cursiva-c-a">DISPOÑO:</p>
    <p>Artigo único. Deixar sen efecto o Decreto 53/2007, do 8 de marzo, polo que se declara, en concreto, a utilidade pública e se dispón a urxente ocupación dos bens e dereitos afectados polo proxecto de construción da obra de mellora da seguridade viaria na AC-415 A Coruña-Sabón (AC-552), treito travesía de Meicende e Pastoriza, p.q. 1+600 ao 5+100, de clave AC/06/016.06.</p>
    <p>Santiago de Compostela, vinte de setembro de dous mil doce</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p>

