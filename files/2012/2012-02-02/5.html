---
date: '2012-02-02'
id: CA01-260112-11503
page: 4723
number: 23
agency: Consellería de Facenda
section: IV. Oposicións e concursos.
title: >-
  ORDE do 26 de xaneiro de 2012 pola que se amplía o prazo de realización do
  segundo exercicio do proceso selectivo para o ingreso no corpo facultativo de
  grao medio da Xunta de Galicia, subgrupo A2, escala de enxeñeiros técnicos de
  obras públicas.
range: Orde
url: >-
  https://www.xunta.gal/dog/Publicados/2012/20120202/AnuncioCA01-260112-11503_gl.html
---
<p>A Orde da Consellería de Facenda do 27 de xullo de 2011 (DOG núm. 144, do 28 de xullo), pola que se convoca o proceso selectivo para o ingreso no corpo facultativo de grao medio da Xunta de Galicia, subgrupo A2, escala de enxeñeiros técnicos de obras públicas, dispón na base II.1.1.2 que o prazo máximo para a realización do segundo exercicio será de 40 días hábiles contados desde o remate do exercicio anterior.</p>
    <p>Unha vez realizado o primeiro exercicio o día 20 de decembro de 2011, tendo en conta diversas cuestións relacionadas coa organización do segundo exercicio e a proposta elevada para tal efecto polo tribunal cualificador do proceso, de conformidade co establecido no artigo 49 da Lei 30/1992, do 26 de novembro, de réxime xurídico das administracións públicas e do procedemento administrativo común, esta consellería</p>
    <footer><p>DISPÓN:</p></footer>
    <p>A ampliación do prazo de realización do segundo exercicio do proceso selectivo para o ingreso no corpo facultativo de grao medio da Xunta de Galicia, subgrupo A2, escala de enxeñeiros técnicos de obras públicas, en vinte días hábiles.</p>
    <p>Contra este acordo de ampliación de prazo non cabe ningún recurso, de acordo co disposto no artigo 49.3 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 26 de xaneiro de 2012.</p>
    <footer><p>Elena Muñoz Fonteriz<br>Conselleira de Facenda</p></footer>

