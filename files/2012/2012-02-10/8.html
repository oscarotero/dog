---
date: '2012-02-10'
id: G0165-010212-11729
page: 5605
number: 29
agency: Consellería do Medio Rural e do Mar
section: III. Outras disposicións.
title: >-
  ORDE do 1 de febreiro de 2012 pola que se modifica o Regulamento da indicación
  xeográfica protexida Grelos de Galicia e do seu Consello Regulador.
range: Orde
url: >-
  https://www.xunta.gal/dog/Publicados/2012/20120210/AnuncioG0165-010212-11729_gl.html
---
<p>Con data do 8 de xaneiro de 2010 publicouse no Diario Oficial de Galicia a Orde do 23 de decembro de 2009 pola que se aproba o Regulamento da indicación xeográfica protexida Grelos de Galicia e do seu Consello Regulador, e se nomea o Consello Regulador provisional.</p>
    <p>Logo de dous anos de funcionamento deste Consello Regulador provisional, e á vista da evolución dos rexistros de inscritos, e ante unha próxima convocatoria electoral da cal xurdirán os órganos de goberno definitivos, faise necesario unha modificación do número de vogalías, que de cinco para cada sector pasará a tres, para o cal é necesario facer unha modificación puntual do seu regulamento, de acordo co aprobado na sesión que o Pleno deste órgano celebrou o pasado día 18 de xaneiro.</p>
    <p>Polo anterior, tras a proposta do Consello Regulador da indicación xeográfica protexida Grelos de Galicia e de acordo co establecido no Decreto 4/2007, do 18 de xaneiro, polo que se regulan as denominacións xeográficas de calidade do sector alimentario e os seus consellos reguladores,</p>
    <h2>DISPOÑO:</h2>
    <p>Artigo único. Modificación do anexo da Orde do 23 de decembro de 2009 pola que se aproba o Regulamento da indicación xeográfica protexida Grelos de Galicia e do seu Consello Regulador, e se nomea o Consello Regulador provisional.</p>
    <p>O punto 1 do artigo 36 do Regulamento da indicación xeográfica protexida Grelos de Galicia e do seu Consello Regulador queda redactado do seguinte xeito:</p>
    <p>«1. O Pleno está constituído polos seguintes membros:</p>
    <p>– Tres vogais en representación do sector produtor, elixidos democraticamente por e entre os titulares de plantacións inscritas no Rexistro de Produtores e Plantacións.</p>
    <p>– Tres vogais en representación do sector comercializador en fresco, elixidos democraticamente por e entre os titulares de instalacións inscritas no Rexistro de Operadores-Comercializadores e Almacenistas en Fresco.</p>
    <p>– Tres vogais en representación do sector industrial, elixidos democraticamente por e entre os titulares de instalacións inscritas no Rexistro de Industrias de Procesamento».</p>
    <p>Disposición derradeira única. Entrada en vigor.</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 1 de febreiro de 2012.</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>

