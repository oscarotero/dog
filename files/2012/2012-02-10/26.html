---
date: '2012-02-10'
id: CA04-260112-11507
page: 5637
number: 29
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 5 de maio de 2010, do Departamento Territorial de Lugo, pola que
  se somete a información pública para autorización e aprobación do proxecto de
  execución e proxecto sectorial das instalacións que comprende o proxecto do
  parque eólico singular do Incio (expediente 007-PES).
range: Resolución
url: >-
  https://www.xunta.gal/dog/Publicados/2012/20120210/AnuncioCA04-260112-11507_gl.html
---
<p>Mediante Resolución do 26 de xullo de 2004, da Consellería de Innovación, Industria e Comercio, publicouse a relación de solicitudes de autorización para a instalación de parques eólicos singulares admitidas a trámite ao abeiro da Orde do 22 de xaneiro de 2004 e da súa modificación do 20 de abril de 2004. Na dita resolución inclúese o parque eólico singular do Incio cunha potencia de 2 MW.</p>
    <p>En cumprimento do disposto na Lei 54/1997, do 27 de novembro, do sector eléctrico, no título VII do Real decreto 1955/2000, no artigo 25 da Lei 10/1995, de ordenación do territorio de Galicia, Decreto 80/2000, do 23 de marzo, polo que se regulan os plans e os proxectos sectoriais de incidencia supramunicipal e Decreto 302/2001, modificado polo Decreto 513/2005, do 22 de setembro, polo que se regula o aproveitamento da enerxía eólica na Comunidade Autónoma de Galicia, sométese a información pública a solicitude do Concello do Incio das instalacións que a continuación se describen: </p>
    <p>Obxecto da información pública:</p>
    <p>Autorización administrativa e aprobación do proxecto de execución e do proxecto sectorial das instalacións que comprende o proxecto parque eólico singular do Incio.</p>
    <p>Peticionario: Concello do Incio. Praza de España n.º 1, 27346 O Incio (Lugo).</p>
    <p>Situación: termos municipais de Sarria e O Incio (Lugo).</p>
    <p>– Situación (coordenadas poligonais en unidades UTM):</p>
    <p class="basic-paragraph">UTM-X  UTM-Y</p>
    <p class="basic-paragraph">(622174.00, 4729663.00)</p>
    <p class="basic-paragraph">(622237.00, 4729711.00)</p>
    <p class="basic-paragraph">(622330.00, 4729697.00)</p>
    <p class="basic-paragraph">(622538.00, 4729462.00)</p>
    <p class="basic-paragraph">(622403.00, 4729376.00)</p>
    <p>– Situación do aeroxerador (coordenadas en unidades UTM):</p>
    <p class="basic-paragraph">UTM-X UTM-Y</p>
    <p>A1 (622368.00, 4729558.00)</p>
    <p>Características técnicas do parque eólico singular:</p>
    <p>Número de aeroxeradores: 1.</p>
    <p>Tipo de aeroxerador: Enercon E-82.</p>
    <p>Potencia nominal unitaria: 2.000 kW.</p>
    <p>Diámetro do rotor: 82 m.</p>
    <p>Número de pas: 3.</p>
    <p>Altura de torre: 77 m.</p>
    <p>Potencia total instalada: 2 MW.</p>
    <p>Produción neta anual estimada: 5.001 MWh/ano.</p>
    <p>Orzamento total: 2.155.608,52 €.</p>
    <p>Características técnicas da infraestrutura eléctrica de xeración, transformación e interconexión:</p>
    <p>– 1 aeroxerador tipo Enercon E-82 de 2.000 kW de potencia nominal unitaria.</p>
    <p>– 1 centro de transformación de 2.000 kVA de potencia nominal unitaria e relación de transformación 1/20 kV, Dyn11, instalado no interior da torre do aeroxerador, coa súa correspondente aparellaxe de seccionamento, manobra e protección.</p>
    <p>– Centro de control e medida, en edificio prefabricado de formigón, con celas de 20 kV e instalacións auxiliares.</p>
    <p>– Liña eléctrica de interconexión a 20 kV de tensión nominal para a evacuación da enerxía que se xere, cun tramo subterráneo en condutor R.H.Z.1 15/25 150 mm2 Al, e un tramo aéreo cunha lonxitude aproximada de 206 metros, en condutor LA-110 sobre apoios normalizados de celosía tipo C e de formigón HV, para conexión do parque eólico singular do Incio á rede xeral de distribución pública.</p>
    <p>O que se fai público para coñecemento xeral co fin de que calquera interesado poida examinar o proxecto e presentar as obxeccións ou alegacións que consideren oportunas a este, neste departamento territorial sito no edificio administrativo, rolda da Muralla 70, (Lugo 27071), no prazo de 30 días hábiles, contados a partir da última publicación deste anuncio.</p>
    <p>Así mesmo, o proxecto sectorial de incidencia supramunicipal será remitido aos concellos de Sarria e O Incio e poderá ser examinado nos ditos concellos e nas dependencias do Departamento Territorial da Consellería de Economía e Industria en Lugo.</p>
    <p>Lugo, 5 de maio de 2010.</p>
    <footer><p>José Manuel Vázquez Leirado<br>Xefe territorial de Lugo</p></footer>

