---
date: '2012-02-16'
id: G0165-090212-12086
page: 6073
number: 33
agency: Consellería do Medio Rural e do Mar
section: II. Autoridades e persoal. b) Nomeamentos.
title: >-
  ORDE do 9 de febreiro de 2012 pola que se dispón o cesamento e o nomeamento
  dos vogais do Consello de Dirección do Fondo Galego de Garantía Agraria
  (Fogga).
range: Orde
url: >-
  https://www.xunta.gal/dog/Publicados/2012/20120216/AnuncioG0165-090212-12086_gl.html
---
<p>O artigo 4 da Lei 7/1994, do 29 de decembro, de creación do Fondo Galego de Garantía Agraria (Fogga), conforme a denominación actual do organismo establecida pola disposición adicional quinta da Lei 7/2002, do 27 de decembro, dispón que o Consello de Dirección estará formado polo seu presidente, un vicepresidente, o seu director, cinco vogais e un secretario, correspondéndolle o nomeamento dos vogais e do director ao conselleiro que desempeñe as competencias en materia do medio rural.</p>
    <p>En virtude dos decretos 1/2012, do 3 de xaneiro, e 13/2012, do 4 de xaneiro, fixouse a estrutura orgánica da Xunta de Galicia e das súas consellerías; establecéndose mediante o Decreto 46/2012, do 19 de xaneiro, a estrutura orgánica da Consellería do Medio Rural e do Mar, e do Fondo Galego de Garantía Agraria. Unha vez aprobadas as ditas normas organizativas procede a adaptación da composición do Consello de Dirección do Fondo Galego de Garantía Agraria a estas.</p>
    <p>O compromiso do Goberno galego cos principios de austeridade, eficacia e eficiencia no funcionamento da Administración da Xunta de Galicia plásmase nesta orde ao posibilitar que as funcións e facultades inherentes á dirección do Fogga sexan realizadas por un director xeral da consellería.</p>
    <p>Xa que logo, cómpre o cesamento dos vogais do Consello de Dirección do dito organismo autónomo e nomear os novos titulares do órgano de dirección do Fogga en representación da Consellería do Medio Rural e do Mar.</p>
    <p>Na súa virtude e no uso das competencias que me atribúen os puntos 3.º e 4.º do artigo 4 da Lei 7/1994, do 29 de decembro, e 9.1.º e 14.1.º do Decreto 128/1996, do 14 de marzo, </p>
    <p class="dog-centrado-sin-cursiva-c-a">DISPOÑO: </p>
    <p>Artigo 1.</p>
    <p>Que cesen Jorge Atán Castro, Antonio Crespo Iglesias, Tomás Fernández-Couto Juanas e José Luis Díez Díez como vogais do Consello de Dirección do Fogga, en representación da Consellería do Medio Rural, agradecéndolles os servizos prestados. </p>
    <p>Artigo 2. </p>
    <p>Nomear as seguintes persoas como vogais do Consello de Dirección do Fogga, en representación da Consellería do Medio Rural e do Mar: </p>
    <p>– Francisco José Vidal-Pardo Pardo, secretario xeral técnico da Consellería do Medio Rural e do Mar.</p>
    <p>– Juan Carlos Maneiro Cadillo, secretario xeral do Mar.</p>
    <p>– Antonio Crespo Iglesias, director xeral de Desenvolvemento Rural. </p>
    <p>– José Ángel Burgo Rodil, subdirector xeral de Xestión da PAC do Fondo Galego de Garantía Agraria.</p>
    <p>Disposición adicional.</p>
    <p>Para os efectos do disposto nos artigos 4.2.º da Lei 7/1994, do 29 de decembro, e 9.1.º b) do Decreto 128/1996, do 14 de marzo, o vicepresidente do Fondo Galego de Garantía Agraria (Fogga) será, por razón do seu cargo, o titular da Secretaría Xeral do Medio Rural e de Montes.</p>
    <p>Santiago de Compostela, 9 de febreiro de 2012.</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>

