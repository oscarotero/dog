---
date: '2012-07-18'
id: G0165-110712-0005
page: 28618
number: 137
agency: Consellería do Medio Rural e do Mar
section: III. Outras disposicións.
title: >-
  ORDE do 9 de xullo de 2012 pola que se amplía o crédito da Orde do 12 de
  decembro de 2011 pola que se convocan para o ano 2012, en réxime de
  concorrencia competitiva, axudas de carácter socioeconómico cofinanciadas co
  FEP.
range: Orde
url: >-
  https://www.xunta.gal/dog/Publicados/2012/20120718/AnuncioG0165-110712-0005_gl.html
---
<p>A través da Orde do 12 de decembro de 2011 (DOG nº 247, do 28 de decembro), convocáronse para o ano 2012 axudas de carácter socioeconómico.</p>
    <p>Tendo en conta o número de solicitudes presentadas e que o crédito orzamentario da orde non é suficiente para atendelas todas e tendo en conta que o artigo 2 da Orde do 12 de decembro de 2011 establece que o crédito inicial poderá ser ampliado en función das dispoñibilidades orzamentarias e que esta actuación poderá dar á apertura dun novo prazo de presentación de solicitudes, procede ampliar o crédito orzamentario para a concesión de axudas de carácter socioeconómico.</p>
    <p>Por todo o anterior e no uso das facultades que me foron conferidas,</p>
    <footer><p>DISPOÑO:</p></footer>
    <p>Artigo único</p>
    <p>Amplíase o importe da contía máxima das axudas que se van conceder ao abeiro da Orde do 12 de decembro de 2011 en 650.000 euros, con cargo á aplicación 16.30.723A.780.0 dos orzamentos xerais da Comunidade Autónoma de Galicia para o ano 2012. Esta modificación non dá lugar a un novo prazo de presentación de solicitudes, tendo en conta o carácter facultativo que a devandita Orde do 12 de decembro de 2011 lle confería a tal posibilidade.</p>
    <p>Disposición derradeira única</p>
    <p>Esta orde producirá efectos a partir do día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 9 de xullo de 2012</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>

