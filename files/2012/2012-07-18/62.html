---
date: '2012-07-18'
id: L178-280612-0001
page: 28751
number: 137
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle da unidade de execución
  número 13 (U-13) do PE-1, apertura da rúa de Belvís.
range: Anuncio
url: >-
  https://www.xunta.gal/dog/Publicados/2012/20120718/AnuncioL178-280612-0001_gl.html
---
<p>O Pleno da Corporación, na sesión que tivo lugar o día 31 de maio de 2012, adoptou o seguinte acordo:</p>
    <p>Aprobar definitivamente o estudo de detalle da unidade de execución U-13 (apertura rúa de Belvís, PU-5) do Plan especial de protección e rehabilitación da cidade histórica, segundo o documento reformado redactado polo arquitecto Alfredo Varela Nogueira e presentado por Prosuayber, S.L. con data do 26 de abril de 2012, coa condición de que no que atinxe á composición dos ocos da planta semisoto, muros de peche de parcela e tratamento do espazo libre privado, a solución proposta no estudo de detalle enténdese como indicativa, habendo de concretarse no futuro proxecto de obras, de acordo cos criterios sinalados no informe do director xeral de Patrimonio Cultural e cos que se indiquen pola Comisión Asesora do Patrimonio Histórico.</p>
    <p>O presente acordo notificarase persoalmente aos interesados e publicarase no Boletín Oficial da provincia e no Diario Oficial de Galicia.</p>
    <p>O acto de aprobación definitiva do citado estudo de detalle foi comunicado á Consellería de Medio Ambiente, Territorio e Infraestruturas con data do 11 de xuño de 2012, en cumprimento do disposto polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia (LOUG).</p>
    <p>De acordo co sinalado no artigo 92.2 da citada lei, publicouse no Boletín Oficial da provincia número 121, do 27 de xuño de 2012 o texto íntegro da normativa.</p>
    <p>Contra este acordo poderase interpoñer directamente recurso contencioso-administrativo ante o Tribunal Superior de Xustiza de Galicia no prazo de dous meses, contado a partir do día seguinte ao da publicación deste anuncio.</p>
    <p>Santiago de Compostela, 27 de xuño de 2012</p>
    <footer><p>Ángel Currás Fernández<br>Alcalde</p></footer>

