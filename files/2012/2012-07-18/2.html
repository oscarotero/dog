---
date: '2012-07-18'
id: C3C1-100712-0008
page: 28578
number: 137
agency: 'Consellería de Presidencia, Administracións Públicas e Xustiza'
section: III. Outras disposicións.
title: >-
  ORDE do 2  de xullo de 2012 pola que se declaran de utilidade pública diversas
  asociacións inscritas nos rexistros central e provinciais de asociacións da
  Comunidade Autónoma de Galicia.
range: Orde
url: >-
  https://www.xunta.gal/dog/Publicados/2012/20120718/AnuncioC3C1-100712-0008_gl.html
---
<p>Por iniciativa das correspondentes asociacións poderán ser declaradas de utilidade pública aquelas que reúnan os requisitos establecidos no artigo 32 da Lei orgánica 1/2002, do 22 de marzo, reguladora do dereito de asociación.</p>
    <p>O Decreto 157/2008, do 10 de xullo, sobre asunción de funcións da Administración do Estado traspasadas á Comunidade Autónoma de Galicia, mediante o Real decreto 1080/2008, do 30 de xuño, en materia de declaración de utilidade pública de asociacións, asigna estas funcións á Consellería de Presidencia, Administracións Públicas e Xustiza, establecendo que será competente para resolver o procedemento de declaración de utilidade pública a persoa titular da Consellería de Presidencia, Administracións Públicas e Xustiza, logo da instrución do procedemento polo órgano correspondente.</p>
    <p>Previa solicitude das asociacións, foron instruídos os expedientes de conformidade co previsto no Real decreto 1740/2003, do 19 de decembro, sobre procedementos relativos a asociacións de utilidade pública, e neles consta a documentación e os informes previstos na citada norma.</p>
    <p>De conformidade cos informes favorables de declaración de utilidade pública emitidos polos instrutores dos expedientes,</p>
    <h2>RESOLVO:</h2>
    <p>Declarar de utilidade pública as seguintes asociacións:</p>
    <p>• Asociación «. e seguido» (Asociación Galega de Mulleres afectadas por Cancro de Mama), inscrita no Rexistro Central de Asociacións co número 2008/11208-1.</p>
    <p>• Asociación Agarimo, inscrita no Rexistro Provincial de Asociacións da Coruña co número 1970-187-1.</p>
    <p>• Federación Provincial de Asociacións de Discapacitados Físicos de Ourense, inscrita no Rexistro Provincial de Asociacións de Ourense co número 1989-9-2.</p>
    <p>Contra esta orde que pon fín á vía administrativa, pode interpoñerse recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, de conformidade co disposto na Lei 29/1998, do 13 de xullo, reguladora da xurisdición contencioso-administrativa, podendo interpoñer con carácter potestativo recurso de reposición ante o mesmo órgano que ditou o acto, no prazo dun mes, segundo o disposto na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 2 de xullo de 2012</p>
    <footer><p>Alfonso Rueda Valenzuela<br>Conselleiro de Presidencia, Administracións Públicas e Xustiza</p></footer>

