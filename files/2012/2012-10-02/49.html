---
date: '2012-10-02'
id: G1439-270912-0001
page: 38034
number: 188
agency: Deputación Provincial de Lugo
section: VI. Anuncios. b) Administración local.
title: >-
  ANUNCIO do extracto da convocatoria, bases xerais e específicas que rexerán o
  proceso para a selección dun técnico superior bibliotecario do cadro de
  persoal funcionario, reservada a promoción interna.
range: Anuncio
url: >-
  https://www.xunta.gal/dog/Publicados/2012/20121002/AnuncioG1439-270912-0001_gl.html
---
<p>No Boletín Oficial da provincia de Lugo número 114, do 19 de maio de 2012, e no 220, do 22 de setembro, publícanse a convocatoria, as bases xerais e as bases específicas para prover a seguinte praza:</p>
    <p>Número de vacantes: unha. Denominación: técnico superior bibliotecario, escala de Administración especial, subescala servizos especiais, prazas de cometidos especiais. Sistema de provisión: concurso-oposición, promoción interna. Grupo A, subgrupo A2.</p>
    <p>Presentación de solicitudes: presentaranse nos modelos oficiais que se facilitarán no Servizo de Recursos Humanos da Deputación Provincial de Lugo.</p>
    <p>Lugar de presentación: Rexistro Xeral desta entidade ou nos lugares determinados no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común. Dirixiranse ao presidente da Deputación Provincial de Lugo.</p>
    <p>Prazo de presentación: vinte días naturais contados a partir do día seguinte da publicación deste anuncio no Boletín Oficial del Estado (BOE).</p>
    <p>Faise constar expresamente que os sucesivos anuncios que deriven da convocatoria se publicarán no Boletín Oficial da provincia de Lugo e/ou no taboleiro de edictos desta corporación.</p>
    <p>Lugo, 27 de setembro de 2012</p>
    <table>
     <tbody>
      <tr>
       <td><footer><p>P.D. (Decreto 2228/2012)<br>Lara Méndez López<br>Presidenta da Deputación Provincial<br>de Lugo</p></footer></td>
       <td><footer><p><br>José Antonio Mourelle Cillero<br>Secretario da Deputación Provincial<br>de Lugo</p></footer></td>
      </tr>
     </tbody>
    </table>

