---
date: '2012-05-14'
id: L380-230412-0001
page: 18230
number: 91
agency: Concello da Teixeira
section: VI. Anuncios. b) Administración local.
title: >-
  ANUNCIO de aprobación inicial do Plan Xeral de Ordenación Municipal deste
  concello.
range: Anuncio
url: >-
  https://www.xunta.gal/dog/Publicados/2012/20120514/AnuncioL380-230412-0001_gl.html
---
<p>Aprobado inicialmente o Plan Xeral de Ordenación Municipal por acordo do Pleno do 29 de marzo de 2012, de conformidade cos artigos 85.2 da Lei 9/2002, do 30 de decembro, de ordenación urbanística e protección do medio rural de Galicia, e 7 da Lei 6/2007, do 11 de maio, de medidas urxentes en materia de ordenación do territorio e litoral de Galicia, sométese a información pública polo prazo de dous meses, contados desde o día seguinte ao de publicación do presente anuncio no <em>Diario Oficial de Galicia</em>.</p>
    <p>Durante o devandito prazo poderá ser examinado por calquera interesado nas dependencias municipais para que se formulen as alegacións que se consideren pertinentes.</p>
    <p>Quedan suspendidas as licenzas para as seguintes áreas: </p>
    <p>– Licenzas de parcelacións de terreos, edificacións e demolicións nos ámbitos do territorio en que as novas determinacións recollidas no PXOM supoñan unha modificación substancial da normativa urbanística vixente.</p>
    <p>– Todo o solo afectado pola protección de infraestruturas do trazado das vías locais, provinciais e autonómicas.</p>
    <p>– Solo clasificable como urbanizable (tanto residencial como industrial comercial).</p>
    <p>– Solo clasificado como zona verde.</p>
    <p>– Todas as zonas clasificadas como solo rústico de protección de espazos naturais.</p>
    <p>– Todo o solo previsto como equipamento ou dotacional, agás que sexa iniciativa municipal, provincial, autonómica ou estatal.</p>
    <p>– Todo o solo clasificado como edificable no proxecto de ordenación do medio rural vixente, que o novo planeamento pasa a clasificar como solo rústico con algún tipo de protección.</p>
    <p>A duración da suspensión é de dous anos, contados desde a aprobación inicial, e en calquera caso, extinguirase coa aprobación definitiva do planeamento.</p>
    <p>A Teixeira, 23 de abril de 2012.</p>
    <footer><p>Miguel Antonio Cid Álvarez<br>Alcalde</p></footer>

