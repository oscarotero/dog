---
date: '2012-09-03'
id: G0170-100812-0003
page: 34931
number: 167
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (390/2010).
range: Edicto
url: >-
  https://www.xunta.gal/dog/Publicados/2012/20120903/AnuncioG0170-100812-0003_gl.html
---
<p>María Mercedes Santos García, secretaria xudicial de reforzo do Xulgado do Social número 2 da Coruña, fai saber que no procedemento demanda 390/2010, seguido neste xulgado, se ditou sentenza cuxo encabezamento e resolución son do teor literal seguinte:</p>
    <p>«A Coruña, 13 de xullo de 2012.</p>
    <p>Vistos por Montserrat Matos Salgado, maxistrada xuíza substituta do Xulgado do Social número 2 (reforzo) da Coruña e do seu partido, estes autos de xuízo nº 390/2010, seguidos por instancia de María Carlota Perina Alonso, Mónica Yanguas Viña e María Teresa Piñeiro Cabarcos, representadas polo letrado Sr. Martínez Ramonde, contra a empresa María Manuela García Fraga que non comparece, e o Fogasa, que non comparece, sobre reclamación de dereito e cantidade.</p>
    <p>Resolvo que estimando integramente a demanda formulada por María Carlota Perina Alonso, Mónica Yanguas Viña e María Teresa Piñeiro Cabarcos, representadas polo letrado Sr. Martínez Ramonde, contra a empresa María Manuela García Fraga, que non comparece e o Fogasa, que tampouco non comparece, debo declarar e declaro o dereito das demandantes a ocupar a categoría profesional de técnico superior en educación infantil, e condeno a demandada a se ater a esta declaración e a aboar a María Carlota Perina Alonso a cantidade de 2.928,72 euros; a María Teresa Piñeiro Cabarcos a cantidade de 2.490,28 euros; e a Mónica Yanguas Viña a cantidade de 2.459,34 euros, en concepto de paga extraordinaria de xuño e de decembro, e diferenzas salariais entre o grupo III en que están clasificadas e o grupo II, en que lles correspondería estar, cos xuros moratorios pertinentes.</p>
    <p>Notifíquese esta resolución ás partes, ás que se lles fará saber que contra ela cabe interpor recurso de suplicación para ante o Tribunal Superior de Xustiza de Galicia, que se deberá anunciar por comparecencia ou mediante escrito ante este xulgado no prazo de cinco días contado a partir da notificación desta sentenza, pasados os cales se declarará firme e se procederá ao seu arquivo. </p>
    <p>Advírtase igualmente o recorrente que non for traballador ou beneficiario do réxime público da seguridade social ou habente causa seu, ou que non teña recoñecido o beneficio da xustiza gratuíta, de que deberá depositar a cantidade de 300 euros (artigo 229 da Lei 36/2011, do 11 de outubro, reguladora da xurisdición social) na conta aberta na entidade Banesto a nome deste xulgado».</p>
    <p>E para que lle sirva de notificación en legal forma á empresa María Manuela García Fraga, en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>A Coruña, 30 de xullo de 2012</p>
    <footer><p>A secretaria xudicial</p></footer>

