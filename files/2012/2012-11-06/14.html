---
date: '2012-11-06'
id: G0168-171012-0004
page: 41600
number: 211
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (693/2010).
range: Edicto
url: >-
  https://www.xunta.gal/dog/Publicados/2012/20121106/AnuncioG0168-171012-0004_gl.html
---
<p>Marta Yanguas del Valle, secretaria xudicial de reforzo do Xulgado do Social número 4 da Coruña, fai saber que no procedemento 693/2010 deste xulgado do social, seguido por instancia de Mutua Gallega de Accidentes de Trabajo contra a empresa Pesquera Peñamea, S.L., Instituto Nacional da Seguridade Social e Tesouraría Xeral da Seguridade Social, sobre reintegro de prestacións, se ditou a resolución cuxo encabezamento e parte dispositiva son como segue:</p>
    <p>«Sentenza.</p>
    <p>A Coruña, 28 de setembro de 2012.</p>
    <p>Ana Rodríguez Piorno, maxistrada xuíza do Xulgado do Social número 3 (reforzo) da Coruña, ditou esta resolución nos autos de procedemento sobre prestación de reintegro de prestacións 693/2009, en que foi demandante Mutua Gallega de Accidentes de Trabajo, coa representación da letrada Sra. Vidal Rodríguez, e demandados a empresa Pesquera Peñamea, S.L., así como o Instituto Nacional da Seguridade Social (INSS) e a Tesouraría Xeral da Seguridade Social (TXSS), coa representación da letrada da Administración da Seguridade Social Sra. Suárez Herva. </p>
    <p>Dispoño que debo estimar e estimo parcialmente a demanda interposta por Mutua Gallega de Accidentes de Trabajo contra a empresa Pesquera Peñamea, S.L, así como contra o Instituto Nacional da Seguridade Social (INSS) e a Tesouraría Xeral da Seguridade Social (TXSS) e, en consecuencia, declaro a responsabilidade directa e principal da empresa Pesquera Peñamea, S.L. no aboamento das prestacións de incapacidade temporal, dos gastos de asistencia sanitaria e de indemnización especial a tanto global (baremo) satisfeitos ao traballador Domingo Filgueiras Castro por accidente de traballo, así como a subsidiaria do Instituto Nacional da Seguridade Social, como fondo de garantía de accidentes de traballo, no concreto suposto da insolvencia declarada da empresa, e da Tesouraría Xeral da Seguridade Social, como fondo de reaseguro, e condeno a empresa Pesquera Peñamea, S.L. ao aboamento a favor da Mutua Gallega de Accidentes de Traballo da cantidade de 2.389,33 euros, con responsabilidade subsidiaria do Instituto Nacional da Seguridade Social, así como da Tesouraría Xeral da Seguridade Social.</p>
    <p>Notifíquese esta sentenza ás partes.</p>
    <p>Contra esta resolución non cabe interpor ningún recurso.</p>
    <p>Así o pronuncio, mando e asino.</p>
    <p>Publicación. A anterior sentenza leuna e publicouna a maxistrada xuíza que a subscribe no día da súa data, do que eu, a secretaria xudicial, dou fe».</p>
    <p>E para que lle sirva de notificación a Pesquera Peñamea, S.L., expídese esta cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 15 de outubro de 2012</p>
    <footer><p>A secretaria xudicial</p></footer>

