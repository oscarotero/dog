---
date: '2012-05-09'
id: L178-180412-0001
page: 17460
number: 88
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública do estudo de detalle no ámbito da modificación
  puntual do Plan Especial de Reforma Interior (PERI-5) e do Plan Parcial do
  SUNP-6 San Lázaro.
range: Anuncio
url: >-
  https://www.xunta.gal/dog/Publicados/2012/20120509/AnuncioL178-180412-0001_gl.html
---
<p>A Xunta de Goberno local, na sesión ordinaria que tivo lugar o 20 de febreiro de 2012, adoptou, entre outros, o seguinte acordo:</p>
    <p>– Aprobar inicialmente o estudo de detalle no ámbito da modificación puntual do Plan Especial de Reforma Interior (PERI-5) e do Plan Parcial do SUNP-6 (San Lázaro), formulado de oficio polo concello para a concreción das rasantes no citado ámbito de planeamento.</p>
    <p>En aplicación do procedemento regulado polo artigo 86.2 da Lei 9/2002, do 30 de decembro, de ordenación urbanística e protección do medio rural de Galicia (LOUG), o estudo de detalle inicialmente aprobado someterase a información pública durante o prazo de vinte días, mediante anuncios que para o efecto se publicarán no <em>Diario Oficial de Galicia</em> e nun dos xornais de maior circulación na provincia. Simultaneamente, practicarase citación persoal aos propietarios das parcelas afectadas segundo figuren no catastro e publicarase edicto no <em>Boletín Oficial </em>da provincia. </p>
    <p>O acordo de aprobación inicial determina automaticamente, por aplicación do que dispón o artigo 77.2 da LOUG, a suspensión do procedemento de outorgamento de licenzas de edificación no ámbito das parcelas afectadas, durante o prazo máximo de dous anos, contado desde a data da aprobación inicial do estudo de detalle. </p>
    <p> De conformidade co disposto no artigo 86.2 da LOUG, o citado expediente sométese a información pública, durante o prazo de vinte días, contado a partir do día seguinte ao da publicación deste anuncio no <em>Diario Oficial de Galicia</em>. Durante este prazo os interesados poderán consultar o expediente no Servizo de Planeamento e Xestión e formular por escrito as alegacións que xulguen oportunas.</p>
    <p>Santiago de Compostela, 30 de marzo de 2012.</p>
    <footer><p>Gerardo Conde Roa<br>Alcalde</p></footer>

