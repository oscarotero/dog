---
date: '2012-05-09'
id: CA05-240412-0008
page: 17423
number: 88
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 16 de abril de 2012, da Dirección Xeral de Promoción do Emprego,
  pola que se fai pública a procedencia do reintegro de axuda ao programa de
  incentivos a plans empresariais de estabilidade laboral, relativa ao
  expediente TR345B 2007/28-0.
range: Cédula
url: >-
  https://www.xunta.gal/dog/Publicados/2012/20120509/AnuncioCA05-240412-0008_gl.html
---
<p>Con data 2 de abril de 2012, o director xeral de Promoción do Emprego da Consellería de Traballo e Benestar ditou resolución pola que se acorda a procedencia do reintegro de axuda concedida á empresa Streamwind, S.A., con número de expediente TR345B 2007/28-0.</p>
    <p>Intentada a notificación deste acordo segundo o disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE n.º 285, do 27 de novembro), modificada pola Lei 4/1999, do 13 de xaneiro (BOE do 14 de xaneiro), e non sendo posible a súa práctica, por medio desta cédula, e segundo o disposto no número 5 do referido artigo e o establecido no artigo 61 do mesmo texto legal, notifícaselle ao interesado o contido da resolución que figura como anexo para que poida ter coñecemento dela.</p>
    <p>Así mesmo, fáiselle saber o dereito que o asiste para interpoñer o recurso contencioso-administrativo no prazo de dous meses contados desde o día seguinte ao da publicación deste anuncio no Diario Oficial de Galicia, ante a Sala do Contencioso-Administrativo do Tribunal Superior de Xustiza de Galicia, así como, con anterioridade e con carácter potestativo, interpoñer recurso de reposición no prazo dun mes, que comezará a contar a partir do día seguinte ao desta publicación, ante esta dirección xeral, todo isto de conformidade co establecido na Lei 29/1998, do 13 de xullo, reguladora da xurisdición contecioso-administrativa, e na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Lembráselle tamén o seu dereito a consultar o expediente, depositado nas dependencias desta dirección xeral, sitas na rúa San Lázaro, s/n, en Santiago de Compostela, e a obter, se é o caso, copia deste acordo, segundo o previsto na letra a) do artigo 35 da Lei 30/1992, do 26 de novembro.</p>
    <p>Santiago de Compostela, 16 de abril de 2012.</p>
    <footer><p>María Amparo González Méndez<br>Directora xeral de Promoción do Emprego</p></footer>
    <h2>ANEXO</h2>
    <p>N.º de expediente: TR345B 2007/28-0.</p>
    <p>Beneficiaria: Streamwind, S.A.</p>
    <p>CIF: A40207599.</p>
    <p>Último enderezo coñecido: polígono de Alvedro, r/ H, nave H 41, Almeiras-Culleredo, 15180 (A Coruña).</p>
    <p>Procedemento: incentivos a plans empresariais de incremento da estabilidade laboral.</p>
    <p>Data da resolución de concesión: 22.11.2007.</p>
    <p>Feito imputado: non manter no seu cadro de persoal fixo ás persoas traballadoras contratadas durante un período mínimo de tres anos.</p>
    <p>Precepto infrinxido: punto 5 do artigo 14 da Orde do 24 de maio de 2007 pola que se establecen as bases reguladoras do programa de incentivos a plans empresariais de estabilidade laboral na Comunidade Autónoma de Galicia para o exercicio de 2007 (DOG n.º 104, do 31 de maio).</p>
    <p>Contía da subvención percibida: 46.225 euros.</p>
    <p>Contido da resolución: procedencia do reintegro da axuda.</p>

