---
date: '2012-06-18'
id: CA02-140612-0001
page: 23950
number: 115
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 14 de xuño de 2012, da Secretaría Xeral de Ordenación do Territorio
  e Urbanismo, polo que se somete á información pública o proxecto sectorial da
  área de usos recreativos PS-5 do Campus Científico-Tecnolóxico do Mar na ETEA,
  Vigo.
range: Anuncio
url: >-
  https://www.xunta.gal/dog/Publicados/2012/20120618/AnuncioCA02-140612-0001_gl.html
---
<p>En virtude do acordo do Consello da Xunta de Galicia, do 23 de febreiro de 2012, aprobouse definitivamente o Plan Sectorial de Ordenación Territorial do Campus Científico-Tecnolóxico do Mar. Este plan sectorial desenvólvese a través de varios proxectos sectoriais, entre eles o proxecto sectorial da área de usos recreativos PS-5 do Campus Científico-Tecnolóxico do Mar na ETEA.</p>
    <p>En cumprimento do disposto no artigo 25 de Lei 10/1995, do 23 de novembro, de ordenación do territorio de Galicia, e no artigo 13 do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, sométese á información pública, polo prazo dun mes contado a partir da publicación deste anuncio no <em>Diario Oficial de Galicia</em>, a seguinte documentación:</p>
    <p>– Proxecto sectorial da área de usos recreativos PS-5 do Campus Científico-Tecnolóxico do Mar na ETEA, Vigo.</p>
    <p>Durante o prazo indicado, calquera persoa poderá examinar a referida documentación, en horario de oficina, nas dependencias da Secretaría Xeral de Ordenación do Territorio e Urbanismo da Consellería de Medio ambiente Territorio e Infraestruturas, sita no edificio administrativo de San Caetano s/n, en Santiago de Compostela; na Xefatura Territorial de Pontevedra, sita na rúa Fernández Ladreda nº 43-1ª planta, en Pontevedra; e no Concello de Vigo, e presentar ante esta consellería as alegacións, documentos e xustificacións que considere pertinentes.</p>
    <p>Santiago de Compostela, 14 de xuño de 2012</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

