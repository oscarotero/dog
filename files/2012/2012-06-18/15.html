---
date: '2012-06-18'
id: G0003-070612-0002
page: 23904
number: 115
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 21 de maio de 2012, da Xerencia de Xestión Integrada da Coruña,
  pola que se resolve a convocatoria pública para a provisión polo sistema de
  libre designación, dun posto de xefe de servizo de Atención Primaria.
range: Resolución
url: >-
  https://www.xunta.gal/dog/Publicados/2012/20120618/AnuncioG0003-070612-0002_gl.html
---
<p>Convocada por Resolución 2/2012, do 2 de abril de 2012 (DOG nº 80, do 26 de abril), a provisión polo sistema de libre designación dun posto vacante de xefe de servizo de Atención Primaria, esta Xerencia de Xestión Integrada, de conformidade co previsto no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión de postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 311/2009, do 28 de maio (DOG nº 109, do 5 de xuño), polo que se establece a estructura orgánica do Servizo Galego de Saúde, e Orde do 15 de xuño de 2009 (DOG nº 119, do 19 de xuño), modificada pola Orde do 28 de setembro de 2011, sobre delegación de competencias en órganos centrais e periféricos do Servizo Galego de Saúde, </p>
    <h2>ACORDA:</h2>
    <p>Primeiro. Resolver a convocatoria pública para a provisión dun posto vacante de xefe de servizo de Atención Primaria, anunciado pola Resolución 2/2012 (DOG nº 80, do 26 de abril).</p>
    <p>Segundo. Nomear para o posto que se indica a persoa citada no anexo desta resolución.</p>
    <p>Terceiro. O aspirante nomeado deberá cesar na praza que desempeña dentro dos tres días hábiles seguintes a aquel en que se publique a presente resolución no Diario Oficial de Galicia.</p>
    <p>Cuarto. A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo xerente da Xerencia de Xestión Integrada. Entenderase que solicita a excedencia voluntaria por interese particular e será declarado nesa situación polo órgano competente quen non se incorpore ao posto adxudicado no prazo establecido.</p>
    <p>Quinto. Contra esta resolución poderá interporse, nos termos previstos na Lei 30/1992, do 26 de novembro, de réxime xurídico das administracións públicas e do procedemento administrativo común, recurso de alzada perante a Dirección de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>A Coruña, 21 de maio de 2012</p>
    <footer><p>Alfredo García Iglesias<br>Xerente de Xestión Integrada da Coruña</p></footer>
    <h2>ANEXO</h2>
    <p>Posto: xefe de servizo de Atención Primaria de Elviña Mesoiro.</p>
    <p>Nome e apelidos: Francisco Javier Maestro Saavedra.</p>
    <p>DNI: 32448815-R.</p>

