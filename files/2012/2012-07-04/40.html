---
date: '2012-07-04'
id: L224-280612-0001
page: 26723
number: 127
agency: Concello de Lalín
section: VI. Anuncios. b) Administración local.
title: >-
  ANUNCIO de información pública sobre a aprobación inicial do Plan de
  sectorización do solo rústico de desenvolvemento Trigueiriza do Plan Xeral de
  Ordenación Municipal deste concello.
range: Anuncio
url: >-
  https://www.xunta.gal/dog/Publicados/2012/20120704/AnuncioL224-280612-0001_gl.html
---
<p>A Xunta de Goberno Local de Lalín, na sesión do 14 de xuño de 2012, aprobou inicialmente o Plan de sectorización do solo rústico de desenvolvemento Trigueiriza do PXOM de Lalín (Pontevedra). </p>
    <p>A actuación urbanística prevista correspóndese co planeamento de desenvolvemento, de iniciativa privada da entidade Avenida Trigueiriza, S.L., dunha superficie de 40.035 m2 no ámbito do solo rústico de desenvolvemento (SR-D) no lugar coñecido como A Trigueiriza, sito ao norte do núcleo urbano de Lalín e da rúa Trigueiriza, a ambas marxes da vía S.G.-V.5 do Plan Xeral de Ordenación Municipal de Lalín, e estremeiro co arroio de Balados (SR-P.3 leito e ribeiras) destinados a espazos libres e zonas verdes públicas, e o uso previsto é mixto terciario-comercial e residencial.</p>
    <p>En cumprimento do establecido no artigo 86.1.a) da Lei 9/2002, do 30 de decembro, de ordenación urbanística e protección do medio rural de Galicia, segundo redacción dada pola Lei 15/2004, acordouse tamén expoñer ao público o antedito expediente, inserindo anuncios no Diario Oficial de Galicia, en dous xornais da provincia e no taboleiro de anuncios do concello, para que poida ser examinado e presentar, no seu caso, alegacións ou reclamacións a este na Secretaría Xeral do concello, durante o prazo dun mes contado desde o día seguinte ao da publicación deste anuncio no Diario Oficial de Galicia.</p>
    <p>Lalín, 21 de xuño de 2012</p>
    <footer><p>Román Rodríguez González<br>Concelleiro delegado de Urbanismo</p></footer>

