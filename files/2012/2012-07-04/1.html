---
date: '2012-07-04'
id: C3C1-280612-0008
page: 26585
number: 127
agency: 'Consellería de Presidencia, Administracións Públicas e Xustiza'
section: I. Disposicións xerais.
title: >-
  RESOLUCIÓN do 31 de maio de 2012,  da Dirección Xeral de Xustiza,  pola que se
  modifica a Resolución do 7 de maio de 2008 pola que se regulan as
  substitucións entre funcionarios ao servizo da Administración de xustiza en
  Galicia.
range: Resolución
url: >-
  https://www.xunta.gal/dog/Publicados/2012/20120704/AnuncioC3C1-280612-0008_gl.html
---
<p>Pola Resolución do 7 de maio de 2008, da Dirección Xeral de Xustiza (DOG núm. 93, do 15 de maio), regulouse a provisión de forma temporal, mediante substitucións, dos postos de traballo reservados aos funcionarios integrantes dos corpos xerais ao servizo da Administración de xustiza; sistema previsto no artigo 74.1 do Real decreto 1451/2005, do 7 de decembro, polo que se aproba o Regulamento de ingreso, provisión de postos de traballo e promoción profesional do dito persoal. A través da devandita resolución reguláronse, así mesmo, as atribucións de funcións entre os membros do corpo de auxilio xudicial da mesma localidade, previstas no artigo 39.2 do dito regulamento.</p>
    <p>Posteriormente, en trámite de execución de sentenza, o Tribunal Superior de Xustiza de Galicia ditou unha Resolución do 2 de abril de 2012 na que se declara nulo de pleno dereito o inciso final do artigo 8 da Resolución do 7 de maio de 2008,</p>
    <h2>DISPOÑO:</h2>
    <p>Modifícase a Resolución do 7 de maio de 2008, da Dirección Xeral de Xustiza, pola que se regulan as substitucións entre funcionarios ao servizo da Administración de xustiza en Galicia nos seguintes termos:</p>
    <p>Primeiro. O artigo oito queda redactado como segue:</p>
    <p>«Artigo 8. Retribución</p>
    <p>1. Os funcionarios que realicen a substitución nun corpo inmediato superior terán dereito ás retribucións complementarias do posto que desempeñen por substitución, segundo o previsto no artigo 74.5 do Real decreto 1451/2005».</p>
    <p>Segundo. Recursos</p>
    <p>Contra esta resolución, que esgota a vía administrativa, poderase interpor recurso de reposición ante o director xeral de Xustiza no prazo dun mes, ou recurso contencioso-administrativo ante o órgano competente no prazo de dous meses. Ambos os dous prazos contaranse a partir do día seguinte ao da publicación desta resolución no Diario Oficial de Galicia.</p>
    <p>Disposición derradeira única</p>
    <p>Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 31 de maio de 2012</p>
    <footer><p>Juan José Martín Álvarez <br>Director xeral de Xustiza</p></footer>

