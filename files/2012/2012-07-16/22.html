---
date: '2012-07-16'
id: G2187-260612-0001
page: 28341
number: 135
agency: Xulgado de Primeira Instancia número 4 de Vigo
section: V. Administración de xustiza.
title: EDICTO (1093/2008).
range: Edicto
url: >-
  https://www.xunta.gal/dog/Publicados/2012/20120716/AnuncioG2187-260612-0001_gl.html
---
<p>En Vigo o sete de abril de dous mil once.</p>
    <p>Ángel Gómez Santos, secretario do Xulgado de Primeira Instancia número 4 de Vigo, fai saber que no presente procedemento, se ditou sentenza, cuxo encabezamento e decisión se reproducen integramente e que son do teor literal seguinte:</p>
    <p>Sentenza: 82/2011.</p>
    <p>Sentenza.</p>
    <p>Vigo, 6 de abril de 2011</p>
    <p>Vistos por min, Margarita Sierra Serrano, maxistrada-xuíza do Xulgado de Primeira Instancia número 4 desta cidade, os presentes autos de xuízo ordinario seguidos neste xulgado co número 1093/2008, sobre nulidade contractual, promovidos por María Raquel Gómez Carballa, representada polo procurador Juan Carlos Álvarez Vázquez e asistida pola letrada Patricia Vilán Lorenzo, contra Great Time, S.L., representada pola procuradora Ana Pazo Irazu e defendida polo letrado Pedro Laguna Nieto, Perblau 2000, S.L., representada pola procuradora Marina Lagarón Gómez e defendida polo letrado José María Rocabert Marcet, Jardines Paraisol Servicios, S.L. e Gruphotel, S.L., ambas en situación de rebeldía, e atendendo aos seguintes,</p>
    <p>Decido.</p>
    <p>Con desestimación da demanda interposta polo procurador Juan Carlos Álvarez Vázquez, en nome e representación de María Raquel Gómez Carballa, debo absolver e absolvo a Great Time, S.L., representada pola procuradora Ana Pazo Irazu, Perblau 2000, S.L., representada pola procuradora Marina Lagarón Gómez, Jardines Paraisol Servicios, S.L. e Gruphotel, S.L., ambas en situación de rebeldía, dos pedimentos formulados na súa contra, e condeno a parte demandante ao pagamento das custas causadas.</p>
    <p>Notifíqueselles esta sentenza ás partes e fágaselles saber que non é firme e contra ela cabe recurso de apelación que, se é o caso, deberá prepararse ante este xulgado no prazo dos cinco días seguintes ao da súa notificación, sendo necesario para a súa admisión constituír o depósito de 50 euros previsto na disposición adicional décimo quinta da LOPX e correspondendo a competencia para resolvelo á Audiencia Provincial de Pontevedra.</p>
    <p>Expídese este edicto co fin de que sirva de notificación á entidade Gruphotel, S.L., declarado en situación de rebeldía e, actualmente en paradoiro descoñecido.</p>
    <footer><p>O secretario xudicial</p></footer>

