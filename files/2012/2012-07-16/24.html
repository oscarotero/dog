---
date: '2012-07-16'
id: G2345-260612-0005
page: 28345
number: 135
agency: Xulgado do Social número 2 da Coruña
section: V. Administración de xustiza.
title: EDICTO (1038/2009).
range: Edicto
url: >-
  https://www.xunta.gal/dog/Publicados/2012/20120716/AnuncioG2345-260612-0005_gl.html
---
<p>María Blanco Aquino, secretaria do Social número 2 da Coruña.</p>
    <p>Fago saber que no proceso seguido por instancia de Benigno Navaza Rumbo contra Proyecciones Betanzos, S.L., Fogasa, en reclamación por ordinario, rexistrado co número 1038/2009, se ditou sentenza cuxo encabezamento e decisión din:</p>
    <p>«Asunto: 1038/2009.</p>
    <p>Na cidade da Coruña, 21 de xuño de 2012.</p>
    <p>Lara Mª Munín Sánchez, xuíza substituta do Xulgado do Social número 2 da Coruña, tras ver os presentes autos sobre cantidades, por instancia de Benigno Navaza Rumbo, que comparece por si, contra a empresa Proyecciones Betanzos, S.L. e o Fondo de Garantía Salarial, que non comparecen, ditou a seguinte</p>
    <p>Decisión:</p>
    <p>Que considerando a demanda interposta por Benigno Navaza Rumbo contra a empresa Proyecciones Betanzos, S.L., condénoa a que lle aboe a cantidade de tres mil oitocentos setenta e sete euros e trinta e cinco céntimos (3.877,35 €), incrementada co xuro por mora do 10%.</p>
    <p>Así mesmo, absolvo o Fondo de Garantía Salarial, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíqueselles esta resolución ás partes facéndolles saber que esta non é firme, e fronte a ela cabe formular recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución. De ser recorrente a empresa demandada deberá acreditar mediante a exhibición ante este xulgado o xustificante acreditativo de ter depositado a cantidade obxecto de condena na conta deste xulgado aberta en Banesto; poderá substituírse a consignación en metálico polo aseguramento mediante aval bancario, na cal se fará constar a responsabilidade solidaria do avalista, e deberase acreditar tamén na indicada conta a consignación da suma de 300 euros preceptivos para recorrer, sen cuxo cumprimento non se terá por anunciado o recurso.</p>
    <p>Así, por esta a miña sentenza, o pronuncio, mando e asino».</p>
    <p>E para que sirva de notificación a Proyecciones Betanzos, S.L., expídese a presente cédula para a súa publicación no Diario Oficial de Galicia.</p>
    <p>A Coruña, 26 de xuño de 2012</p>
    <footer><p>A secretaria xudicial</p></footer>

