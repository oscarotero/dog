---
date: '2012-12-04'
id: CA05-201112-0003
page: 45731
number: 231
agency: Consellería de Traballo e Benestar
section: VI. Anuncios. a) Administración autonómica.
title: >-
  RESOLUCIÓN do 15 de novembro de 2012, da Dirección Xeral de Relacións
  Laborais, pola que se empraza ás empresas Excarpri, SA e Euteco, S.L. no
  recurso contencioso-administrativo procedemento ordinario 53/2012 interposto
  pola empresa Centro de Castilla y León, S.A.
range: Resolución
url: >-
  https://www.xunta.gal/dog/Publicados/2012/20121204/AnuncioCA05-201112-0003_gl.html
---
<p>Intentada a notificación persoal e devolta polo servizo de Correos por resultar imposible a súa práctica, de conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, parcialmente modificada pola Lei 4/1999, do 13 de xaneiro, pola presente resolución notifícaselles ás empresas Excarpri, S.A. e Euteco, S.L. o emprazamento no recurso contencioso-administrativo procedemento ordinario 53/2012 interposto pola empresa Centro de Castilla y León, S.A.</p>
    <p>A Dirección Xeral de Relacións Laborais recibiu do Xulgado do Contencioso-Administrativo número 1 de Lugo providencia pola que se admite a trámite a demanda correspondente ao recurso contencioso-administrativo procedemento ordinario 53/2012, interposto pola empresa Centro de Castilla y León, S.A. contra a Resolución do 22 de novembro de 2011, da Consellería de Traballo e Benestar, e ditada no expediente sancionador na orde social nº 2001/0001-0; acta de infracción nº 18/2001/2/H.</p>
    <p>En consecuencia, esta dirección xeral acordou, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido xulgado, polo que se notifica e empraza as empresas Excarpri, S.A. e Euteco, S.L. para que nun prazo de nove (9 días), contados desde o seguinte ao da publicación da presente resolución no <em>Diario Oficial de Galicia</em>, se o consideran conveniente, poidan comparecer nos autos mediante procurador con asistencia de letrado ou valéndose tan só de avogado con poder para o efecto. Sese presentaren fóra do indicado prazo, teranse como parte, sen que por iso deba retrotraerse nin interrompirse o curso do procedemento, e se non compareceren oportunamente, continuará o procedemento polos seus trámites, sen que teña que se lles practicar notificación de clase ningunha.</p>
    <p>Santiago de Compostela, 15 de novembro de 2012</p>
    <footer><p>Odilo Martiñá Rodríguez<br>Director xeral de Relacións Laborais</p></footer>

