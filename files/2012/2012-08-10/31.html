---
date: '2012-08-10'
id: CA02-300712-0001
page: 32343
number: 153
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  CÉDULA do 17 de xullo de 2012, da Subdirección Xeral de Inspección do
  Transporte, pola que se notifican as resolucións ditadas nos expedientes
  sancionadores en materia de transportes terrestres (expediente LU-01650-O-2011
  e dezasete máis).
range: Cédula
url: >-
  https://www.xunta.gal/dog/Publicados/2012/20120810/AnuncioCA02-300712-0001_gl.html
---
<p>De conformidade co disposto no artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícanselles ás persoas que a seguir se relacionan as resolucións que o director xeral de Mobilidade ditou nos expedientes sancionadores instruídos por infracción da normativa vixente dos transportes terrestres porque, intentada a notificación, non se puido efectuar. </p>
    <p>Fáiselles saber que contra a dita resolución, que non é definitiva na vía administrativa, cabe recurso de alzada ante o conselleiro de Medio Ambiente, Territorio e Infraestruturas, no prazo dun mes contado desde o día seguinte ao da publicación desta cédula.</p>
    <p>En caso de conformidade coa resolución sancionadora, o interesado deberá aboar a multa imposta a través dun ingreso en calquera oficina do BBVA, de Caixa Galicia, de Caixanova ou de Banesto, empregando o modelo impreso que se facilitará nos servizos centrais da Dirección Xeral de Mobilidade. </p>
    <p>No caso de non presentar recurso de alzada e non pagar a sanción imposta, procederase ao seu cobramento pola vía de constrinximento segundo o previsto no artigo 97 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Para que conste e lles sirva de notificación aos interesados, asino e selo esta cédula.</p>
    <p>Santiago de Compostela, 17 de xullo de 2012</p>
    <footer><p>Xosé Lluis Fernández Suárez<br>Subdirector xeral de Inspección do Transporte</p></footer>

