---
date: '2012-07-10'
id: G0003-020712-0001
page: 27604
number: 131
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 29 de xuño de 2012, da Dirección de Recursos Humanos, pola que
  se publica a lista provisional de admitidos/as e excluídos/as de diversas
  categorías sanitarias e de xestión de servizos para vinculacións temporais no
  ámbito das institucións sanitarias do Servizo Galego de Saúde e entidades
  adscritas á Consellería de Sanidade.
range: Resolución
url: >-
  https://www.xunta.gal/dog/Publicados/2012/20120710/AnuncioG0003-020712-0001_gl.html
---
<p>Por Resolución do 14 de marzo de 2012 (DOG nº 59, do 26.3.2012), da Dirección de Recursos Humanos, abriuse o prazo para inscrición de aspirantes das categoría sanitarias (enfermeiro/a, enfermeiro/a da Fundación Pública Urxencias Sanitarias-061 e enfermeiro/a especialista en obstetricia-xinecoloxía), para vinculacións temporais no ámbito das institucións sanitarias do Servizo Galego de Saúde e entidades adscritas á Consellería de Sanidade.</p>
    <p>Así mesmo, por Resolución do 14 de marzo de 2012 (DOG nº 59, do 26.3.2012), da Dirección de Recursos Humanos, abriuse o prazo para inscrición de aspirantes das categorías sanitarias e de xestión e servizos (facultativo/a especialista de área de Psicoloxía Clínica, traballador/a social, logopeda, técnico/a superior en Prevención de Riscos Laborais e técnico de grao medio en Prevención de Riscos Laborais), para vinculacións temporais no ámbito das institucións sanitarias do Servizo Galego de Saúde e entidades adscritas á Consellería de Sanidade.</p>
    <p>Nas ditas resolucións prevíase unha xeración de listas coas persoas inscritas ata a data 26.4.2012 que cumpriran os requisitos determinados nas anteriores resolucións.</p>
    <p>Unha vez comprobados os datos correspondentes aos requisitos procédese a dar publicidade das persoas admitidas e excluídas na dita xeración de listas, así como tamén nas áreas especiais, con excepción das categorías de técnico/a superior en Prevención de Riscos Laborais e técnicos de grao medio en Prevención de Riscos Laborais que se fará en datas posteriores.</p>
    <p>As persoas excluídas poden consultar as causas de exclusión no seu expediente-e na epígrafe de procesos.</p>
    <p>A documentación correspondente á formación ou titulación exixida para o acceso pode ser emendada no prazo de dez días naturais contados desde o día seguinte ao da publicación desta resolución, así como tamén os erros materiais que as persoas aspirantes producisen.</p>
    <p>Unha vez resoltas as solicitudes de emenda, procederase á publicación dunha lista definitiva de excluídos e admitidos.</p>
    <p>As persoas que non aparecen na relación de admitidos e excluídos é por causa de que a súa inscrición se formalizou con posterioridade ao día 26.4.2012 polo que sairán na seguinte xeración de listas, de acordo co pacto citado.</p>
    <p>Santiago de Compostela, 29 de xuño de 2012</p>
    <footer><p>Esperanza Fernández Lago<br>Directora de Recursos Humanos</p></footer>

