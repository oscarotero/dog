---
date: '2012-07-10'
id: CA04-260612-0002
page: 27654
number: 131
agency: Consellería de Economía e Industria
section: VI. Anuncios. a) Administración autonómica.
title: >-
  CÉDULA do 25 de xuño de 2012, da Dirección Xeral de Comercio, pola que se
  notifica a resolución que declara a improcedencia do dereito ao cobramento da
  subvención concedida a VRT Horse Riding, S.L. correspondente ao expediente
  IN515B-2011-173.
range: Cédula
url: >-
  https://www.xunta.gal/dog/Publicados/2012/20120710/AnuncioCA04-260612-0002_gl.html
---
<p>O 22 de maio de 2012, o secretario xeral técnico da Consellería de Economía e Industria, por delegación do conselleiro, ditou a resolución pola que se declara a improcedencia do dereito ao cobramento da subvención concedida a VRT Horse Riding, S.L. ao abeiro da Orde do 10 de novembro de 2011, pola que se establecen as bases reguladoras para a concesión, en réxime de concorrencia competitiva, de subvencións a empresas galegas do sector téxtil-moda-confección para a realización de actuacións e estratexias de promoción e internacionalización, cofinanciadas polo Fondo Europeo de Desenvolvemento Rexional (Feder) no marco do Programa operativo Feder Galicia 2007-2013 e se procede á súa convocatoria para o ano 2011, correspondente ao expediente IN515B-2011-173.</p>
    <p>Unha vez intentada a notificación persoal e devolta polo servizo de Correos por resultar imposible a súa práctica no último enderezo coñecido para os efectos de notificación, de conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, por esta cédula notifícaselle a resolución antes referida a João Carlos Bento Domingues, en nome e representación de VRT Horse Riding, S.L. </p>
    <p>O interesado pode recoller a correspondente notificación mediante comparecencia nas dependencias da Dirección Xeral de Comercio da Consellería de Economía e Industria (edificio administrativo San Caetano, s/n, bloque 5º-3ª planta), no prazo de dez (10) días contados a partir do seguinte ao da publicación desta cédula no Diario Oficial de Galicia.</p>
    <p>Contra a referida resolución, que é definitiva en vía administrativa, cabe interpoñer, se é o caso, recurso potestativo de reposición, ante a Consellería de Economía e Industria, no prazo dun mes contado a partir do día seguinte ao da súa comparecencia para recoller a resolución, ou ao do transcurso do prazo previsto no parágrafo anterior sen que o interesado compareza, ou ben directamente recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia na Coruña, no prazo de dous meses contados desde as mesmas datas antes sinaladas. </p>
    <p>Santiago de Compostela, 25 de xuño de 2012</p>
    <footer><p>María Nava Castro Domínguez <br>Directora xeral de Comercio</p></footer>

