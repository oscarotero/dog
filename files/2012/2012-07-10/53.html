---
date: '2012-07-10'
id: C3Q2-260612-0001
page: 27675
number: 131
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  CÉDULA do 21 de xuño de 2012, da Área Provincial da Coruña, no curso do
  procedemento de revisión de contratos de vivendas de promoción pública (VPP)
  en Belvís, Santiago de Compostela, pola que se notifica a resolución de
  extinción do contrato de arrendamento ás persoas cuxos expedientes se
  relacionan (expediente C-2002/010).
range: Cédula
url: >-
  https://www.xunta.gal/dog/Publicados/2012/20120710/AnuncioC3Q2-260612-0001_gl.html
---
<p>Na tramitación do procedemento de revisión de contratos de arrendamento de vivendas de VPP en Belvís, Santiago de Compostela (expediente C-2002//010), cursáronse notificacións de resolución de extinción do contrato de arrendamento a varios adxudicatarios de vivendas de promoción pública, ditadas polo xefe territorial da Consellería de Medio Ambiente, Territorio e Infraestruturas da Coruña.</p>
    <p>Intentada a notificación destas resolucións segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e ao non ser posible a súa práctica, notifícaselles aos interesados a resolución de extinción do contrato de arrendamento das vivendas do expediente C-2002/010, que se relacionan no anexo.</p>
    <p>Tendo en conta que en atención ao previsto no artigo 61 da Lei 30/1992 o acto non se publica na súa integridade, fáiselles saber aos interesados que o texto íntegro das resolucións que se notifican está á súa disposición durante o prazo de dez días seguintes á publicación desta cédula, na Área Provincial do Instituto Galego da Vivenda e Solo, sita na praza de Luís Seoane, edificio de Servizos Múltiples, s/n, 9º andar, A Coruña.</p>
    <p>Contra estas resolucións, que esgotan a vía administrativa, poderán interpor perante o xefe territorial da Consellería de Medio Ambiente, Territorio e Infraestruturas da Coruña recurso de reposición no prazo dun mes, conforme o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Os prazos mencionados anteriormente contaranse desde o día seguinte ao remate do prazo sinalado para o exame do expediente, ou da comparecencia para tal fin, se é o caso.</p>
    <p>E para que así conste, expido, firmo e selo esta cédula.</p>
    <p>A Coruña, 21 de xuño de 2012</p>
    <footer><p>Luis Guillermo Eirís Puñal<br>Xefe da Área Provincial da Coruña</p></footer>
    <h2>ANEXO</h2>
    <table>
     <tbody>
      <tr>
       <td>Nº de expediente</td>
       <td>DNI</td>
       <td>Nome e apelidos</td>
       <td>Último enderezo coñecido</td>
      </tr>
      <tr>
       <td>C-2002/010:7</td>
       <td>46091255Z</td>
       <td>Yanina Belén García</td>
       <td>Camiño da Ameixaga 22-(B-1-P-2) 2º dta. Santiago de Compostela</td>
      </tr>
      <tr>
       <td>C-2002/010:64</td>
       <td>44809073J</td>
       <td>David Carlos Vázquez Regueira</td>
       <td>Camiño da Ameixaga 14-(B-5-P-2) 1º esqda. Santiago de Compostela</td>
      </tr>
     </tbody>
    </table>

