---
date: '2012-07-10'
id: G2410-200612-0001
page: 27619
number: 131
agency: Xulgado do Social número 1 de Santiago de Compostela
section: V. Administración de xustiza.
title: EDICTO (731/2011).
range: Edicto
url: >-
  https://www.xunta.gal/dog/Publicados/2012/20120710/AnuncioG2410-200612-0001_gl.html
---
<p>Elena María Varela Luaces, secretaria xudicial do Xulgado do Social número 1 de Santiago de Compostela, fago saber que no procedemento de despedimento/cesamentos en xeral 731/2011 deste xulgado do social, seguido por instancia de Sandra Arcos Suárez contra a empresa A 10 Ideas Espacio Arquitecturas Designer, S.L. sobre despedimento, ditouse a seguinte sentenza do 5.6.2012, cuxa parte dispositiva se xunta:</p>
    <p>«Que estimo a demanda interposta por Sandra Arcos Suárez fronte á mercantil A 10 Ideas Espacio Arquitecturas Designer, S.L. e o Fondo de Garantía Salarial (Fogasa) e, en consecuencia, declaro improcedente o despedimento da demandante efectuado con efectos do 21.9.2011; así mesmo, declaro extinguida a relación laboral existente entre Sandra Arcos Suárez e a mercantil A 10 Ideas Espacio Arquitecturas Designer, S.L., e condeno a mercantil A 10 Ideas Espacio Arquitecturas Designer, S.L. a aboar á demandante a cantidade de 149,81 euros, en concepto de indemnización, así como a aboar a cantidade de 12.669,47 euros, en concepto de salarios de tramitación (calculados desde o día seguinte ao do despedimento e ata a presente resolución), así como os que se perciban ata a súa notificación a razón de 57,07 euros diarios.</p>
    <p>Notifíquese esta resolución ás partes, facéndolles saber que contra esta cabe recurso de suplicación ante a Sala do Social do Tribunal Superior de Xustiza de Galicia, que se interpoñerá ante este xulgado no prazo de cinco días hábiles contados a partir do seguinte ao da presente notificación segundo prevé o artigo 189 da Lei de procedemento laboral.</p>
    <p>Así o acordo, mando e asino, Mª del Carmen Barcala Barreiro, maxistrada xuíza substituta do Xulgado do Social número 1 de Santiago de Compostela».</p>
    <p>E para que sirva de notificación en legal forma á mercantil A 10 Ideas Espacio Arquitecturas Designer, S.L., en paradoiro descoñecido, expido a presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 20 de xuño de 2012</p>
    <footer><p>A secretaria xudicial</p></footer>

