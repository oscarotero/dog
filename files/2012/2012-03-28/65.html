---
date: '2012-03-28'
id: L257-070312-13146
page: 11042
number: 61
agency: Concello de Vigo
section: VI. Anuncios. b) Administración local.
title: >-
  ANUNCIO de información pública da aprobación inicial do Plan parcial Falcoa
  11485/411.
range: Anuncio
url: >-
  https://www.xunta.gal/dog/Publicados/2012/20120328/AnuncioL257-070312-13146_gl.html
---
<p>A Xunta de Goberno local do Concello de Vigo, na sesión extraordinaria e urxente do 2 de febreiro de 2012, adoptou o seguinte acordo:</p>
    <p>«Primeiro. Aprobar inicialmente o Plan parcial S-34-R FALCOA, de iniciativa municipal, consonte a documentación elaborada por PETTRA, con data de febreiro de 2010.</p>
    <p>Segundo. Ordenar a apertura dun período de información pública polo prazo dun mes mediante a inserción de anuncios no Diario Oficial de Galicia e en dous dos diarios de maior difusión da provincia, e notificar de forma individual e simultánea aos propietarios dos terreos afectados.</p>
    <p>Terceiro. Publicar o acordo de aprobación inicial e apertura do período de información pública na páxina de internet municipal».</p>
    <p>O expediente estará á disposición do público en xeral no departamento de Información de Urbanismo, situado na planta baixa do edificio da Xerencia Municipal de Urbanismo (praza do Rei, s/n), de luns a venres, das 9.00 ás 13.30 horas, para a súa consulta e a presentación de cantos documentos ou escritos de alegacións consideren pertinentes na súa defensa. O período de exposición pública entenderase desde a primeira publicación ata pasado o mes desde a última publicación.</p>
    <p>Vigo, 14 de febreiro de 2012.</p>
    <footer><p>María del Carmen Silva Rego<br>Concelleira delegada da Área de Urbanismo, Cascos Históricos<br>e Grandes Proxectos</p></footer>

