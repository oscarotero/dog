---
date: '2012-03-28'
id: C3C1-230312-13907
page: 10870
number: 61
agency: 'Consellería de Presidencia, Administracións Públicas e Xustiza'
section: I. Disposicións xerais.
title: >-
  ORDE do 21 de marzo de 2012 pola que se modifica a Orde do 12 de febreiro de
  2009 pola que se establece o modelo normalizado de solicitude de recoñecemento
  do dereito á asistencia xurídica gratuíta.
range: Orde
url: >-
  https://www.xunta.gal/dog/Publicados/2012/20120328/AnuncioC3C1-230312-13907_gl.html
---
<p>O artigo 15 e mais a disposición derradeira primeira do Decreto 269/2008, do 6 de novembro, polo que se aproba o Regulamento de asistencia xurídica gratuíta de Galicia (DOG n.º 242, do 15 de decembro), estableceu a obriga da consellería competente en materia de xustiza de aprobar por orde o modelo normalizado de solicitude de recoñecemento á asistencia xurídica gratuíta, previsión que se cumpriu coa publicación no DOG do 17 de febreiro do 2009 da Orde do 12 de febreiro de 2009.</p>
    <p>As necesidades detectadas logo de tres anos da súa utilización aconsella a modificación e adaptación do modelo normalizado de solicitude de recoñecemento do dereito, co fin de facer efectivas as posibilidades que establece o dito regulamento, incrementando a eficacia e eficiencia do sistema e impulsando o emprego de novas técnicas e medios electrónicos e telemáticos que permitan dotar o servizo público de recoñecemento e prestación de asistencia xurídica gratuíta dunha maior operatividade administrativa e procedemental, en prol de acadar unha maior calidade do servizo prestado á cidadanía, sen ningunha mingua dos seus dereitos.</p>
    <p>De acordo co anterior, en virtude da autorización conferida na disposición derradeira do Decreto 269/2008, tras o informe favorable da Dirección Xeral de Avaliación e Reforma Administrativa do 23 de febreiro de 2012,</p>
    <h2>DISPOÑO:</h2>
    <p>Artigo único. A modificación da Orde do 12 de febreiro de 2009 pola que se establece o modelo normalizado de solicitude de recoñecemento do dereito á asistencia xurídica gratuíta. </p>
    <p>O anexo da Orde do 12 de febreiro de 2009 pola que se establece o modelo normalizado de solicitude de recoñecemento do dereito á asistencia xurídica gratuíta, queda substituído polo anexo que se aproba coa presente orde. </p>
    <p>Disposición derradeira única.</p>
    <p>Esta orde entrará en vigor o 26 de abril de 2012.</p>
    <p>Santiago de Compostela, 21 de marzo de 2012.</p>
    <footer><p>Alfonso Rueda Valenzuela<br>Conselleiro de Presidencia, Administracións Públicas e Xustiza</p></footer>

