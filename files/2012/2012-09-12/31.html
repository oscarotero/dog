---
date: '2012-09-12'
id: L410-060912-0001
page: 35839
number: 174
agency: Concello de Castro de Rei
section: VI. Anuncios. b) Administración local.
title: >-
  ANUNCIO de información pública sobre un proxecto de acondicionamento de nave
  industrial para actividade de exposición, venda e taller de produtos de ferro
  e aceiro inoxidable.
range: Anuncio
url: >-
  https://www.xunta.gal/dog/Publicados/2012/20120912/AnuncioL410-060912-0001_gl.html
---
<p>Argali Sistemas, S.L. solicitou desta Alcaldía licenza municipal para o proxecto de acondicionamento de nave industrial para unha actividade de exposición, venda e taller de produtos de ferro e aceiro inoxidable, na parcela C-01 do parque empresarial de Castro de Ribeiras de Lea, do concello de Castro de Rei.</p>
    <p>En cumprimento do disposto no artigo 8 do Decreto 133/2008, do 12 de xuño, no que se regula a avaliación de incidencia ambiental, sométese a información pública durante un prazo de vinte (20) días hábiles, co fin de que durante este período –que comezará a contar desde o día seguinte ao da última publicación deste edicto no Boletín Oficial da provincia e no Diario Oficial de Galicia– poidan examinar o expediente, na Secretaría deste concello, as persoas que dalgún xeito se consideren afectadas pola actividade que se pretende instalar e formular por escrito as reclamacións ou observacións que consideren oportunas.</p>
    <p>Castro de Rei, 6 de setembro de 2012</p>
    <footer><p>Francisco Javier Balado Teijeiro<br>Alcalde</p></footer>

