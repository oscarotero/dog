---
date: '2012-09-12'
id: CA01-070912-0001
page: 35800
number: 174
agency: Consellería de Facenda
section: IV. Oposicións e concursos.
title: >-
  RESOLUCIÓN do 4 de setembro de 2012, da Dirección Xeral da Función Pública,
  pola que se fan públicas as listas provisionais para a cobertura, con carácter
  transitorio, de prazas reservadas a  funcionarios/as da escala de profesores
  numerarios de institutos politécnicos marítimo-pesqueiros, de conformidade co
  establecido no artigo 6 do Decreto 37/2006, do 2 de marzo.
range: Resolución
url: >-
  https://www.xunta.gal/dog/Publicados/2012/20120912/AnuncioCA01-070912-0001_gl.html
---
<p>Mediante a Resolución do 11 de xuño de 2012, publicada no DOG nº 121, do 26 de xuño, acordouse, respectivamente, a apertura de listas para o desempeño transitorio de prazas reservadas a funcionarios do corpo facultativo superior de administración da Xunta de Galicia, escala de profesores numerarios de institutos politécnicos marítimo-pesqueiros, e a apertura do prazo de presentación de solicitudes para a súa elaboración. </p>
    <p>A cobertura das vacantes existentes antes do comezo do curso escolar 2012-2013 determina a urxente publicación das listas. </p>
    <p>Unha vez finalizado o prazo de presentación de solicitudes previsto no artigo 6.2 do Decreto 37/2006, do 2 de marzo, e logo de que a Comisión Permanente Central acordase, na súa xuntanza do día 26 de xullo de 2012, elevar a este centro directivo as listaxes correspondentes, esta Dirección Xeral da Función Pública</p>
    <h2>RESOLVE:</h2>
    <p>Primeiro. Facer públicas as listas provisionais para a cobertura, con carácter transitorio, de prazas reservadas a persoal funcionario correspondentes ás especialidades da escala que se inclúen no anexo I desta resolución, con indicación das puntuacións provisorias resultantes da aplicación do baremo establecido no artigo 9 do Decreto 37/2006.</p>
    <p>Segundo. Declarar deserta a convocatoria da lista correspondente á especialidade de medicina subacuática e hiperbárica, por non presentarse ningunha solicitude de inclusión na devandita lista.</p>
    <p>As listas atópanse á disposición dos interesados no Servizo do Rexistro Xeral e Información da Consellería de Presidencia, Administracións Públicas e Xustiza, nas oficinas de Rexistro e Información dos edificios administrativos da Xunta de Galicia, nas oficinas comarcais da Xunta de Galicia e na páxina web da Xunta de Galicia (www.xunta.es), na epígrafe Función pública. </p>
    <p>Nestas listas figura a seguinte información:</p>
    <p>Solicitantes admitidos na lista con indicación da puntuación provisional.</p>
    <p>Solicitantes excluídos con expresión da causa de exclusión.</p>
    <p>Terceiro. Os/as interesados/as disporán dun prazo de dez días hábiles, contados a partir do día seguinte ao da publicación desta resolución no <em>Diario Oficial de Galicia</em>, para presentar reclamacións ante a Comisión Permanente Central (Dirección Xeral da Función Pública, Consellería de Facenda, Edificio Administrativo San Caetano, s/n, Santiago de Compostela).</p>
    <p>Xunto coas ditas reclamacións achegarase, de ser o caso:</p>
    <p>– Documentación precisa para emendar a causa de exclusión.</p>
    <p>– Certificación de servizos prestados na Xunta de Galicia para o mesmo grupo, categoría, corpo ou escala, segundo modelo que figura como anexo II a esta resolución, que deberá ser expedida polas unidades seguintes:</p>
    <p>– Servizos centrais:</p>
    <p>Secretaria/o xeral, subdirector/a xeral ou xefas/es de servizo que teñan atribuídas funcións en materia de xestión de persoal, dependentes da secretaría xeral da consellería respectiva ou dos seus organismos autónomos onde estea a prestar servizos ou onde os prestou por última vez.</p>
    <p>– Servizos periféricos:</p>
    <p>Xefes territoriais ou, se é o caso, funcionario/a responsable da área de persoal dos departamentos territoriais da consellería respectiva ou dos seus organismos autónomos onde estea a prestar servizos ou onde os prestou por última vez.</p>
    <p>Unha vez transcorrido o prazo para formular alegacións, levaranse a efecto as emendas procedentes, dándoselles a oportuna publicidade no DOG.</p>
    <p>No suposto de que os/as solicitantes excluídos das citadas listas non presentasen a documentación referida no parágrafo anterior, quedarán definitivamente excluídos/as. </p>
    <p>Cuarto. A partir da publicación desta resolución no DOG, os/as solicitantes provisionalmente admitidos ou excluídos poderán presentar solicitude de suspensión de chamamentos, de conformidade co establecido no artigo 15.2. do Decreto 37/2006, que se encontra á súa disposición na páxina web da Xunta de Galicia (www.xunta.es), na epígrafe de listas de contratación temporal.</p>
    <p>Santiago de Compostela, 4 de setembro de 2012</p>
    <footer><p>José María Barreiro Díaz<br>Director xeral da Función Pública</p></footer>
    <h2>ANEXO I<br>Corpos e escalas (persoal funcionario)</h2>
    <p>Persoal funcionario</p>
    <table>
     <tbody>
      <tr>
       <td>Grupo</td>
       <td>Corpo/escala</td>
       <td>Denominación</td>
      </tr>
      <tr>
       <td>A1</td>
       <td>2093-03</td>
       <td>Escala de profesores numerarios. Especialidade en navegación marítima.</td>
      </tr>
      <tr>
       <td>A1</td>
       <td>2093-04</td>
       <td>Escala de profesores numerarios. Especialidade en pesca marítima.</td>
      </tr>
      <tr>
       <td>A1</td>
       <td>2093-07</td>
       <td>Escala de profesores numerarios. Especialidade en intervencións subacuáticas e hiperbáricas</td>
      </tr>
     </tbody>
    </table>
    <h2>ANEXO II<br>Certificación de servizos prestados</h2>
    <p>(Resolución do... DOG nº..., do... de... de 201...)</p>
    <p>Dª/D... (nome da/do funcionaria/o que certifica)</p>
    <p>Cargo...</p>
    <h2>CERTIFICA</h2>
    <p>Que, segundo os antecedentes que constan neste centro directivo e á vista da documentación achegada pola/o interesada/o, da que se conserva unha copia cotexada nesta unidade, dona/don..., con DNI nº..., prestou servizos no corpo, escala, grupo e categoría e nos períodos e consellerías e/ou organismos autónomos da Xunta de Galicia que a seguir se indican:</p>
    <table>
     <tbody>
      <tr>
       <td>Grupo/categoría (código)</td>
       <td>Corpo/escala (código)</td>
       <td>Denominación do posto</td>
       <td>Consellería ou organismo autónomo da Xunta de Galicia</td>
       <td>Código de posto de traballo (de ser o caso)</td>
       <td>Descontinuo (si/non)*</td>
       <td>Fin de semana (si/non)*</td>
       <td>Data de inicio</td>
       <td>Data
        de fin</td>
       <td>Total
        (en días)*</td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
     </tbody>
    </table>
    <p>E para que así conste, asino a presente certificación en..., ...de... de 201...</p>
    <p>(sinatura)</p>
    <p>* Notas: </p>
    <p>– Os servizos prestados abranguerán exclusivamente ata o 31 de decembro de 2011.</p>
    <p>– É moi importante que no caso de postos descontinuos ou de fin de semana se reflictan exclusivamente os días efectivamente traballados.</p>

