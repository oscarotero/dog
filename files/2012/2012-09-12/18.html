---
date: '2012-09-12'
id: C3C1-300812-0003
page: 35819
number: 174
agency: 'Consellería de Presidencia, Administracións Públicas e Xustiza'
section: VI. Anuncios. a) Administración autonómica.
title: >-
  CÉDULA do 30 de agosto de 2012, do Servizo de Turismo de Ourense, pola que se
  notifica a resolución do expediente sancionador OU-S-16/2012, por infracción
  leve en materia de turismo.
range: Cédula
url: >-
  https://www.xunta.gal/dog/Publicados/2012/20120912/AnuncioC3C1-300812-0003_gl.html
---
<p>Mediante esta cédula, e de conformidade co disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de decembro), modificada pola Lei 4/1999, do 13 de xaneiro (BOE nº 12, do 14 de xaneiro), notifícaselle á persoa que a continuación se relaciona a resolución do expediente sancionador OU-S-16/2012, da xefa do Servizo de Turismo de Ourense, xa que, intentada polos medios habituais, non puido practicarse.</p>
    <p>O interesado poderá recoller a resolución mediante comparecencia nas dependencias do Servizo de Turismo, rúa Curros Enríquez, 1, 3º andar, de Ourense.</p>
    <p>Contra as ditas resolucións, que non esgotan a vía administrativa, osinteresado poderá interpoñer recurso de alzada perante a Secretaría Xeral para o Turismo, no prazo dun (1) mes desde o día seguinte ao da súa publicación, segundo o disposto nos artigos 114 e seguintes da Lei 30/1992, do 26 de novembro, todo isto, sen prexuízo de que o interesado poida interpoñer calquera outro que considere oportuno.</p>
    <p>De non presentar recurso no devandito prazo, a sanción devirá firme, e deberase aboar o importe da multa nos seguintes prazos: a) publicación entre os días 1 e 15 de cada mes, desde a data da publicación ata o día 5 do mes seguinte ou inmediatamente hábil posterior, b) publicación entre os días 16 e último de cada mes, desde a data de publicación ata o día 20 do mes seguinte ou hábil inmediatamente posterior.</p>
    <p>O pagamento realizarase por transferencia bancaria mediante os impresos formalizados que lle serán facilitados nas dependencias do Servizo de Turismo de Ourense. De non efectuarse o ingreso no citado prazo, procederase á súa exacción pola vía de constrinximento, segundo o disposto na Orde do 23 de novembro de 2001 pola que se regula o procedemento de recadación voluntaria e executiva das multas e sancións, da Consellería de Facenda (DOG nº 235, do 5 de decembro).</p>
    <p>Expediente: OU-S-16/2012.</p>
    <p>Titular sancionado: Pablo Manuel Fernández Álvarez.</p>
    <p>Establecemento: El Asturiano.</p>
    <p>Domicilio: Faustino Santalices, 17.</p>
    <p>Localidade: Bande.</p>
    <p>Resolución: 10 de xullo de 2012.</p>
    <p>Tipificación da infracción: artigo 109.1.a) da Lei 7/2011, do 27 de outubro, do turismo de Galicia.</p>
    <p>Sanción: douscentos (200,00) euros.</p>
    <p>Ourense, 30 de agosto de 2012</p>
    <footer><p>Manuela Penín López<br>Xefa do Servizo de Turismo de Ourense</p></footer>

