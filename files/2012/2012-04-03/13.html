---
date: '2012-04-03'
id: G2095-130312-13399
page: 11878
number: 65
agency: Xulgado de Primeira Instancia número 2 da Coruña
section: V. Administración de xustiza.
title: EDICTO (1904/2009).
range: Edicto
url: >-
  https://www.xunta.gal/dog/Publicados/2012/20120403/AnuncioG2095-130312-13399_gl.html
---
<p>Carlota Fernández Ambrós, secretaria xudicial do Xulgado de Primeira Instancia número 2 da Coruña, dou fe e testemuño que nos autos de xuízo ordinario tramitados por este xulgado baixo o número 1904/2009, recaeu sentenza cuxa parte dispositiva e resolución dispoñen o seguinte:</p>
    <p>«Na Coruña o 19 de decembro de 2011. Vistos por M.ª Estefanía Cambón Rodríguez, maxistrada-xuíza do Xulgado de Primeira Instancia número 2 da Coruña, os autos de xuízo ordinario número 1904/2009, seguidos en virtude de demanda presentada pola procuradora dos tribunais Sra. Rodríguez Arroyo, en nome e representación de Banco de Santander, S.A., baixo a dirección letrada de Jorge Castro Díaz, fronte a Claudemar Teles da Rosa, en situación procesual de rebeldía, sobre reclamación de cantidade.</p>
    <p>Decido que debo estimar e estimo a demanda interposta pola procuradora dos tribunais Sra. Rodríguez Arroyo, en nome e representación de Banco de Santander, S.A., fronte a Claudemar Teles da Rosa, en situación procesual de rebeldía, e debo condenar e condeno o demandado a aboar á demandante a cantidade de 15.175,21 euros de principal, máis os xuros legais desde a interpelación xudicial. Todo iso con imposición ao demandado das custas causadas.</p>
    <p>Notifíqueselles esta resolución ás partes, facéndolles saber que contra ela poden interpoñer recurso de apelación ante este tribunal dentro do prazo de vinte días contados desde o día seguinte ao da súa notificación, debendo expoñer as alegacións en que se basee a impugnación, ademais de citar a resolución apelada e os pronunciamentos que impugna (art. 458.1 e 2 LAC, en redacción dada pola Lei 37/2011, do 10 de outubro, de medidas de axilización procesual). Así mesmo, deberá acreditar ter consignado o depósito de 50 euros na oportuna entidade de crédito e na conta de depósitos e consignacións aberta a nome do xulgado, conforme establece a disposición adicional décimo quinta da Lei orgánica 1/2009, do 3 de novembro, pola que se modifica a Lei orgánica 6/1985, do 1 de xullo, do poder xudicial».</p>
    <p>E para que conste e a súa notificación na forma prevista no artigo 497 da Lei 1/2000, de axuizamento civil, ao demandado Claudemar Teles da Rosa, cuxo actual paradoiro resulta ser descoñecido, expido e asino este edicto. </p>
    <p>A Coruña, 13 de xaneiro de 2012.</p>
    <footer><p>A secretaria xudicial</p></footer>

