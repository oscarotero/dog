---
date: '2012-04-03'
id: G2167-130312-13402
page: 11880
number: 65
agency: Xulgado de Primeira Instancia número 1 de Santiago de Compostela
section: V. Administración de xustiza.
title: CÉDULA de notificación de sentenza (procedemento ordinario 329/2009).
range: Edicto
url: >-
  https://www.xunta.gal/dog/Publicados/2012/20120403/AnuncioG2167-130312-13402_gl.html
---
<p>No procedemento de referencia ditouse sentenza cuxo encabezamento e decisión se transcribe, así como auto aclaratorio do cal se transcribe a parte dispositiva do teor literal seguinte:</p>
    <p>«Sentenza n.º 126/2010.</p>
    <p>Na cidade de Santiago de Compostela, 30 de xullo de 2010.</p>
    <p>Vistos por Margarita Isabel Poveda Bernal, maxistrada xuíza titular do Xulgado de Primeira Instancia número 1 de Santiago de Compostela e o seu partido, os presentes autos de xuízo ordinario n.º 329/2009 seguidos ante este xulgado entre partes, dunha, como demandante, María del Carmen Lens Liñares, con procuradora Sra. Sánchez Silva e letrado Sr. Gesto Alonso, e doutra, como demandados, José Lens Liñares, María Dolores Lens Liñares, con procurador Sr. Calviño Gómez e letrado Sr. Quintela Miramontes; José Lens Liñares, en rebeldía, e Manuel Lens Liñares, con procurador Sr. Paz Montero e letrada Sra. Vázquez Pérez, sobre entrega e posesión de legados.</p>
    <p>Decido que estimando como estimo a demanda interposta por María del Carmen Lens Liñares, con procuradora Sra. Sánchez Silva e letrado Sr. Gesto Alonso, fronte a José Lens Liñares, María Dolores Lens Liñares, con procurador Sr. Calviño Gómez, José Lens Liñares, en rebeldía, e Manuel Lens Liñares, con procurador Sr. Paz Montero, debo condenar e condeno os demandados a facer efectiva a entrega á demandante dos legados dispostos ao seu favor no testamento outorgado polo seu pai, Agustín Lens Barreiro, e condeno así mesmo aos demandados a outorgar, xunto coa demandante, a correspondente escritura pública de entrega dos ditos legados, que se concretan nos seguintes bens e dereitos:</p>
    <p>1.º Parcela D de labradío, secaño e inculto no sitio de Agro da Eira, de vinte e seis áreas, corenta centiáreas.</p>
    <p>2.º Parcela D do terreo número douscentos dez do plano de concentración. Labradío e prado no sitio de Revolta e tamén Agro do Vilar, de sesenta áreas.</p>
    <p>3.º Parcela A do terreo no sitio de Pegra Longa, a labradío, de vinte áreas, oitenta centiáreas.</p>
    <p>4.º Monte Chousa sobre das Entradas do Porto, de trinta e oito áreas, cincuenta centiáreas.</p>
    <p>5.º Monte Fonte da Tella, de trinta e nove áreas, oitenta e catro centiáreas.</p>
    <p>6.º Monte Portela do Corgo, de tres áreas, vinte e seis centiáreas.</p>
    <p>7.º Monte Quenllo da Portela, de doce áreas, cincuenta e seis centiáreas.</p>
    <p>8.º No lugar de Vilalba: Monte Riba dos Pasos, de dez áreas, setenta e unha centiáreas.</p>
    <p>A metade indivisa, xunto aos seus irmáns Dolores e Jesús, da traída de augas da casa procedente do manancial chamado Carballa Moza.</p>
    <p>Sen expresa imposición de custas respecto dos codemandados José, María Dolores e Manuel Lens Liñares e condeno o codemandado Jesús Lens Liñares ao pagamento das custas procesuais causadas.</p>
    <p>Que estimando parcialmente como estimo a demanda reconvencional interposta por José Lens Liñares e María Dolores Lens Liñares, fronte a María del Carmen Lens Liñares, Jesús Lens Liñares e Manuel Lens Liñares, debo condenar e condeno os demandados a facer efectiva a entrega á demandante dos legados dispostos ao seu favor no testamento outorgado polo seu pai, Agustín Lens Barreiro, e condeno, así mesmo, aos demandados a outorgar, xunto coa demandante, a correspondente escritura pública de entrega dos ditos legados que se concretan nos seguintes bens e dereitos:</p>
    <p>A favor de José Lens Liñares:</p>
    <p>Toda a participación e dereito que ao testador lle corresponda na casa en que vive o testador e a súa esposa, con todos os seus anexos de cortes, palleiros, casetas da Caballería e caseta da Fragua, eira, horta e hórreo, formando todo iso un só circundamento de vinte e unha áreas, doce centiáreas, sempre que o legatario aboe por unha soa vez a cada un dos seus outros irmáns (Jesús, María del Carmen, María Dolores e Manuel Lens Liñares) a cantidade de cen mil pesetas a cada un.</p>
    <p>Léganse tamén os seguintes terreos:</p>
    <p>1.º A parcela A do terreo Agro da Eira, a labradío, de corenta e unha áreas, setenta centiáreas.</p>
    <p>2.º Parcela B do terreo número douscentos dez do plano de concentración. Secaño no sitio de Revolta e tamén Agro do Vilar, de trinta e unha áreas, unha centiárea.</p>
    <p>3.º Parcela C do terreo número trescentos vinte e seis do plano de concentración. Prado no sitio de Braña Fonda, de vinte áreas, oitenta e nove centiáreas.</p>
    <p>4.º Monte Penedo de corenta áreas, cincuenta e nove centiáreas.</p>
    <p>5.º Monte Fondo sobre das Entradas do Porto, de sesenta e oito áreas, noventa centiáreas.</p>
    <p>6.º Monte Pedra Regandixa, de corenta e catro áreas, setenta e dúas centiáreas.</p>
    <p>7.º Monte Pedra D’Agua, de vinte e catro áreas, noventa e nove centiáreas.</p>
    <p>8.º Monte Cotón da Milleira, de sete áreas, trinta e tres centiáreas.</p>
    <p>9.º Monte Portela do Corgo de Abaixo, de sete áreas, dezanove centiáreas.</p>
    <p>10.º Monte Sobre do Agro de Blanco, de trece áreas, noventa e tres centiáreas.</p>
    <p>A metade indivisa da traída de augas da casa procedente do manancial chamado Carballa Moza, coa obriga de deixar o paso libre e permitir instalación de canalización para a outra metade indivisa a favor dos seus tres irmáns Dolores, Jesús e Carmen.</p>
    <p>A favor de María Dolores Lens Liñares:</p>
    <p>1.º Parcela B do terreo Agro da Eira, de dezaseis áreas, dez centiáreas.</p>
    <p>2.º Parcela B do terreo número trescentos vinte e seis do plano de concentración. Prado no sitio de Braña Fonda, de vinte áreas, oitenta e nove centiáreas.</p>
    <p>3.º Parcela A do terreo número douscentos dez do plano de concentración. Secaño no sitio de Revolta e tamén Agro do Vilar, de corenta e nove áreas, trinta centiáreas.</p>
    <p>4.º Monte Carballa Blanco, de vinte e nove áreas, vinte e dúas centiáreas.</p>
    <p>5.º Monte Sobre das Lombas ou Riba das Lombas, de trinta e unha áreas, noventa centiáreas.</p>
    <p>6.º Monte Alto do Pedrido, de trinta e catro áreas, dezasete centiáreas.</p>
    <p>7.º Monte Alto da Pedra D’Agua ou Picotiños, de vinte e tres áreas, trinta e nove centiáreas.</p>
    <p>8.º Monte Sucadas, de catro áreas, noventa e cinco centiáreas.</p>
    <p>Sen expresa imposición de custas.</p>
    <p>Únase a presente ao libro de rexistro de sentenzas e autos definitivos civís deste xulgado, e expídase testemuño que se unirá aos autos a que se contrae.</p>
    <p>Así, por esta a miña sentenza, o pronuncio, mando e asino».</p>
    <p>Modo de impugnación: mediante recurso de apelación ante a Audiencia Provincial da Coruña.</p>
    <p>O recurso prepararase por medio de escrito presentado neste xulgado no prazo de cinco días hábiles contados desde o día seguinte da notificación, limitado a citar a resolución apelada, manifestando a vontade de recorrer, con expresión dos pronunciamentos que se impugnan.</p>
    <p>Auto aclaración de sentenza.</p>
    <p>Parte dispositiva. Modifícase a Sentenza do 30 de xullo de 2010 na decisión nos seguintes termos:</p>
    <p>Onde di: José Lens Liñares, en rebeldía, debe dicir: Jesús Lens Liñares, en rebeldía.</p>
    <p>Onde di: 3.º Parcela A do terreo no sitio de Pegra Longa, debe dicir: 3.º Parcela A do terreo no sitio de Pedra Longa.</p>
    <p>Onde di: 6.º Monte Pedra Regandixa, de corenta e catro áreas, setenta e dúas centiáreas, debe dicir: 6.º Monte Pedra Regandixa, de corenta e catro áreas, sesenta e dúas centiáreas.</p>
    <p>Contra esta resolución non cabe interpor ningún recurso.</p>
    <p>Así o acorda, manda e asina Margarita Isabel Poveda Bernal, maxistrada xuíza do Xulgado de Primeira Instancia número 1 de Santiago de Compostela. Dou fe.</p>
    <p>E como consecuencia do ignorado paradoiro de Jesús Lens Liñares, expídese a presente para que sirva de cédula de notificación da sentenza e auto de aclaración.</p>
    <p>Santiago de Compostela, 2 de febreiro de 2012.</p>
    <footer><p>María Novo López<br>Secretaria xudicial</p></footer>

