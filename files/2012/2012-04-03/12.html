---
date: '2012-04-03'
id: G2095-130312-13401
page: 11876
number: 65
agency: Xulgado de Primeira Instancia número 2 da Coruña
section: V. Administración de xustiza.
title: EDICTO (293/2010).
range: Edicto
url: >-
  https://www.xunta.gal/dog/Publicados/2012/20120403/AnuncioG2095-130312-13401_gl.html
---
<p>No procedemento de referencia ditouse a resolución que contén os seguintes particulares:</p>
    <p>«Sentenza.</p>
    <p>A Coruña, 29 de novembro de 2011.</p>
    <p>Vistos por M.ª Estefanía Cambón Rodríguez, maxistrada xuíza do Xulgado de Primeira Instancia número 2 da Coruña, os autos de xuízo ordinario número 293/2010, seguidos en virtude de demanda presentada pola procuradora dos tribunais Sra. Rodríguez Arroyo, en nome e representación de Banco Santander, S.A., baixo a dirección letrada de Jorge Castro Díaz, contra Fredy Geovani Blanco Ariza, en situación procesual de rebeldía, sobre reclamación de cantidade.</p>
    <p>Decido que debo estimar e estimo a demanda interposta pola procuradora dos tribunais Sra. Rodríguez Arroyo, en nome e representación de Banco Santander, S.A., contra Fredy Geovani Blanco Ariza, en situación procesual de rebeldía, e debo condenar e condeno o demandado a aboar á demandante, a cantidade de 3.371,21 euros de principal, máis os xuros legais desde a interpelación xudicial.</p>
    <p>Todo iso con imposición ao demandado das custas causadas.</p>
    <p>Notifíquese esta resolución ás partes, facéndolles saber que contra esta poden interpoñer recurso de apelación ante este tribunal no prazo de vinte días contados desde o día seguinte ao da súa notificación, debendo expoñer as alegacións en que se basee a impugnación, ademais de citar a resolución apelada e os pronunciamentos que impugna (artigo 458.1 e 2 LAC, en redacción dada pola Lei 37/2011, do 10 de outubro, de medidas de axilización procesual). Así mesmo, deberá acreditar ter consignado o depósito de 50 euros na oportuna entidade de crédito e na conta de depósitos e consignacións aberta a nome do xulgado, conforme establece a disposición adicional décimo quinta da Lei orgánica 1/2009, do 3 de novembro, pola que se modifica a Lei orgánica 6/1985, do 1 de xullo, do poder xudicial.</p>
    <p>Así o acordo, mando e asino, M.ª Estefanía Cambón Rodríguez, maxistrada xuíza do Xulgado de Primeira Instancia número 2 da Coruña».</p>
    <p>E como consecuencia do ignorado paradoiro de Fredy Geovani Blanco Ariza, expídese esta para que sirva de cédula de notificación de conformidade co disposto no artigo 497 da LAC.</p>
    <p>A Coruña, 1 de decembro de 2011.</p>

