---
date: '2012-01-04'
id: CA04-161211-9905
page: 671
number: 3
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 7 de decembro de 2011, da Xefatura Territorial da Coruña, pola
  que se autoriza administrativamente e se aproba o proxecto de execución dunha
  instalación eléctrica no concello de Santiago de Compostela (expediente IN407A
  230/2011).
range: Resolución
url: >-
  https://www.xunta.gal/dog/Publicados/2012/20120104/AnuncioCA04-161211-9905_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: L.M.T. alimentación ao aeroporto da Lavacolla (nova terminal de Aena).</p>
    <p>Situación: concello de Santiago de Compostela.</p>
    <p>Características técnicas: </p>
    <p>Liña eléctrica de media tensión subterránea, alimentación principal a 20 kV, cunha lonxitude de 13,181 km, coa orixe na subestación de San Caetano, condutor tipo R.H.Z.1 e final en cela de liña que se instalará no centro de seccionamento n.º 1 da Lavacolla.</p>
    <p>Liña eléctrica de media tensión subterránea, enlace a L.M.T.A. Lavacolla-Aeroclub da SCY-832, a 20 kV, cunha lonxitude de 1,645 km, coa orixe en cela de liña que se instalará no centro de seccionamento n.º 2 da Lavacolla, condutor tipo R.H.Z.1 e final en paso aereosubterráneo en apoio que se intercalará na liña enlace Lavacolla-Aeroclub.</p>
    <p>Liña eléctrica de media tensión aérea, enlace L.M.T.A. Lavacolla-Aeroclub da SCY-832, a 20 kV, cunha lonxitude 0,158 km, coa orixe en apoio metálico que se intercalará na L.M.T.A. Lavacolla-Aeroclub, condutor LA-56/54,6 mm² e final en apoio metálico existente na mesma liña, actual derivación ao C.T. Aeroclub (expediente 27954).</p>
    <p>Centro de seccionamento e transformación prefabricado, cunha potencia de 160 kVA e unha relación de transformación de 20.000/400-230 V.</p>
    <p>Cumpridos os trámites ordenados na Lei 54/1997, do 27 de novembro (BOE n.º 285), do sector eléctrico, e no título VII, capítulo II do Real decreto 1955/2000, do 1 de decembro (BOE n.º 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 7 de decembro de 2011.</p>
    <footer><p>P.D. (Artigo 39.3 Decreto 324/2009; DOG n.º 117, do 17 de xuño)<br>Juan Ignacio Lizaur Otero<br>Xefe do Servizo de Enerxía e Minas</p></footer>

