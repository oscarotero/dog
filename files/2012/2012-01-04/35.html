---
date: '2012-01-04'
id: G2346-151211-9890
page: 644
number: 3
agency: Xulgado do Social número 3 da Coruña
section: V. Administración de xustiza.
title: EDICTO (619/2011).
range: Edicto
url: >-
  https://www.xunta.gal/dog/Publicados/2012/20120104/AnuncioG2346-151211-9890_gl.html
---
<p>Juan Rey Pita, secretario do Social número 3 da Coruña.</p>
    <p>Fago saber: que no proceso seguido por instancia de Miren Iratxe Mendizabal Mantrana contra Faro de Mera Viviendas, S.L., en reclamación por ordinario, rexistrado co número 885/2009, se ditou a seguinte sentenza:</p>
    <p>«Sentenza 619/2011.</p>
    <p>Na cidade da Coruña, 2 de decembro de 2011.</p>
    <p>Carlos Villarino Moure, maxistrado-xuíz do Xulgado do Social número 3 do xulgado e localidade ou provincia da Coruña, tras ver os presentes autos sobre ordinario entre partes, dunha e como demandante Miren Iratxe Mendizabal Mantrana, que comparece asistida do seu letrado José Luis Villar Pispieiro, e doutra como demandado Faro de Mera Viviendas, S.L., e o Fondo de Garantía Salarial, que non comparecen.</p>
    <p>Decisión.</p>
    <p>Que estimando a demanda formulada por José Luis Villar Pispieiro contra a empresa Faro de Mera Viviendas, S.L. condeno a esta a aboarlle a cantidade de 2.445,55 euros, que lle debe en concepto de salarios e demais conceptos cos xuros conforme ao artigo 29.3 do ET e absolvo da demanda o Fondo de Garantía Salarial (Fogasa).</p>
    <p>Notifíqueselles esta sentenza ás partes advertindo que contra ela poderán interpor recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito neste xulgado dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtaselle igualmente ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 150 euros na conta aberta en Banesto (0030.1846) a nome deste xulgado co número 1533.0000.65.0885.09, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, co número 1533.0000.60.0885.09, a cantidade obxecto de condena, ou formalizar aval bancario pola dita cantidade en que se faga constar a responsabilidade solidaria do avalista, incorporándoos a este xulgado co anuncio de recurso. En todo caso, o recorrente deberá designar letrado para a tramitación do recurso no momento de anuncialo.</p>
    <p>Así, por esta a miña sentenza, definitivamente xulgando, o pronuncio, mando e asino».</p>
    <p>E para que sirva de notificación a Faro de Mera Viviendas, S.L., expídese a presente cédula para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>A Coruña, 15 de decembro de 2011.</p>
    <footer><p>O secretario xudicial</p></footer>

