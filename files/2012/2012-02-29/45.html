---
date: '2012-02-29'
id: CA04-100212-12114
page: 7405
number: 42
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 8 de febreiro de 2012, da Xefatura Territorial da Coruña, pola
  que se autoriza administrativamente e se aproba o  proxecto de execución dunha
  instalación eléctrica nos concellos de Bergondo e Paderne (expediente IN407A
  57/2006).
range: Resolución
url: >-
  https://www.xunta.gal/dog/Publicados/2012/20120229/AnuncioCA04-100212-12114_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: L.M.T. cruzamento ría do Pedrido, liñas n.º 5, n.º 9 e n.º 10 (anexo 2 ao proxecto).</p>
    <p>Situación: concellos de Bergondo e Paderne.</p>
    <p>Características técnicas: liña eléctrica de media tensión subterránea (liña n.º 5) a 15/20 kV, cunha lonxitude de 0,500 km, coa orixe en cela existente en subestación O Pedrido, condutor tipo R.H.Z.1 e final no paso aerosubterráneo proxectado en apoio n.º 4 existente da L.M.T. PED-705, onde se realiza a derivación ao C.T. Insua (expediente 27410). Concellos de Bergondo e Paderne.</p>
    <p>Cumpridos os trámites ordenados na Lei 54/1997, do 27 de novembro (BOE n.º 285), do sector eléctrico, e no título VII, capítulo II do Real decreto 1955/2000, do 1 de decembro (BOE n.º 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 8 de febreiro de 2012.</p>
    <footer><p>Por vacante (Artigo 39.3 do Decreto 324/2009, DOG n.º 117, do 17 de xuño)<br>Isidoro Martínez Arca<br>Xefe do Servizo de Administración Industrial</p></footer>

