---
date: '2012-01-27'
id: CA04-090112-10809
page: 4163
number: 19
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 3 de xaneiro de 2012, da Xefatura Territorial de Lugo, pola que
  se autoriza e se aproba o proxecto de execución dunha instalación eléctrica no
  concello de Ribeira de Piquín (expediente IN407A 2011/75-2, 7913 A.T.).
range: Resolución
url: >-
  https://www.xunta.gal/dog/Publicados/2012/20120127/AnuncioCA04-090112-10809_gl.html
---
<p>Visto o expediente para outorgamento de autorización administrativa e aprobación do proxecto de execución das instalacións eléctricas que a seguir se cita:</p>
    <p>Solicitante: BEGASA.</p>
    <p>Domicilio social: r/ Cidade de Viveiro, 4, 1.º, 27002 Lugo.</p>
    <p>Denominación: OCR caseta Ouviaña.</p>
    <p>Situación: concello de Ribeira de Piquín.</p>
    <p>Características técnicas: L.M.T.S. a 20 kV, con orixe no apoio metálico existente n.º 84/S-27331 da L.M.T.A. ST Meira-Fonsagrada e final no OCR Ouviaña proxectado, formada por tres circuítos, cunha lonxitude de 25 metros de condutor proxectado tipo R.H.Z.-150.</p>
    <p>OCR Ouviaña en edificio prefabricado tipo PF-201, no cal se instalan dúas celas de liña, unha cela de liña con interruptor automático motorizada e unha cela de liña con transformador de servizos auxiliares SS.AA.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE n.º 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 3 de xaneiro de 2012.</p>
    <footer><p>José Manuel Vázquez Leirado<br>Xefe territorial de Lugo</p></footer>

