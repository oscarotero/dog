---
date: '2012-11-16'
id: CA02-251012-0002
page: 43275
number: 219
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 22 de outubro de 2012, da Secretaría Xeral de Calidade e Avaliación
  Ambiental, polo que se somete á información pública a solicitude de
  autorización ambiental integrada pola modificación substancial dunha
  explotación avícola de galiñas poñedoras, situada no lugar de
  Vilaguillulfe-Cartelos, no concello de Carballedo (Lugo) (autorización
  ambiental integrada: 2006/0401_NAA/IPPC_096, clave 2012-IPPC-M-87).
range: Anuncio
url: >-
  https://www.xunta.gal/dog/Publicados/2012/20121116/AnuncioCA02-251012-0002_gl.html
---
<p>Con data do 10 de abril de 2008 concedéuselle a Alberto Vázquez Vázquez a autorización ambiental integrada 2006/0401_NAA/IPPC_096 para una explotación avícola de galiñas poñedoras, situada no lugar de Vilaguillulfe-Cartelos, no concello de Carballedo (Lugo).</p>
    <p>En cumprimento do disposto no artigo 10 de la Lei 16/2002, do 1 de xullo, de prevención e control integrados da contaminación (BOE nº 157, do 2 de xullo), Alberto Vázquez Vázquez comunicoulle á Secretaría Xeral de Calidade e Avaliación Ambiental a pretensión de levar a cabo unha modificación da explotación avícola de referencia, consistente na ampliación das instalacións existentes pola construción dunha nova nave con capacidade para 118.800 galiñas poñedoras. </p>
    <p>A modificación considerouse substancial. Este feito implica que para o seu desenvolvemento se debe obter unha nova autorización ambiental integrada, cuxo procedemento está regulado na citada Lei 16/2002.</p>
    <p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo); no Real decreto lexislativo 1/2008, do 11 de xaneiro, polo que se aproba o texto refundido da Lei de avaliación de impacto ambiental de proxectos (BOE nº 23, do 26 de xaneiro), faise público que por espazo de trinta (30) días hábiles (contados a partir do día seguinte ao da publicación deste anuncio) quedará exposta en horas de atención ao público a documentación correspondente á solicitude de autorización ambiental integrada para a explotación referida no encabezamento, co fin de que calquera interesado poida consultala e, de ser o caso, formular no dito prazo as alegacións, suxestións e/ou observacións que considere convenientes.</p>
    <p>A documentación para expoñer será:</p>
    <p>– O proxecto básico e o estudo de impacto ambiental por modificación substancial da explotación avícola de posta, propiedade de Alberto Vázquez Vázquez, Cartelos-Carballedo, Lugo.</p>
    <p>– O proxecto para a ampliación de granxa de galiñas poñedoras.</p>
    <p>O citado documento estará á disposición dos administrados, en horario de atención ao público, nas seguintes dependencias:</p>
    <p>Secretaría Xeral de Calidade e Avaliación Ambiental, Servizo de Prevención e Control Integrados da Contaminación (San Lázaro s/n, 15781 Santiago de Compostela).</p>
    <p>Xefatura Territorial de Lugo da Consellería de Medio Ambiente, Territorio e Infraestruturas (rolda da Muralla 70, 27071 Lugo).</p>
    <p>Concello de Carballedo (praza Vázquez Portomeñe s/n, A Barela, 27520 Carballedo-Lugo).</p>
    <p>Santiago de Compostela, 22 de outubro de 2012</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <h2>ANEXO<br>Memoria resumo</h2>
    <p>Nº de autorización ambiental integrada: 2006/0401_NAA/IPPC_096.</p>
    <p>Clave do expediente de modificación substancial: 2012-IPPC-M-87.</p>
    <p>Peticionario: Alberto Vázquez Vázquez.</p>
    <p>Domicilio social da instalación: lugar Vilaguillulfe 3, Cartelos, 27527 Carballedo (Lugo).</p>
    <p>Localización da modificación: a modificación prevista localizarase no mesmo núcleo de produción que as instalacións da explotación avícola existente, situada en Vilaguillulfe 3, Cartelos, Carballedo-Lugo. Un punto da súa localización é o definido polas seguintes coordenadas UTM: X: 594.135, Y: 4.713.759 (Datum ETRS89).</p>
    <p>Actividade: posta de ovos.</p>
    <p>Descrición da modificación: a explotación existente dispón na actualidade de dúas granxas de galiñas poñedoras cunha capacidade total de 90.320 aves, distribuídas en 30.800 galiñas poñedoras na granxa máis antiga (granxa 1) e 59.520 aves na nave máis recente (granxa 2). A nova granxa que se pretende construír (granxa 3) terá unhas dimensións de 113,23×22,08 metros, a cal albergará 118.800 galiñas poñedoras; tamén se construirá unha esterqueira cuberta de 900 m3 de capacidade.</p>
    <p>A xestión da galiñaza producida na explotación farase a través da súa valorización como fertilizante órgano-mineral en parcelas agrícolas. No momento en que empece a funcionar a nova nave, o excedente de galiñaza será entregado a un xestor externo autorizado.</p>
    <p>As augas residuais prodúcense principalmente como consecuencia da limpeza dos <br>aloxamentos con auga á presión, que se realiza cada catorce meses, incorporándose á fosa, xunto co resto das dexeccións.</p>
    <p>A explotación existente dispón de aseos para os traballadores, xerando, polo tanto, unha vertedura de augas residuais fecais que se recolle nunha fosa séptica. A nave <br>proxectada non disporá de aseos nin de fosa séptica.</p>
    <p>As naves actualmente construídas non dispoñen de ningún sistema de recollida de pluviais, polo que caen libremente incorporándose ás escorras xerais.</p>

