---
date: '2012-11-16'
id: L130-261012-0001
page: 43310
number: 219
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación da modificación do segundo texto refundido de
  modificación do Plan parcial do sector-7, recinto feiral, A Coruña. Parcelas
  P.IV.3 e P.V.1. (expediente 631/336/2009).
range: Anuncio
url: >-
  https://www.xunta.gal/dog/Publicados/2012/20121116/AnuncioL130-261012-0001_gl.html
---
<p>O Pleno municipal, en sesión extraordinaria que tivo lugar o día 6 de agosto de 2012, adoptou, entre outros, o seguinte acordo:</p>
    <p>Primeiro. Aprobar definitivamente a «modificación do segundo texto refundido de modificación do Plan parcial do sector-7, recinto feiral, A Coruña. Parcelas P.IV.3 e P.V.1, presentado no Rexistro Municipal de Urbanismo por María Calvo Castro, en representación de Corporación Caixa Galicia, S.L.U., Grupo Inmobiliario.</p>
    <p>Segundo. Notificarlles este acordo aos titulares catastrais, ás áreas municipais de Licenzas e Disciplina Urbanística, Xestión do Solo, Sección de Patrimonio Urbanístico e ao promotor, que se requirirá, ademais, para que no prazo de dez (10) días presente en soporte informático a documentación aprobada para a súa incorporación ao Sistema de información xeográfico municipal.</p>
    <p>Terceiro. Ordenar o cumprimento dos trámites administrativos recollidos nos artigos 92.2 e 92.3 da Lei 9/2002, do 30 de decembro, de ordenación urbanística e protección do medio rural de Galicia, para a entrada en vigor da modificación puntual do plan parcial, logo de cumprimento do requerimento efectuado ao promotor no número anterior.</p>
    <p>Este acordo pon fin á vía administrativa, e contra el pódese interpor, con carácter potestativo, recurso de reposición perante o órgano que o ditou, no prazo dun mes, ou directamente recurso contencioso-administrativo, perante a sala correspondente do Tribunal Superior de Xustiza de Galicia, no prazo de dous meses, ambos os dous prazos contados a partir do día seguinte a aquel en que se practicou a notificación ou, de ser o caso, a publicación. Todo iso de conformidade cos artigos 116 e 117 da Lei 30/1992, do 26 de novembro, de réxime xurídico das administracions públicas e do procedimento administrativo común, en relación co artigo 46 da Lei da xurisdicción contencioso-administrativa, do 13 de xullo de 1998, sen perxuízo de calquera outro que se considere pertinente.</p>
    <p>Cuarto. Facultar a Alcaldía-Presidencia ou o seu substituto legal para a realización de cantos actos, trámites ou xestións sexan procedentes para a boa fin dos acordos adoptados».</p>
    <p>A documentación exixida polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, tivo entrada na Consellería de Medio Ambiente, Territorio e Infraestruturas, para os efectos da entrada en vigor da modificación do segundo texto refundido de modificación do Plan parcial do sector-7, o día 24 de setembro de 2012. </p>
    <p>Os gastos desta publicación serán aboados polo promotor.</p>
    <p>A Coruña, 28 septembro de 2012</p>
    <footer><p>César de Jesús Otero Grille<br>Director de Urbanismo</p></footer>

