---
date: '2012-05-28'
id: G0164-210512-0001
page: 20034
number: 100
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 16 de maio de 2012 pola que se procede á ampliación dos importes para
  o financiamento das axudas para a adquisición de libros de texto, materiais
  curriculares e material didáctico e complementario destinadas ao alumnado
  matriculado en centros sostidos con fondos públicos no curso escolar 2011/2012
  en 1.º, 2.º, 5.º e 6.º de educación primaria, 1.º e 3.º de educación
  secundaria obrigatoria e en educación especial.
range: Orde
url: >-
  https://www.xunta.gal/dog/Publicados/2012/20120528/AnuncioG0164-210512-0001_gl.html
---
<p>Mediante a Orde do 13 de maio de 2011 (<em>Diario Oficial de Galicia</em> do 31 de maio), a Consellería de Educación e Ordenación Universitaria convocou axudas para a adquisición de libros de texto, materiais curriculares e material didáctico e complementario destinadas ao alumnado matriculado, no curso escolar 2011/2012, en centros sostidos con fondos públicos da Comunidade Autónoma de Galicia, en 1.º, 2.º, 5.º e 6.º de educación primaria, 1.º e 3.º de educación secundaria obrigatoria e en educación especial.</p>
    <p>O artigo 17 desta orde establece que estas axudas serán financiadas con cargo á aplicación orzamentaria 09.05.423A.780.0, por importe total de 9.062.463 euros para o ano 2011, e na contía de 150.000 euros para o ano 2012, podéndose ampliar, se fose o caso, os ditos importes.</p>
    <p>Mediante a Orde do 5 de decembro de 2011 (<em>Diario Oficial de Galicia</em> do 15 de decembro), procédese a incrementar o importe en 2.948.602,72 euros, para esta mesma finalidade e con cargo á aplicación orzamentaria 09.05.423A.780.0.</p>
    <p>Tendo en conta que estas axudas no están sometidas ao réxime de concorrencia competitiva, e que o importe asignado non é suficiente para atender os compromisos adquiridos ao abeiro da convocatoria, a Consellería de Cultura, Educación e Ordenación Universitaria</p>
    <h2>DISPÓN:</h2>
    <p>Artigo único. Incrementar o importe para financiar as axudas para a adquisición de libros de texto, materiais curriculares e material didáctico e complementario destinadas ao alumnado matriculado en centros sostidos con fondos públicos no curso escolar 2011/2012 en 1.º, 2.º, 5.º e 6.º de educación primaria, 1.º e 3.º de educación secundaria obrigatoria y en educación especial, en tres mil novecentos oitenta e tres con trinta e cinco euros (3.983,35 euros), de acordo co establecido no artigo 17 da Orde do 13 de maio de 2011 (<em>Diario Oficial de Galicia</em> do 31 de maio).</p>
    <p>Santiago de Compostela, 16 de maio de 2012.</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

