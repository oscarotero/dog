---
date: '2012-11-09'
id: CA01-021112-0001
page: 41937
number: 214
agency: Consellería de Facenda
section: III. Outras disposicións.
title: >-
  RESOLUCIÓN do 2 de novembro de 2012 pola que se ordena a publicación do Acordo
  do Consello da Xunta de Galicia do 30 de outubro de 2012 polo que se aproba a
  modificación da relación de postos de traballo da Consellería de Traballo e
  Benestar.
range: Resolución
url: >-
  https://www.xunta.gal/dog/Publicados/2012/20121109/AnuncioCA01-021112-0001_gl.html
---
<p>A aprobación da modificación da relación de postos de traballo da Consellería de Traballo e Benestar xustifícase polas necesidades organizativas e funcionais da consellería.</p>
    <p>En consecuencia, por proposta da Consellería de Traballo e Benestar, unha vez consultadas as organizacións sindicais presentes na Mesa Xeral de Negociación da comunidade autónoma e a Comisión de Persoal, o Consello da Xunta de Galicia, na súa reunión do día 30 de outubro de 2012, adoptou o seguinte</p>
    <h2>ACORDO:</h2>
    <p>Primeiro. Apróbase a modificación da relación de postos de traballo da Consellería de Traballo e Benestar nos termos que se sinalan no anexo a este acordo.</p>
    <p>Segundo. De conformidade co artigo 30 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, poderase cubrir polo sistema de libre designación con convocatoria pública o posto de traballo que a seguir se indica. Os motivos que o xustifican son o seu carácter directivo, así como a súa especial responsabilidade. O Centro Galego de Desenvolvemento Integral realizará actuacións para promover a autonomía persoal e ofrecer o apoio necesario nas situacións de dependencia, incluíndo os servizos de rehabilitación e mantemento físico e social (centro de día), servizos residenciais para estudantes, servizos de inserción social e laboral, servizos de recursos á comunidade, servizos de formación e centro de referencia, investigación, desenvolvemento e innovación en axudas técnicas para persoas con discapacidade.</p>
    <table>
     <thead>
      <tr>
       <td>Código</td>
       <td>Denominación</td>
       <td>Motivación</td>
      </tr>
     </thead>
     <tbody>
      <tr>
       <td>TR.C03.00.007.15770.001</td>
       <td>Director/a</td>
       <td>• Carácter directivo. Especial responsabilidade.</td>
      </tr>
     </tbody>
    </table>
    <p>Terceiro. Ordénase a súa publicación no Diario Oficial de Galicia para os efectos da súa entrada en vigor a partir do día seguinte ao da súa publicación.</p>
    <p>Visto o acordo adoptado polo Consello da Xunta de Galicia na súa reunión do 30 de outubro de 2012, relativo á aprobación da modificación da relación de postos de traballo da Consellería de Traballo e Benestar, coa finalidade de cumprir o dito acordo, dispoño que se publique no Diario Oficial de Galicia como anexo a esta resolución.</p>
    <p>Santiago de Compostela, 2 de novembro de 2012</p>
    <footer><p>Elena Muñoz Fonteriz<br>Conselleira de Facenda</p></footer>

