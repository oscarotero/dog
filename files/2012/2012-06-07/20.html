---
date: '2012-06-07'
id: G2322-180512-0001
page: 22056
number: 108
agency: Xulgado de Primeira Instancia e Instrución número 3 do Porriño
section: V. Administración de xustiza.
title: EDICTO (503/2011).
range: Edicto
url: >-
  https://www.xunta.gal/dog/Publicados/2012/20120607/AnuncioG2322-180512-0001_gl.html
---
<p>No procedemento de referencia ditouse sentenza cuxo encabezamento e decisión son do seguinte teor literal:</p>
    <p>«Asunto: modificación de medidas 503/2011.</p>
    <p>Sentenza n.º 43/12.</p>
    <p>No Porriño o 20 de abril de 2012.</p>
    <p>Vistos por Olalla Díaz Sánchez, xuíza titular do Xulgado de Primeira Instancia e Instrución número 3 do Porriño, os presentes autos de xuízo verbal de modificación de medidas definitivas de divorcio de mutuo acordo n.º 503/2011 seguidos por instancia de Inmaculada Martínez Rodríguez representada polo procurador Francisco Javier Varela e coa dirección letrada de Eva Susana Núñez Costas contra Jaime Alonso Martínez, en situación de rebeldía procesual. </p>
    <p>Decido que, estimando parcialmente a demanda presentada pola representación procesual de Inmaculada Martínez Rodríguez fronte a Jaime Alonso, se acorda modificar as medidas acordadas en sentenza ditada nos autos de xuízo de divorcio 736/2009 tramitados neste xulgado, no sentido de deixar regulado o réxime de visitas respecto dos fillos menores comúns, sempre a falta de acordo entre as partes, da seguinte maneira:</p>
    <p>Extínguese o dereito do réxime de visitas do Sr. Alonso os días entre semana, isto é os martes e os xoves das 15.30 ás 19.30 horas.</p>
    <p>Establécese o lugar de recollida e entrega dos menores no domicilio materno actual, rúa Johan Carballeira, n.º 15-2.º B, Vigo ou no seu defecto o lugar que sinale a nai, entregándoos á nai ou a otra persoa maior de idade que se encontre na vivenda.</p>
    <p>Con desestimación dos demais pedimentos da demanda.</p>
    <p>Sen pronunciamento expreso en canto a custas.</p>
    <p>A presente resolución non é firme e contra ela cabe recurso de apelación que se interporá perante este xulgado no prazo de vinte días contados desde o día seguinte ao da súa notificación, logo de acreditación do depósito da cantidade de 50 euros na conta de depósitos e consignacións deste mesmo xulgado, domiciliada na entidade Banesto, n.º 1942 0000 00 050311. A falta de correcta consignación suporá a inadmisión a trámite do recurso. A súa desestimación ou inadmisión suporá a perda do depósito.</p>
    <p>Notifíqueselles ás partes e ao Ministerio Fiscal.</p>
    <p>Así por esta miña sentenza, da que se levará testemuño literal aos autos, quedando arquivado o orixinal no libro correspondente, pronúncioo, mándoo e asínoo».</p>
    <p>Publicación. A anterior sentenza foi publicada pola xuíza que a suscribe no mesmo día da súa data, estando celebrando audiencia pública coa miña asistencia ao secretario xudicial, do que dou fe.</p>
    <p>E, como consecuencia do ignorado paradoiro de Jaime Alonso González expídese este edicto para que sirva de notificación da sentenza recaída nas actuacións.</p>
    <p>O Porriño, 14 de maio de 2012.</p>
    <footer><p>O secretario xudicial</p></footer>

