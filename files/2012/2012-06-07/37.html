---
date: '2012-06-07'
id: CA04-180512-0006
page: 22096
number: 108
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 14 de maio de 2012, da Xefatura Territorial de Lugo, pola que se
  autoriza e se aproba o proxecto de execución dunha instalación eléctrica no
  concello de Lugo (expediente IN407A 2011/93-2, 7930 A.T.).
range: Resolución
url: >-
  https://www.xunta.gal/dog/Publicados/2012/20120607/AnuncioCA04-180512-0006_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p>Solicitante: BEGASA.</p>
    <p>Domicilio social: r/ Cidade de Viveiro, 4, 1.º, 27002 Lugo.</p>
    <p>Denominación: reforma de C.T. Residencia 1 (6542).</p>
    <p>Situación: concello de Lugo.</p>
    <p>Características técnicas: </p>
    <p>– Reforma no C.T. Residencia 1 (6542) consistente en:</p>
    <p>Obra civil: execución dun depósito de recollida de aceite, desmontaxe de embarrados, aparellaxe, ferraxes e mamparas, execución dunha mampara de protección do transformador, pintado do local, demolición dun tabique, instalación dunha chapa galvanizada e perforada para ventilación en ventá superior, encher o depósito de aceite e desmontaxe dun cadro de baixa tensión.</p>
    <p>Obra eléctrica: instalación dun autotrafo de 25 kVA 400/270V, tres celas de liña, unha de protección do transformador, circuíto de terra interior, circuíto de iluminación e protección, un armario e ampliacións de B.T. e pontes de media e baixa tensión.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE n.º 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independientemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 14 de maio de 2012.</p>
    <footer><p>José Manuel Vázquez Leirado<br>Xefe territorial de Lugo</p></footer>

