---
date: '2012-06-07'
id: L178-010612-0027
page: 22145
number: 108
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública da modificación puntual do Plan Xeral de
  Ordenación Municipal no ámbito do solo urbanizable non delimitado 3 (SUND-3) A
  Torreira-Sarela.
range: Anuncio
url: >-
  https://www.xunta.gal/dog/Publicados/2012/20120607/AnuncioL178-010612-0027_gl.html
---
<p>O Pleno da Corporación, na sesión ordinaria que tivo lugar o día 26 de abril de 2012, adoptou, entre outros, o seguinte acordo:</p>
    <p>a) Aprobar inicialmente a modificación puntual do Plan Xeral de Ordenación Municipal no ámbito do solo urbanizable non delimitado 3, A Torreira-Sarela, segundo o proxecto presentado por Tabeirós Gestión Global de Inmuebles, S.L. o día 7 de marzo de 2012, con exclusión dos planos 2 e 3. </p>
    <p>b) Someter o acordo a información pública durante o prazo de dous meses, mediante anuncio no taboleiro de edictos do Concello, no <em>Diario Oficial de Galicia</em>, e en dous xornais dos de maior difusión na provincia. Durante o citado período, o expediente estará á disposición de calquera persoa que desexe examinalo co obxecto da presentación das alegacións que se estimen pertinentes. </p>
    <p>c) Dar audiencia aos concellos limítrofes, simultaneamente e durante o mesmo prazo da información pública, e requirir ás administracións públicas competentes os seguintes informes sectoriais previstos pola lexislación sectorial do Estado e da Comunidade Autónoma de Galicia:</p>
    <p>– Augas de Galicia.</p>
    <p>– Dirección Xeral do Patrimonio Cultural.</p>
    <p>– Deputación Provincial (sobre posibles afeccións á estrada AC-404). </p>
    <p>Durante o prazo de dous meses, contado a partir do día seguinte ao da publicación deste anuncio no <em>Diario Oficial de Galicia</em>, os interesados poderán consultar o expediente no Servizo de Planeamento e Xestión e formular as alegacións que xulguen oportunas.</p>
    <p>Santiago de Compostela, 3 de maio de 2012.</p>
    <footer><p>Ángel Currás Fernández<br>Alcalde</p></footer>

