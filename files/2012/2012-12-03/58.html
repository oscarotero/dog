---
date: '2012-12-03'
id: L251-141112-0006
page: 45511
number: 230
agency: Concello de Sanxenxo
section: VI. Anuncios. b) Administración local.
title: >-
  ANUNCIO de aprobación definitiva do Plan especial de ordenación do sistema
  xeral de espazos libres de uso e dominio público E-84-A, adscrito ao solo
  urbanizable número 1 do Plan xeral de ordenación municipal de Sanxenxo e
  ratificación do texto definitivo do  convenio urbanístico para o
  desenvolvemento do citado ámbito tramitado por instancia da Xunta de
  Compensación do Plan parcial do SU-1 nos Cotos-Dorrón.
range: Anuncio
url: >-
  https://www.xunta.gal/dog/Publicados/2012/20121203/AnuncioL251-141112-0006_gl.html
---
<p>O Pleno da Corporación Municipal, en sesión realizada o 29 de outubro de 2012, adoptou, por unanimidade, o acordo de:</p>
    <p>Primeiro. Prestar aprobación definitiva ao Plan especial de ordenación do sistema xeral de espazos libres de uso e dominio público E-84-A, adscrito ao solo urbanizable nº 1 do PXOM de Sanxenxo, integrado polo texto refundido redactado polo enxeñeiro de camiños, canles e portos Roberto Aya Duarte, en abril de 2012, e presentado con data do 8 de maio de 2012.</p>
    <p>Segundo. Ratificar o texto definitivo do convenio urbanístico remitido á Xunta de Compensación do SU-1, por medio de oficio asinado pola presidenta da Xerencia do 28 de febreiro de 2012 e aceptado pola Xunta de Compensación en acordo da Asemblea Xeral extraordinaria do 22 de marzo de 2012, consonte o disposto no artigo 237.4 da Lei 9/2002; o texto definitivo de convenio deberá asinarse dentro dos quince días seguintes ao da notificación da súa ratificación, cos efectos legais previstos en caso de que isto non se produza.</p>
    <p>Terceiro. Publicar o acordo de aprobación definitiva do Plan especial de ordenación do sistema xeral de espazos libres de uso e dominio público E-84-A, adscrito ao solo urbanizable nº 1 do PXOM de Sanxenxo, no prazo dun mes desde a súa adopción no <em>Diario Oficial de Galicia</em>, e o documento que conteña a normativa e as ordenanzas no <em>Boletín Oficial </em>da provincia de Pontevedra, ao abeiro do disposto no artigo 92.2) da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Cuarto. Comunicarlle á Consellería de Medio Ambiente, Territorio e Infraestruturas o acordo de aprobación definitiva do Plan especial e, ao mesmo tempo, darlle traslado de copia autenticada de dous exemplares do instrumento aprobado definitivamente, con todos os planos e documentos que o integran, sobre o cal recaese o acordo de aprobación definitiva, debidamente dilixenciados polo secretario do concello.</p>
    <p>Con data do 7 de novembro de 2012 remitíuselle á Consellería de Medio Ambiente, Territorio e Infraestruturas o acordo de aprobación definitiva e copia autenticada de dous exemplares do instrumento aprobado definitivamente con todos os planos e documentos que a integran.</p>
    <p>Contra este acordo, que pon fin á vía administrativa, poderase interpor un recurso contencioso-administrativo no prazo de dous meses contados desde o día seguinte ao da publicación deste anuncio, ante o Tribunal Superior de Xustiza de Galicia, sen prexuízo de calquera outro recurso ou acción que coiden oportuno.</p>
    <p>De conformidade co artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, a través deste anuncio, notifícaselles o acordo que nel se contén a todos os propietarios que sexan descoñecidos, se ignore o lugar da notificación ou ben, intentada esta, non se puidese practicar.</p>
    <p>Sanxenxo, 8 de novembro de 2012</p>
    <footer><p>Catalina González Bea<br>Alcaldesa</p></footer>

