---
date: '2012-12-03'
id: G2167-131112-0001
page: 45415
number: 230
agency: Xulgado de Primeira Instancia número 1 de Santiago de Compostela
section: V. Administración de xustiza.
title: EDICTO (924/2010).
range: Edicto
url: >-
  https://www.xunta.gal/dog/Publicados/2012/20121203/AnuncioG2167-131112-0001_gl.html
---
<p>María Novo López, secretaria xudicial do Xulgado de Primeira Instancia número 1 de Santiago de Compostela, anuncio que neste procedemento ordinario 924/2010, seguido por instancia da comunidade de propietarios dos garaxes do edificio Braña dos Alféreces-comunidade de propietarios Braña dos Alféreces B1, fronte a Manuel Cid Rodríguez, Javier Rivadulla Montaña, Manuel Rumbo Noya, Montesiago, S.L., J. Carlos Garrido Álvarez, Ute Seixo-Puentes, se ditou sentenza, cuxo encabezamento e resolución son como segue:</p>
    <p>Sentenza 121/2012.</p>
    <p>Santiago de Compostela, 25 de xuño de 2012.</p>
    <p>Vistos por Margarita Isabel Poveda Bernal, maxistrada xuíza titular do Xulgado de Primeira Instancia número 1 de Santiago de Compostela, estes autos de xuízo ordinario 924/2010 seguidos ante este xulgado, entre partes, dunha, como demandante, a comunidade de propietarios dos garaxes do edificio Braña dos Alféreces, a comunidade de propietarios de Braña dos Alféreces, bloque II e a comunidade de propietarios de Braña dos Alféreces bloque I, en Montouto, Teo (A Coruña), con procuradora Sra. Puertas Mosquera e letrado Sr. Prado del Río e, doutra, como demandados, a promotora Montesiago, S.L., en rebeldía, a construtora Ute Seixo-Puentes, en rebeldía, os arquitectos Manuel Cid Rodríguez e Javier Rivadulla Montaña, con procuradora Sra. Cerviño Gómez e letrado Sr. Abal Lourido, e os aparelladores Manuel Rumbo Noya e J. Carlos Garrido Álvarez, con procurador Sr. Regueiro Muñoz e letrado Sr. López Fernández, en reclamación de obras de reparación por defectos de construción, dítase esta sentenza con base nos seguintes:</p>
    <p>Resolvo que estimando parcialmente como estimo a demanda presentada pola comunidade de propietarios dos garaxes do edificio Braña dos Alféreces, a comunidade de propietarios de Braña dos Alféreces, bloque II e a comunidade de propietarios de Braña dos Alféreces bloque I, en Montouto, Teo (A Coruña), con procuradora Sra. Puertas Mosquera, contra a promotora Montesiago, S.L., en rebeldía, a construtora Ute Seixo-Puentes, en rebeldía, os arquitectos Manuel Cid Rodríguez e Javier Rivadulla Montaña, con procuradora Sra. Cerviño Gómez, e os aparelladores Manuel Rumbo Noya e J. Carlos Garrido Álvarez, con procurador Sr. Regueiro Muñoz, debo condenar e condeno os codemandados a realizar as obras de reparación do inmoble litixioso no prazo máximo de dous meses, consonte os seguintes criterios e réxime de atribución de responsabilidades:</p>
    <p>1. Lesións en caixa de escaleiras en zona de lucernarios de cuberta. Serán reparadas conxuntamente polos arquitectos e a promotora na forma proposta polo perito Sr. Suárez del Río.</p>
    <p>2. Lesións en zonas exteriores de urbanización. Serán reparadas conxuntamente polos aparelladores, a construtora e a promotora nun 85 %, na forma proposta pola perito Sra. López Baña.</p>
    <p>3. Lesións no andar soto. Serán reparadas conxuntamente por todos os codemandados nun 85 %, na forma proposta pola perito Sra. López Baña.</p>
    <p>4. Lesións no interior das vivendas. Serán reparadas conxuntamente polo promotor e polo construtor na forma proposta polo perito Sr. Suárez del Río.</p>
    <p>E para o caso de que os demandados non verifiquen as obras de reparación no prazo de dous meses, deberán indemnizar a comunidade de propietarios mediante o aboamento do importe total a que ascendan as obras de reparación.</p>
    <p>Sen expresa imposición de custas.</p>
    <p>Modo de impugnación: notifíquese esta sentenza ás partes e fágaselles saber que non é firme e que contra ela poderán interpor recurso de apelación ante este mesmo xulgado, para que resolva a Audiencia Provincial, dentro dos 20 días seguintes a aquel en que se practique a dita notificación.</p>
    <p>Así, por esta miña sentenza, pronúncioo, mándoo e asínoo.</p>
    <p>E ao estaren os demandados Montesiago, S.L. e Ute Seixo-Puentes en paradoiro descoñecido, expídese este edicto para que lles sirva de notificación en forma.</p>
    <p>Santiago de Compostela, 2 de xullo de 2012</p>
    <footer><p>María Novo López<br>Secretaria xudicial</p></footer>

