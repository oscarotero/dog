---
date: '2012-12-03'
id: G2410-131112-0001
page: 45421
number: 230
agency: Xulgado do Social número 1 de Santiago de Compostela
section: V. Administración de xustiza.
title: EDICTO (780/2011).
range: Edicto
url: >-
  https://www.xunta.gal/dog/Publicados/2012/20121203/AnuncioG2410-131112-0001_gl.html
---
<p>Mª Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento de despedimento obxectivo individual 780/2011 deste xulgado do social, seguido por instancia de Cristina Arias Santiago contra a empresa Mercado Tropical, S.L., Fogasa, Fondo de Garantía Salarial, sobre despedimento, se ditou a seguinte resolución de data 15.10.2012, cuxa parte dispositiva se xunta:</p>
    <p>«Que rectifico o erro de cálculo que contén a resolución da sentenza nos termos expostos no corpo deste escrito, e que debe quedar redactado da seguinte forma:</p>
    <p>Que estimo a demanda interposta por Cristina Arias Santiago fronte á mercantil Mercado Tropical, S.L. e o Fondo de Garantía Salarial (Fogasa) e, en consecuencia, declaro improcedente o despedimento da demandante efectuado con efectos do 30.9.2011; así mesmo, declaro extinguida a relación laboral existente entre Cristina Arias Santiago e a mercantil Mercado Tropical, S.L., e condeno a mercantil Mercado Tropical, S.L. a aboar á demandante a cantidade de 1.020,34 euros en concepto de indemnización por despedimento improcedente, así como a aboar a cantidade de 10.494,90 euros en concepto de salarios de tramitación, calculados desde o día seguinte ao do despedimento e ata a presente resolución (270 días).</p>
    <p>Esta resolución é firme e contra ela non cabe ningún recurso, ben que se poderá interpoñer contra a resolución que se rectifica, no modo e na forma nesta establecidos, desde a notificación ás partes deste auto.</p>
    <p>Así o acordo, mando e asino, Mª del Carmen Barcala Barreiro, maxistrada xuíza substituta do Xulgado do Social número 1 de Santiago de Compostela».</p>
    <p>E, para que sirva de notificación en legal forma á mercantil Mercado Tropical, S.L., en paradoiro descoñecido, expido esta cédula para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 13 de novembro de 2012</p>
    <footer><p>A secretaria xudicial</p></footer>

