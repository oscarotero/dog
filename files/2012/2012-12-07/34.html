---
date: '2012-12-07'
id: G0170-161112-0002
page: 46058
number: 233
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (275/2012).
range: Edicto
url: >-
  https://www.xunta.gal/dog/Publicados/2012/20121207/AnuncioG0170-161112-0002_gl.html
---
<p>Marta Yanguas del Valle, secretaria xudicial de reforzo do Xulgado do Social número 4 da Coruña, fai saber que no procedemento despedimento/cesamentos en xeral 275/2012, deste xulgado do social, seguido por instancia de Manuel Gómez Iglesias contra a empresa Electrones Coruña, S.L., administración concursal da empresa Electrobes Coruña, S.L. e Fogasa, sobre despedimento, se ditou a resolución cuxo encabezamento e parte dispositiva son como segue:</p>
    <p>«Sentenza.</p>
    <p>A Coruña, 12 de novembro de 2012.</p>
    <p>Ana Rodríguez Piorno, maxistrada xuíza do Xulgado do Social número 4 (reforzo) da Coruña, ditou esta resolución nos autos de procedemento sobre despedimento 275/2012, en que foi demandante Manuel Gómez Iglesias, representado polo letrado Sr. Nogueira Esmorís, e demandada a empresa Electrones Coruña, S.L., así como a administración concursal da empresa Electrobes Coruña, S.L., coa representación da administradora concursal Sra. Vale Santos. Da mesma maneira foi citado o Fondo de Garantía Salarial (Fogasa). </p>
    <p>Dispoño que debo estimar e estimo a demanda interposta por Manuel Gómez Iglesias contra a empresa Electrones Coruña, S.L., así como contra a administración concursal da empresa Electrobes Coruña, S.L., e, en consecuencia, declaro improcedente a extinción do contrato da demandante e condeno a empresa demandada a que, no prazo de cinco días desde a notificación desta sentenza, opte entre a readmisión do traballador nas mesmas condicións que rexían no momento de se producir o despedimento, co aboamento dos salarios de tramitación que, desde a data do despedimento ata a desta sentenza, ascenden á cantidade de 15.318,17 euros, aos cales se lles deberán engadir os que se devindiquen ata a súa notificación, a razón de 53 euros diarios, e a extinción da relación laboral, con aboamento da cantidade de 47.912 euros, en concepto de indemnización.</p>
    <p>Non procede a condena do Fondo de Garantía Salarial nesta instancia, sen prexuízo da responsabilidade que se lle poida imputar con posterioridade.</p>
    <p>Notifíquese esta sentenza ás partes.</p>
    <p>Contra esta resolución cabe interpor recurso de suplicación ante o Tribunal Superior de Xustiza de Galicia, que deberá ser anunciado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social ou colexiado ou representante, dentro do indicado prazo.</p>
    <p>Se o recorrente non goza do beneficio da xustiza gratuíta deberá, ao anunciar o recurso, ter consignado a cantidade obxecto da condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Inscríbase no libro de rexistro da súa clase.</p>
    <p>Así o pronuncio, mando e asino.</p>
    <p>Publicación. A anterior sentenza leuna e publicouna a maxistrada xuíza que a subscribe no día da súa data, do que eu, secretaria xudicial, dou fe».</p>
    <p>E para que lle sirva de notificación á mercantil Electrobes Coruña, S.L., expídese esta cédula para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>A Coruña, 16 de novembro de 2012</p>
    <footer><p>A secretaria xudicial</p></footer>

