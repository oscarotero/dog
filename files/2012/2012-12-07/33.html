---
date: '2012-12-07'
id: G0170-161112-0004
page: 46056
number: 233
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (42/2011).
range: Edicto
url: >-
  https://www.xunta.gal/dog/Publicados/2012/20121207/AnuncioG0170-161112-0004_gl.html
---
<p>Marta Yanguas del Valle, secretaria xudicial de reforzo do Xulgado do Social número 2 da Coruña, fago saber que no procedemento ordinario 42/2011, deste xulgado do social, seguido por instancia de Manuel Romero Méndez contra a empresa Pesquera Peñamea, S.L., sobre reclamación de cantidade, se ditou a resolución cuxo encabezamento e parte dispositiva son como segue:</p>
    <p>«Sentenza.</p>
    <p>A Coruña, 12 de novembro de 2012.</p>
    <p>Ana Rodríguez Piorno, maxistrada xuíza do Xulgado do Social número 2 (reforzo) da Coruña, ditou esta resolución nos autos de procedemento sobre reclamación de cantidade 42/2011, en que foi demandante Manuel Romero Méndez, representado polo letrado Sr. Pérez Mouzo, e demandada a empresa Pesquera Peñamea, S.L. Da mesma maneira citouse o Fondo de Garantía Salarial (Fogasa), coa representación do letrado Sr. Morado Díaz.</p>
    <p>Dispoño que debo estimar e estimo a demanda interposta por Manuel Romero Méndez contra a empresa Pesquera Peñamea, S.L. e, en consecuencia, condeno a empresa demandada a aboar a Manuel Romero Méndez a cantidade de 15.157,65 euros que lle debe. E isto con declaración de prescrición da reclamación correspondente contra o Fondo de Garantía Salarial.</p>
    <p>Notifíquese esta sentenza ás partes.</p>
    <p>Contra esta resolución cabe interpor recurso de suplicación ante o Tribunal Superior de Xustiza de Galicia, que deberá ser anunciado no prazo dos 5 días seguintes ao da notificación desta sentenza.</p>
    <p>Así o pronuncio, mando e asino.</p>
    <p>Publicación. A anterior sentenza leuna e publicouna a maxistrada xuíza que a subscribe no día da súa data, do que eu, secretaria xudicial, dou fe».</p>
    <p>E para que conste e lle sirva de notificación a Pesquera Peñamea, S.L., expídese esta cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 16 de novembro de 2012</p>
    <footer><p>A secretaria xudicial</p></footer>

