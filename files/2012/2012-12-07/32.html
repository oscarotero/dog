---
date: '2012-12-07'
id: G0170-161112-0003
page: 46054
number: 233
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (39/2011).
range: Edicto
url: >-
  https://www.xunta.gal/dog/Publicados/2012/20121207/AnuncioG0170-161112-0003_gl.html
---
<p>Marta Yanguas del Valle, secretaria xudicial de reforzo do Xulgado do Social número 2 da Coruña, fai saber que no procedemento ordinario 39/2011, deste xulgado do social, seguido por instancia de Fernando Maceiras Rial contra a empresa Media Digital Press, S.L., sobre reclamación de cantidade, se ditou a resolución cuxo encabezamento e ditame son como segue:</p>
    <p>«Sentenza.</p>
    <p>A Coruña, 12 de novembro de 2012</p>
    <p>Ana Rodríguez Piorno, maxistrada xuíza do Xulgado do Social número 2 (reforzo) da Coruña, ditou esta resolución nos autos de procedemento sobre reclamación de cantidade 39/2011, en que foi demandante Fernando Maceiras Rial, representado polo letrado Sr. Pousa Meréns, e demandada a empresa Media Digital Press, S.L. Da mesma maneira citouse o Fondo de Garantía Salarial (Fogasa).</p>
    <p>Dispoño que debo estimar e estimo parcialmente a demanda interposta por Fernando Maceiras Rial contra a empresa Media Digital Press, S.L. e, en consecuencia, condeno a empresa demandada a aboar a Fernando Maceiras Rial a cantidade de 1.406,34 euros que lle debe. Esta cantidade deberase incrementar co xuro de mora do 10 %, respecto dos conceptos de carácter estritamente salarial.</p>
    <p>Non procede a condena do Fondo de Garantía Salarial nesta instancia, sen prexuízo da responsabilidade que se lle poida imputar con posterioridade.</p>
    <p>Notifíquese esta sentenza ás partes.</p>
    <p>Contra esta resolución cabe interpor recurso de suplicación ante o Tribunal Superior de Xustiza de Galicia, que deberá ser anunciado no prazo dos cinco días seguintes ao da notificación desta sentenza.</p>
    <p>Así o pronuncio, mando e asino.</p>
    <p>Publicación. A anterior sentenza leuna e publicouna a maxistrada xuíza que a subscribe no día da súa data, do que eu, a secretaria xudicial, dou fe».</p>
    <p>E para que lle sirva de notificación a Media Digital Press, S.L., expídese esta cédula para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>A Coruña, 15 de novembro de 2012</p>
    <footer><p>A secretaria xudicial</p></footer>

