---
date: '2012-12-07'
id: G2347-161112-0002
page: 46050
number: 233
agency: Xulgado do Social número 4 da Coruña
section: V. Administración de xustiza.
title: EDICTO (417/2012).
range: Edicto
url: >-
  https://www.xunta.gal/dog/Publicados/2012/20121207/AnuncioG2347-161112-0002_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 417/2012, por instancia de Santiago García Álvarez contra Inka Time, S.L. e Fogasa, sobre despedimento, en que recaeu sentenza con data do 23 de xullo de 2012 que, copiada nos particulares necesarios, di así:</p>
    <p>Decido que estímese parcialmente a demanda interposta por Santiago García Álvarez contra a entidade Inka Time, S.L. e, en consecuencia:</p>
    <p>– Declárase improcedente o despedimento efectuado pola demandada Inka Time a Santiago García Álvarez.</p>
    <p>– Condénase a empresa Inka Time, S.L. a que, no prazo de cinco días desde a notificación da sentenza, opte entre a readmisión do demandante ou o aboamento dunha indemnización de 5.119,93 euros. O aboamento desta indemnización determinará a extinción do contrato de traballo. No caso de optar pola readmisión, deberá aboar os salarios de tramitación que, desde a data do despedimento ata esta sentenza, ascenden a 3.137,80 euros, aos cales se deberán engadir os que se xeren ata a súa notificación, a razón de 27,05 euros diarios.</p>
    <p>Notifíqueselles esta resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social ou representante, dentro do indicado prazo.</p>
    <p>Se o recorrente non goza do beneficio da xustiza gratuíta deberá, ao anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que este xulgado ten aberta, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para efectos da súa publicación no Diario Oficial de Galicia, co fin de que lle sirva de notificación en forma á empresa Inka Time, S.L., expido e asino este edicto.</p>
    <p>A Coruña, 16 de novembro de 2012</p>
    <footer><p>A secretaria xudicial</p></footer>

