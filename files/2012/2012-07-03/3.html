---
date: '2012-07-03'
id: CA05-270612-0003
page: 26327
number: 126
agency: Consellería de Traballo e Benestar
section: III. Outras disposicións.
title: >-
  ORDE do 13 de xuño de 2012 pola que se modifica a Orde do 31 de decembro de
  2011 pola que se establecen as bases que rexen as axudas enmarcadas no
  programa Iniciativa Xove e se procede á súa convocatoria.
range: Orde
url: >-
  https://www.xunta.gal/dog/Publicados/2012/20120703/AnuncioCA05-270612-0003_gl.html
---
<p>Con data do 1 de marzo de 2012 foi publicada no <em>Diario Oficial de Galicia</em> núm. 43, a Orde do 31 de decembro de 2011 pola que se establecen as bases que rexen as axudas enmarcadas no programa Iniciativa Xove e se procede á súa convocatoria. A dita orde foi modificada por outra do 30 de marzo de 2012, publicada no <em>Diario Oficial de Galicia</em> núm. 71, do 13 de abril de 2012.</p>
    <p>Con motivo da política orzamentaria, que implica o necesario equilibrio entre ingresos e gastos, resulta necesario efectuar un axuste nos créditos inicialmente asignados aos diferentes centros de gasto que conforman os orzamentos da Comunidade Autónoma de Galicia para o ano 2012. </p>
    <p>Así pois, cómpre modificar esta convocatoria de axudas, co obxectivo de cumprir a normativa en materia de estabilidade orzamentaria e déficit público, modificando as contías establecidas para o financiamento da realización dos proxectos de iniciativas xuvenís. </p>
    <p>En virtude do exposto e de acordo co establecido na Lei 9/2007, do 13 de xuño, de subvencións de Galicia, no Decreto 11/2009, do 8 de xaneiro, polo que se aproba o seu regulamento, así como os preceptos básicos da Lei 38/2003, do 17 de novembro, xeral de subvencións e no Real decreto 887/2006, do 21 de xullo, polo que se aproba o Regulamento xeral de subvencións e en virtude das atribucións que me foron conferidas,</p>
    <h2>DISPOÑO:</h2>
    <p>Artigo 1</p>
    <p>Minórase o crédito orzamentario destinado ao financiamento das axudas convocadas mediante a Orde do 31 de decembro de 2011, pola que se establecen as bases que rexen as axudas enmarcadas no programa Iniciativa Xove e se procedía á súa convocatoria, que se recollía no su artigo 2, pasando a ser este de 430.620 euros.</p>
    <p>Modifícase igualmente a distribución establecida no devandito artigo para cada órgano competente na tramitación e resolución dos expedientes, quedando do seguinte xeito:</p>
    <table>
     <tbody>
      <tr>
       <td rowspan="4">Ámbito provincial</td>
       <td>A Coruña</td>
       <td>30.000 €</td>
      </tr>
      <tr>
       <td>Lugo</td>
       <td>20.000 €</td>
      </tr>
      <tr>
       <td>Ourense</td>
       <td>20.000 €</td>
      </tr>
      <tr>
       <td>Pontevedra</td>
       <td>30.000 €</td>
      </tr>
      <tr>
       <td>Ámbito autonómico</td>
       <td>Servizos centrais</td>
       <td>138.760 €</td>
      </tr>
      <tr>
       <td>Ámbito autonómico</td>
       <td>Grupos informais</td>
       <td>191.860 €</td>
      </tr>
     </tbody>
    </table>
    <p>Artigo 2</p>
    <p>A modificación non afecta os prazos establecidos para a presentación de solicitudes nin o resto do articulado.</p>
    <p>Disposición derradeira única</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 13 de xuño de 2012</p>
    <footer><p>Beatriz Mato Otero<br>Conselleira de Traballo e Benestar</p></footer>

