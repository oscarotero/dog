---
date: '2012-07-03'
id: G2346-130612-0001
page: 26488
number: 126
agency: Xulgado do Social número 3 da Coruña
section: V. Administración de xustiza.
title: EDICTO (354/2012).
range: Edicto
url: >-
  https://www.xunta.gal/dog/Publicados/2012/20120703/AnuncioG2346-130612-0001_gl.html
---
<p>Juan Rey Pita, secretario xudicial do Xulgado do Social número 3 da Coruña, fago saber que no procedemento despedimento/cesamentos en xeral 354/2012 deste xulgado do social, seguido por instancia de Manuel Enrique Barros Regueiro contra a empresa Pavimentos Compavi, S.L., Fogasa, sobre despedimento, se ditou a seguinte resolución:</p>
    <p>«A Coruña, sete de xuño de dous mil doce.</p>
    <p>Carlos Villarino Moure, maxistrado xuíz do Xulgado do Social número 3 da Coruña, tras ver os presentes autos sobre despedimento entre partes, dunha e como demandante Manuel Enrique Barros Regueiro, que comparece asistido polo letrado Juan Manuel Pérez Nieves, e doutra como demandada Pavimentos Compavi, S.L., que non comparece malia estar citado en legal forma, por Fogasa comparece a letrada Eva Abajo Lera.</p>
    <p>Decisión:</p>
    <p>1º. Estimo a demanda sobre despedimento formulada por Manuel Enrique Barros fronte á empresa Pavimentos Compavi, S.L. e, en consecuencia, declaro a improcedencia do despedimento, declarando a extinción da relación laboral, na data da presente sentenza, con condena da empresa indicada ao aboamento da indemnización detallada no número segundo desta decisión.</p>
    <p>2º. A indemnización que aboará a empresa demandada, segundo o disposto no número anterior, ascende a 11.275,76 euros (once mil douscentos setenta e cinco con setenta e seis céntimos de euro).</p>
    <p>3º. Todo iso con absolución do Fogasa nesta instancia.</p>
    <p>Notifíqueselles esta sentenza ás partes advertíndolles que contra ela poderán interpor recurso de suplicación ante o Tribunal Superior de Xustiza, que deberá ser anunciado por comparecencia, ou mediante escrito, neste xulgado dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtaselle igualmente ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto (0030.1846) a nome deste xulgado co número 1533 0000 36 0354 12, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, co número 1533 0000 60 0354 12, a cantidade obxecto de condena, ou formalizar aval bancario pola dita cantidade en que se faga constar a responsabilidade solidaria do avalista, e incorporalos a este xulgado co anuncio de recurso. En todo caso, o recorrente deberá designar letrado para a tramitación do recurso no momento de anuncialo.</p>
    <p>Así, por esta a miña sentenza, definitivamente xulgando, o pronuncio, mando e asino.</p>
    <p>Publicación. Lida e publicada foi a anterior sentenza polo maxistrado que a ditou, encontrándose realizando audiencia pública no día da data, do cal dou fe».</p>
    <p>E para que sirva de notificación en legal forma a Pavimentos Compavi, S.L., expido o presente para a súa inserción no Diario Oficial de Galicia.</p>
    <p>A Coruña, 13 de xuño de 2012</p>
    <footer><p>O secretario xudicial</p></footer>

