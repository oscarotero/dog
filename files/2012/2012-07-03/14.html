---
date: '2012-07-03'
id: G2115-130612-0001
page: 26482
number: 126
agency: Xulgado de Primeira Instancia número 3 de Ferrol
section: V. Administración de xustiza.
title: EDICTO (953/2008).
range: Edicto
url: >-
  https://www.xunta.gal/dog/Publicados/2012/20120703/AnuncioG2115-130612-0001_gl.html
---
<p>Nos autos de referencia ditouse a seguinte resolución:</p>
    <p>Sentenza: 316/2010.</p>
    <p>Ordinario: 953/2008.</p>
    <p>Sentencia:</p>
    <p>«En Ferrol o 22 de outubro de 2010.</p>
    <p>Vistos e oídos por Mónica Ramírez Encinas, xuíza do Xulgado de Primeira Instancia número 3 de Ferrol, estes autos de xuízo ordinario 953/2008, seguidos por instancia de José Santiago Varela García, representado polo procurador Sr. Seco Lamas e defendido polo letrado José María Quiveu Lage, contra María José Ramos Fraga, representada polo procurador Sr. Rodríguez Ramos e asistida do letrado Sr. Patiño Junquera, e contra José Loureda Merlán, declarado en rebeldía procesual, en reclamación de cantidade, recae esta resolución con base no seguinte:</p>
    <p>Resolvo que sobresese o presente procedemento respecto de María José Ramos Fraga por carencia sobrevida do obxecto, sen imposición de custas a ningunha das partes.</p>
    <p>Estimo a demanda presentada pola representación de José Santiago Varela García en reclamación de cantidade contra José Loureda Merlán e, en consecuencia, condeno este último a lle pagar á parte demandante a cantidade de 15.974 euros que devindicará os xuros legais desde a interpelación xudicial.</p>
    <p>Con imposición das custas causadas á parte demandada.</p>
    <p>Notifíqueselles esta resolución ás partes e lévese o orixinal ao libro correspondente; o testemuño quedará unido aos autos.</p>
    <p>Contra a presente sentenza cabe interpor ante este mesmo xulgado, e para ante a Audiencia Provincial, recurso de apelación no prazo de cinco días.</p>
    <p>De conformidade co disposto na disposición adicional décimo quinta da Lei orgánica 1/2009, para o anuncio ou preparación do recurso de apelación será necesaria a consignación como depósito de 50 euros, que deberán ser ingresados na conta de consignación de depósitos aberta a nome deste xulgado na entidade Banesto, o que deberá ser acreditado, baixo apercibimento de inadmisión do recurso. </p>
    <p>Así, por esta sentenza, pronúncioo, mándoo e asínoo».</p>
    <p>A xuíza.</p>
    <p>Publicación. A anterior sentenza foi lida e publicada no día da data en Audiencia Pública pola xuíza que a ditou, do que eu, secretaria, dou fe.</p>
    <p>E para que lle sirva de notificación a José Loureda Merlán, expídese este edicto.</p>
    <p>Ferrol, 14 de xuño de 2011</p>
    <footer><p>O/A secretario/a xudicial</p></footer>

