---
date: '2012-07-03'
id: C3C1-190612-0002
page: 26495
number: 126
agency: 'Consellería de Presidencia, Administracións Públicas e Xustiza'
section: VI. Anuncios. a) Administración autonómica.
title: >-
  CÉDULA do 18 de xuño de 2012, do Servizo de Turismo da Coruña, pola que se
  notifica a incoación do 14 de maio de 2012, ditada no expediente sancionador
  AC-72/12, por infracción leve en materia de turismo.
range: Cédula
url: >-
  https://www.xunta.gal/dog/Publicados/2012/20120703/AnuncioC3C1-190612-0002_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), modificada pola Lei 4/1999, do 13 de xaneiro (BOE nº 12, do 14 de xaneiro), notifícaselle ao titular que no anexo I se menciona a incoación de expediente sancionador en materia de turismo por infracción da Lei 14/2008, do 3 de decembro, de turismo de Galicia, xa que, intentada polos medios habituais, non puido practicarse a notificación.</p>
    <p>Neste mesmo acto designouse instrutor do expediente a Félix Collazos López; poderán os interesados promover a súa recusación en calquera momento da tramitación do procedemento, de conformidade co disposto no artigo 29 da Lei 30/1992, do 26 de novembro, modificada pola Lei 4/1999, do 13 de xaneiro.</p>
    <p>De conformidade co establecido no Decreto 82/2012, do 23 de febreiro, polo que se modifica o Decreto 325/2009, do 18 de xuño, de estrutura orgánica dos órganos superiores dependentes da Presidencia da Xunta de Galicia, a resolución do presente procedemento por infracción leve corresponde á titular da Xefatura de Servizo de Turismo da Coruña.</p>
    <p>A resolución do presente procedemento sancionador notificarase no prazo dun ano desde a data do presente acordo, de conformidade co disposto no artigo 84.1 da Lei 14/2008, do 3 de decembro.</p>
    <p>Os interesados dispoñerán dun prazo de quince días, conforme o establecido no artigo 16.1 do Real decreto 1398/1993, para achegar ante o instrutor do expediente, para a súa incorporación a el, cantas alegacións, documentos ou informacións estimen convenientes e, de ser o caso, propoñer proba concretando os medios de que se pretendan, coa advertencia de que, de non formular alegacións no prazo sinalado, este acordo se considerará como proposta de resolución, de conformidade co previsto no artigo 13.2 do citado decreto.</p>
    <p>A Coruña, 18 de xuño de 2012</p>
    <footer><p>Mª Carmen Ramallal Molina<br>Xefa do Servizo de Turismo da Coruña</p></footer>
    <h2>ANEXO</h2>
    <p>Expediente: AC-72/12.</p>
    <p>Denunciado: Tortelli, S.L.</p>
    <p>CIF: B12840229.</p>
    <p>Establecemento: restaurante Muerde la Pasta.</p>
    <p>Enderezo: centro comercial Marineda City, estrada Baños de Arteixo, 43.</p>
    <p>Localidade: A Coruña.</p>
    <p>Precepto infrinxido: artigo 69.b) da Lei 14/2008.</p>
    <p>Incoación: 14 de maio de 2012.</p>
    <p>Sanción: apercibimento.</p>

