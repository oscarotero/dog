---
date: '2012-11-28'
id: CA04-301012-0008
page: 44850
number: 227
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 22 de outubro de 2012, da Dirección Xeral de Industria, Enerxía
  e Minas, pola que se autoriza administrativamente e se aproba o proxecto de
  execución da central de coxeración promovida por Rodonita Energía, S.L. en
  Vilalonga, no concello de Sanxenxo (Pontevedra).
range: Resolución
url: >-
  https://www.xunta.gal/dog/Publicados/2012/20121128/AnuncioCA04-301012-0008_gl.html
---
<p>Primeiro. O 15 de decembro de 2011 Rodonita Energía, S.L. solicitou a autorización administrativa e a aprobación do proxecto de execución da central de coxeración que promove en Vilalonga, concello de Sanxenxo (Pontevedra).</p>
    <p>Segundo. O 6 de febreiro de 2012 por acordo da Xefatura Territorial de Pontevedra someteuse a información pública a petición de autorización administrativa e aprobación de proxecto de execución da citada instalación, e publicouse no BOP nº 34, do 17 de febreiro e no DOG nº 36, do 21 de febreiro, coas seguintes características técnicas básicas:</p>
    <p>Potencia eléctrica: 8.600 kWe.</p>
    <p>– 2 grupos motoxeradores modelo MWM TCG2032 V16, 50 Hz, 6.600 V cunha potencia eléctrica de 4.300 kW por grupo, que utiliza gas natural como combustible</p>
    <p>– Sistemas de refrixeración de alta temperatura (HT), composto por un aerorrefrixerador de emerxencia de HT, bombas de recirculación, intercambiador de placas e válvulas de tres vías e sensores de protección.</p>
    <p>-Sistema de refrixeración de baixa temperatura (LT), cos seguintes compoñentes: intercambiador de emerxencia, aerorrefrixerador, bomba de recirculación, válvulas de tres vías e sensores de protección.</p>
    <p>– Sistemas de recuperación dos gases de escape con silenciadores dos gases de escape, chemineas, misturador de gases.</p>
    <p>– Sistema de control, protección e sincronismo do grupo motoxerador.</p>
    <p>-Instalacións auxiliares.</p>
    <p>-Centro de transformación con dous transformadores de 6.000 kVA con relación de transformación 6,6 V/20 kV e instalación das celas de protección e demais equipamentos eléctricos de medida.</p>
    <p>– Centro de transformación de 630 kVA con relación de transformación 20.000/400-230 V.</p>
    <p>Esta dirección xeral non ten constancia de que se achegase ningunha alegación.</p>
    <p>Terceiro. O 22 de xuño de 2012 a Xefatura Territorial da Consellería de Economía e Industria de Pontevedra emitiu informe favorable á solicitude achegada.</p>
    <p>Cuarto. O 10 de xullo de 2012 a Secretaría Xeral de Calidade e Avaliación Ambiental emitiu unha resolución sobre a avaliación ambiental do proxecto da planta de coxeración de 8,6 MW de referencia.</p>
    <p>Quinto. O 24 de agosto de 2012 a Secretaría Xeral de Calidade e Avaliación Ambiental resolveu modificar a Resolución do 27 de maio de 2008 pola que se lle outorgou a autorización ambiental integrada a unha fábrica de produtos cerámicos, situada no concello de Sanxenxo (Pontevedra).</p>
    <p>Fundamentos de dereito.</p>
    <p>Primeiro. O artigo 28 da Lei 54/1997, do 27 de novembro, do sector eléctrico, establece que a construción, explotación, modificación substancial, a transmisión e o peche de instalacións de produción de enerxía eléctrica en réxime especial estará sometida ao réxime de autorización administrativa previa, que terá carácter regrado, e cuxo outorgamento corresponde á Administración autonómica.</p>
    <p>Segundo. A Dirección Xeral de Industria, Enerxía e Minas é competente para resolver este expediente con fundamento no Decreto 1/2012, do 3 de xaneiro, polo que se modifica a estrutura orgánica da Xunta de Galicia, no artigo 28 do Decreto 324/2009, do 11 de xuño, polo que se establece a estrutura orgánica da Consellería de Economía e Industria (DOG do 17 de xuño), que atribúe á Dirección Xeral de Industria, Enerxía e Minas a dirección, coordinación, planificación, execución, seguimento e control das competencias e funcións da consellería en materia de enerxía, modificado polo Decreto 13/2012, do 4 de xaneiro, polo que se fixa a estrutura orgánica das consellerías da Xunta de Galicia (DOG do 5 de xaneiro).</p>
    <p>Terceiro. Na tramitación tivéronse en conta as normas de procedemento contidas no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e na Lei 30/1992, do 26 de novembro, de réxime xurídico das administracións públicas e do procedemento administrativo común, e demais normas vixentes de aplicación.</p>
    <p>De acordo co que antecede</p>
    <h2>RESOLVO:</h2>
    <p>Primeiro. Autorizar administrativamente a central de coxeración promovida por Rodonita Energía, S.L., situada en Arnosa-Vilalonga, no concello de Sanxenxo (Pontevedra).</p>
    <p>Segundo. Aprobar o proxecto de execución da devandita central, consonte o proxecto Planta de coxeración 8,6 MW. Rodonita Energía, S.L., asinado pola enxeñeira industrial Fátima Pombo Romero, colexiada nº 2.066 do Colexio Oficial de Enxeñeiros Industriais de Galicia.</p>
    <p>Todo isto de acordo coas seguintes condicións:</p>
    <p>Primeira. As instalacións que se autorizan terán que realizarse consonte as especificacións e os planos que figuran no proxecto que por esta resolución se aproba, e referido no punto segundo da súa parte dispositiva.</p>
    <p>Segunda. Para introducir modificacións nas instalacións que afecten datos básicos do proxecto será necesaria a autorización previa desta dirección xeral. Pola súa banda, a Xefatura Territorial da Consellería de Economía e Industria de Pontevedra poderá autorizar as modificacións de detalle do proxecto que resulten procedentes, e debe comunicarlle a este centro directivo todas as resolucións que dite en aplicación da devandita facultade.</p>
    <p>Terceira. O prazo para a posta en servizo das instalacións que se autorizan será de dezaoito meses contados a partir da data de notificación desta resolución.</p>
    <p>Cuarta. A Administración reserva para si, o dereito de deixar sen efecto a presente autorización e aprobación de proxecto por calquera das causas establecidas no artigo 34 do Decreto 1775/1967, do 22 de xullo, sobre réxime de instalación, ampliación e traslado de industrias, ou por incumprimento das condicións impostas.</p>
    <p>Quinta. Esta autorización e aprobación de proxecto de execución outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Sexta. Como requisito necesario para a aplicación do réxime especial á devandita instalación, o titular e/ou explotador deberá solicitar a inscrición definitiva no Rexistro de instalacións de produción de enerxía eléctrica en réxime especial da Comunidade Autónoma de Galicia, creado pola Orde da Consellería de Industria e Comercio de 5 de xullo de 1995 (DOG do 14 de xullo), para o cal acreditará o cumprimento das condicións previstas nos artigos 11 e 12 do Real decreto 661/2007, do 25 de maio, e presentará a documentación que figure nas instrucións que dite esta dirección xeral en desenvolvemento da citada orde.</p>
    <p>Contra esta resolución, que non é definitiva en vía administrativa, poderase interpoñer recurso de alzada perante o conselleiro de Economía e Industria da Xunta de Galicia, no prazo dun mes contado a partir do día seguinte ao da súa notificación, de conformidade cos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, sen prexuízo de que os interesados poidan interpoñer calquera outro recurso que estimen pertinente.</p>
    <p>Santiago de Compostela, 22 de outubro de 2012</p>
    <footer><p>Ángel Bernardo Tahoces<br>Director xeral de Industria, Enerxía e Minas</p></footer>

