---
date: '2012-11-28'
id: G0165-151112-0002
page: 44865
number: 227
agency: Consellería do Medio Rural e do Mar
section: VI. Anuncios. a) Administración autonómica.
title: >-
  EDICTO do 14 de novembro de 2012, do Xurado Provincial de Clasificación de
  Montes Veciñais en Man Común de Ourense, relativo á clasificación como veciñal
  en man común de varias parcelas do monte coa denominación de ampliación do
  MVMC Berlanga e Campanilla, a favor dos veciños da Comunidade de Xunqueira de
  Ambía, no concello de Xunqueira de Ambía.
range: Edicto
url: >-
  https://www.xunta.gal/dog/Publicados/2012/20121128/AnuncioG0165-151112-0002_gl.html
---
<p>O Xurado Provincial de Clasificación de Monte Veciñais en Man Común de Ourense acordou, en sesión que tivo lugar con data do 10 de outubro de 2012, iniciar o expediente de clasificación como veciñal en man común de varias parcelas do monte coas características que a seguir se relacionan:</p>
    <p>Concello: Xunqueira de Ambía.</p>
    <p>Denominación do monte: ampliación do MVMC Berlanga e Campanilla.</p>
    <p>Comunidade veciñal solicitante: veciños da Comunidade de Xunqueira de Ambía. </p>
    <p>Superficie total: 5,5 ha aproximadamente.</p>
    <p>Parcelas catastrais das que se solicita a clasificación como monte veciñal en man común: Concello de Xunqueira, parcela norte: constituída polas parcelas catastrais 3, 5 e 6 do polígono 9; parcela suroeste: constituída polas parcelas catastrais 47, 78, 79, 80 e 5.047 m2 da parcela 9003 do polígono 9. Presenta un pequeno encravamento na zona norte correspondente a instalacións do campo de fútbol; parcela surleste: constituída pola parcela catastral 222 do polígono 9, á que detraemos 37 m2 que non ten carácter veciñal. Presenta un pequeno encravamento correspondente a instalacións de telefonía ou similares. </p>
    <p>Lindeiros:</p>
    <p>As tres parcelas que constitúen os terreos que se van clasificar son lindantes co monte veciñal en man común Berlanga e Campanilla, co que forman couto redondo.</p>
    <p>A parcela surleste (polígono 9, parcela 222), inclúe unha pequena superficie (37 m2) de terreo cercado cun muro de pedra, na que atopamos unha pequena construción e horta, anexas a unha vivenda unifamiliar. Entendemos que este terreo non ten carácter veciñal en man común.</p>
    <p>A parcela catastral 9003 do polígono 9 está formada por unha serie de camiños que nalgúns casos nada teñen que ver cos terreos do monte, noutros atópanse xa clasificados dentro do monte veciñal en man común Berlanga e Campanilla, e que nunha superfice de 5.047 m2 si forma parte da parcela suroeste.</p>
    <p>O que se pon en coñecemento de todos os interesados indicándolles que se abre un período dun mes para que poidan examinar o expediente e efectuar as alegacións que estimen convenientes así como achegar os documentos ou informacións que xulguen oportunas, de conformidade co disposto no artigo 23 do Decreto 260/1992, do 4 de setembro, polo que se aproba o regulamento para a execución da Lei 13/1989, do 10 de outubro, de montes veciñais en man común.</p>
    <p>Ourense, 14 de novembro de 2012</p>
    <footer><p>Ricardo Ignacio Vecillas Rojo<br>Presidente do Xurado Provincial de Clasificación de Montes Veciñais<br>en Man Común de Ourense</p></footer>

