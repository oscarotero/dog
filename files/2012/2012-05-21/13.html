---
date: '2012-05-21'
id: G1994-270412-0001
page: 18986
number: 95
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (696/2011).
range: Edicto
url: >-
  https://www.xunta.gal/dog/Publicados/2012/20120521/AnuncioG1994-270412-0001_gl.html
---
<p>Francisco Javier Gamero López-Peláez, secretario xudicial da Sección Segunda da Sala Segunda do Social do Tribunal Superior de Xustiza de Galicia, fago saber que no procedemento de recurso de suplicación 696/2011 desta sección, seguido por instancia de Manuel Gómez Galiñanes contra o Instituto Nacional da Seguridade Social, Tesouraría Xeral da Seguridade Social, Pontevex, S.L., Mutua Gallega de Accidentes de Trabajo, sobre incapacidade temporal, se ditou a seguinte resolución:</p>
    <p>«Que estimando o recurso de suplicación formulado polo letrado da Administración da Seguridade Social, na representación que desempeña do Instituto Nacional da Seguridade Social, contra a sentenza do 8 de novembro de 2010, ditada polo Xulgado do Social número 1 de Pontevedra, en autos seguidos por instancia de Manuel Gómez Galiñanes contra a empresa Pontevex, S.L., a Mutua Gallega de Accidentes de Trabajo, o Instituto Nacional da Seguridade Social e a Tesouraría Xeral da Seguridade Social, sobre pagamento de prestacións de incapacidade temporal derivada de accidente de traballo, debemos revogar e revogamos parcialmente a sentenza ditada, desestimando a demanda formulada contra o Instituto Nacional da Seguridade Social, o que absolvemos dos pedimentos contidos nela e mantemos o resto dos pronunciamentos da sentenza contra a cal se recorreu. </p>
    <p>Notifíquese esta resolución ás partes e á Fiscalía do Tribunal Superior de Xustiza de Galicia e fágaselles saber que contra ela só cabe recurso de casación para a unificación de doutrina, que se preparará por escrito ante esta sala do social dentro dos dez días seguintes ao da notificación desta sentenza e de acordo co disposto na Lei reguladora da xurisdición social. Se a recorrente non está exenta de depósito e consignación para recorrer, deberá ingresar:</p>
    <p>– A cantidade obxecto de condena na c/c desta sala no banco Banesto, n.º 1552 0000 80 (n.º recurso) (dúas últimas cifras do ano).</p>
    <p>– O depósito de 600 euros na c/c desta sala n.º 1552 0000 37 (n.º recurso) (dúas últimas cifras do ano).</p>
    <p>Unha vez firme, expídase certificación para constancia na peza que se arquivará neste tribunal, e lévese o orixinal ao correspondente libro de sentenzas, logo de devolución dos autos ao xulgado do social de procedencia. </p>
    <p>Así, por esta nosa sentenza, pronunciámolo, mandámolo e asinámolo».</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás o suposto de comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 18 de abril de 2012.</p>
    <footer><p>O secretario</p></footer>

