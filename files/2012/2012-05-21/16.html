---
date: '2012-05-21'
id: G2347-270412-0001
page: 18991
number: 95
agency: Xulgado do Social número 4 da Coruña
section: V. Administración de xustiza.
title: EDICTO (1175/2011).
range: Edicto
url: >-
  https://www.xunta.gal/dog/Publicados/2012/20120521/AnuncioG2347-270412-0001_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 1175/2011, por instancia de Consuelo Sánchez Mata contra as entidades Maquinaria Heilderberg Ocasión, S.L. e TG Maquinaria y Distribuciones Gráficas, S.L., sobre resolución de contrato, en que recaeu sentenza con data do 21 de marzo de 2012 que, copiada nos particulares necesarios, di así:</p>
    <p>«Que debo estimar e estimo integramente a demanda interposta por Consuelo Sánchez Mata, asistida pola letrada María Luz Villares López, contra as entidades Maquinaria Heilderberg Ocasión, S.L. e TG Maquinaria y Distribuciones Gráficas, S.L., en rebeldía procesual, e en consecuencia, debo declarar e declaro a extinción da relación laboral que a unía coas citadas entidades, condenando, así mesmo, as ditas empresas ao aboamento, de forma solidaria, dunha indemnización de 49.601,86 euros á demandante. Por outra banda, debo condenar e condeno as empresas demandadas a aboar, solidariamente, a Consuelo Sánchez Mata a suma de 3.177,12 euros en concepto de salarios pendentes de pagamento, cantidade que se verá incrementada nos xuros por mora do artigo 29.3 do Estatuto dos traballadores. </p>
    <p>Notifíqueselles esta resolución ás partes, ás que se lles fará saber que non é firme e que contra ela cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo de cinco días contado a partir da notificación desta sentenza, do que coñecerá, de ser o caso, a Sala do Social do Tribunal Superior de Xustiza de Galicia, tal como establece o artigo 188 e seguintes do texto refundido da lei, aprobado polo Real decreto lexislativo 2/1995, do 7 de abril, pasados os cales quedará firme e se procederá ao seu arquivo. E, no propio termo, se o recorrente non goza do beneficio da xustiza gratuíta deberá, ao anunciar o recurso, entregar xustificante acreditativo de que consignou a cantidade obxecto de condena na conta de depósitos e consignacións que este xulgado ten aberta no Banesto desta cidade.</p>
    <p>E igualmente deberá, no momento de interpor o recurso, consignar a suma de 300 euros en concepto de depósito especial para recorrer na conta 1534000065117511.</p>
    <p>Así, por esta miña sentenza, definitivamente xulgando en primeira instancia, pronúncioo, mándoo e asínoo».</p>
    <p>E para que conste, para os efectos da súa publicación no <em>Diario Oficial de Galicia</em>, co fin de que lle sirva de notificación en forma ás empresas Maquinaria Heilderberg Ocasión, S.L. e TG Maquinaria y Distribuciones Gráficas, S.L., expido e asino este edicto.</p>
    <p>A Coruña, 27 de abril de 2012.</p>
    <footer><p>A secretaria xudicial<br>Rubricado</p></footer>

