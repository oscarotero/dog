---
date: '2012-05-21'
id: G2017-090512-0002
page: 18984
number: 95
agency: Universidade da Coruña
section: IV. Oposicións e concursos.
title: >-
  RESOLUCIÓN do 3 de maio de 2012 pola que se integra a María de los Ángeles
  Saavedra Places, funcionaria do corpo de profesores titulares de escola
  universitaria, no corpo de profesores titulares de universidade.
range: Resolución
url: >-
  https://www.xunta.gal/dog/Publicados/2012/20120521/AnuncioG2017-090512-0002_gl.html
---
<p>A Lei orgánica 4/2007, do 12 de abril, pola que se modifica a Lei orgánica 6/2001, do 21 de decembro, de universidades (LOU), establece na súa disposición adicional segunda que os funcionarios e funcionarias do corpo de profesores titulares de escola universitaria que no momento da súa entrada en vigor posúan o título de doutor ou o obteñan posteriormente e se acrediten especificamente para o acceso ao corpo de profesores titulares de universidade conforme o que establece o artigo 57 da LOU, accederán directamente ao corpo de profesores titulares de universidade nas mesmas prazas que ocupen.</p>
    <p>Unha vez solicitada por María de los Ángeles Saavedra Places, con DNI núm. 76965170V, funcionaria do corpo de profesores titulares de escola universitaria da área de coñecemento de Linguaxes e Sistemas Informáticos, a súa integración no corpo de profesores titulares de universidade e acreditados os requisitos exixidos, esta reitoría, no uso das facultades que lle confiren a Lei orgánica 6/2001, de universidades, e os estatutos desta universidade, resolve integrala no corpo de profesores titulares de universidade, área de coñecemento de Linguaxes e Sistemas Informáticos, con efectos económicos e administrativos do 3 de maio de 2012.</p>
    <p>Contra esta resolución, de conformidade co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, pódese interpoñer potestativamente recurso de reposición ante o reitor no prazo dun mes, ou recurso contencioso-administrativo no prazo de dous meses na forma e condicións previstas na lei reguladora de dita xurisdición, contados a partir do día seguinte ao da súa publicación.</p>
    <p>A Coruña, 3 de maio de 2012.</p>
    <footer><p>Xosé Luís Armesto Barbeito <br>Reitor da Universidade da Coruña</p></footer>

