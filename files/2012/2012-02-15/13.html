---
date: '2012-02-15'
id: G0003-100212-12101
page: 5972
number: 32
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 8 de febreiro de 2012, da Dirección de Recursos Humanos, pola
  que se publica a lista provisional de admitidos/as e excluídos/as para
  vinculacións temporais, no ámbito das institucións sanitarias do Servizo
  Galego de Saúde e entidades adscritas á Consellería de Sanidade, de diversas
  categorías sanitarias de formación profesional (persoal técnico superior).
range: Resolución
url: >-
  https://www.xunta.gal/dog/Publicados/2012/20120215/AnuncioG0003-100212-12101_gl.html
---
<p>Por Resolución do 26 de outubro de 2011, da Dirección de Recursos Humanos, ábrese o prazo para inscrición de aspirantes de diversas categorías sanitarias de formación profesional (persoal técnico superior) para vinculacións temporais no ámbito das institucións sanitarias do Servizo Galego de Saúde e entidades adscritas á Consellería de Sanidade.</p>
    <p>Na dita resolución prevese unha xeración de listas coas persoas inscritas ata a data 30.11.2011 que cumpran os requisitos determinados na anterior resolución.</p>
    <p>Comprobados os datos correspondentes aos requisitos, e logo do acordo no seo da comisión central de seguimento do pacto de selección temporal, subscrito pola Administración sanitaria de Galicia e as centrais sindicais CC.OO., CEMSATSE, CIG, CSIF, UGT e USAE, publicado no DOG n.º 89, do 9 de maio de 2011, mediante Resolución conxunta do 26 de abril de 2011, da Secretaría Xeral Técnica da Consellería de Sanidade e da Xerencia do Servizo Galego de Saúde, procédese a dar publicidade das persoas admitidas e excluídas na dita xeración de listas, así como tamén nas áreas especiais.</p>
    <p>As persoas excluídas poden consultar as causas de exclusión no seu expedient-e na epígrafe de procesos. A documentación declarada co estado de incompleta (DI) na epígrafe correspondente do expedient-e, así como os erros materiais en que incorresen as persoas aspirantes poden ser emendados no prazo de dez días hábiles, contados desde o día seguinte ao da publicación deste anuncio.</p>
    <p>Unha vez resoltas as solicitudes de emenda, procederase á publicación dunha lista definitiva de excluídos e admitidos co resultado da baremación aplicada a estes últimos.</p>
    <p>As persoas que non aparecen na relación de admitidos e excluídos é porque a súa inscrición se formalizou con posterioridade ao día 30.11.2011, polo que sairán na seguinte xeración de lista, de acordo co pacto citado.</p>
    <p>Santiago de Compostela, 8 de febreiro de 2012. </p>
    <footer><p>M.ª Nieves Domínguez González<br>Xerente do Servizo Galego de Saúde</p></footer>

