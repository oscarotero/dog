---
date: '2012-02-15'
id: G0165-090212-12077
page: 5937
number: 32
agency: Consellería do Medio Rural e do Mar
section: II. Autoridades e persoal. a) Cesamentos.
title: >-
  DECRETO 70/2012, do  2 de febreiro, polo que se dispón o cesamento de vogais
  do Consello de Administración do ente público Portos de Galicia.
range: Decreto
url: >-
  https://www.xunta.gal/dog/Publicados/2012/20120215/AnuncioG0165-090212-12077_gl.html
---
<p>O Consello de Administración é o órgano superior colexiado de dirección do ente público Portos de Galicia, tal e como se dispón no artigo 10 do Regulamento do ente aprobado polo Decreto 227/1995, do 20 de xullo, e no citado artigo sinálase a composición do Consello de Administración, así como a forma de nomeamento e cesamento dos seus vogais; todos eles serán nomeados por proposta do presidente do ente público Portos de Galicia, agás os representantes da Administración autonómica, que serán nomeados por proposta dos respectivos conselleiros.</p>
    <p>Entre as causas de cesamento, o devandito artigo 10 do Regulamento do ente público Portos de Galicia, no seu número 8, establece, entre outras, a perda da condición que habilitou o vogal para ser proposto, ou a proposta emanada do presidente, por iniciativa propia ou das institucións, corporacións ou organismos que propuxeron o nomeamento; establece tamén este citado número 8, que os vogais representantes dos sectores económicos relacionados coas actividades portuarias, das administracións locais e do persoal, agás as causas de cesamento que nel se consignan, desempeñarán o seu cargo durante catro anos. Así mesmo, o citado artigo 10 dispón no seu número 10 que os vogais representantes das administracións locais e dos sectores económicos relacionados coas actividades portuarias se renovarán por metades cada dous anos e poderán ser reelixidos unha soa vez ao finalizaren o seu mandato.</p>
    <p>Por conseguinte, recibida proposta de cesamento e novo nomeamento de vogais representantes das cámaras de comercio de Galicia, en representación dos sectores económicos relacionados coas actividades portuarias, no Consello de Administración do ente público, á vista da proposta do presidente do ente público Portos de Galicia, por proposta da conselleira do Medio Rural e do Mar, e logo de deliberación do Consello da Xunta de Galicia na súa reunión do día dous de febreiro de dous mil doce,</p>
    <h2>DISPOÑO:</h2>
    <p>Artigo 1.</p>
    <p>O cesamento como vogal titular do Consello de Administración do ente público Portos de Galicia, en representación da Cámara de Comercio da Coruña, agradecéndolle os servizos prestados: Juan Antonio Quiroga Lage. </p>
    <p>Artigo 2.</p>
    <p>O cesamento como vogal titular do Consello de Administración do ente público Portos de Galicia, en representación da Cámara de Comercio de Pontevedra, agradecéndolle os servizos prestados: Juan Carlos González Fernández. </p>
    <p>Artigo 3.</p>
    <p>O cesamento como vogal titular do Consello de Administración do ente público Portos de Galicia, en representación da Cámara de Comercio de Lugo, agradecéndolle os servizos prestados: Antonio Pertejo Castaño.</p>
    <p>Santiago de Compostela, dous de febreiro de dous mil doce.</p>
    <footer><p>Alberto Núñez Feijóo<br>Presidente</p><p>Rosa María Quintana Carballo<br>Conselleira do Medio Rural e do Mar</p></footer>

