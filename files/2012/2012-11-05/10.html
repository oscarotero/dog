---
date: '2012-11-05'
id: G2188-151012-0001
page: 41270
number: 210
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (509/2011).
range: Edicto
url: >-
  https://www.xunta.gal/dog/Publicados/2012/20121105/AnuncioG2188-151012-0001_gl.html
---
<p>Sarai Paniagua Acera, secretaria xudicial do Xulgado de Primeira Instancia número 5 de Vigo, certifico que neste xulgado se tramita peza de medidas provisionais número 509/2011, na cal se ditou o seguinte:</p>
    <p>«Auto</p>
    <p>Vigo, 9 de novembro de 2011.</p>
    <p>Seguen feitos e razoamentos xurídicos</p>
    <p>Parte dispositiva</p>
    <p>Dispoño acordar as seguintes medidas provisionais coetáneas:</p>
    <p>Primeira. Atribúese a garda e custodia da filla menor a María Luisa Álvarez Ferreira, e a patria potestade será compartida entre ambos os proxenitores.</p>
    <p>Segunda. Adao Emilio Ferreira da Costa satisfará en concepto de alimentos a favor da súa filla a cantidade de 200 euros mensuais, que ingresará dentro dos cinco primeiros días de cada mes na conta corrente que a nai designe para o efecto e que será actualizada anualmente conforme a variación do índice de prezos de consumo que indique o Instituto Nacional de Estatística ou organismo que o substitúa.</p>
    <p>Ambos os proxenitores satisfarán por metade os gastos extraordinarios que xere a menor tendo esta consideración, entre outros, os derivados de tratamentos médicos, cirúrxicos, protésicos, ortopédicos ou odontolóxicos non cubertos polo sistema sanitario público.</p>
    <p>Terceira. A menor poderá relacionarse co seu proxenitor cando ambos os dous libremente e de mutuo acordo o decidan.</p>
    <p>Non se fai especial pronunciamento en canto ás custas.</p>
    <p>Notifíquese esta resolución ás partes e ao Ministerio Fiscal, facéndolles saber que é firme.</p>
    <p>Así, por este auto, acórdao, mándao e asínao María del Carmen Salvador Mateos, maxistrada-xuíza titular do Xulgado de Primeira Instancia número 5 de Vigo (Xulgado de Familia) e o seu partido».</p>
    <p> E para que conste e sirva de notificación a Adao Emilio Ferreira da Costa, en ignorado paradoiro, expido e asino este edicto.</p>
    <p>Vigo, 15 de outubro de 2012</p>
    <footer><p>A secretaria xudicial</p></footer>

