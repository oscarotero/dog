---
date: '2012-05-11'
id: G0165-200412-0007
page: 17769
number: 90
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ORDE do 16 de abril de 2012 pola que se autoriza a transmisión mortis causa e
  inter vivos da concesión da batea Rodrigil V.
range: Orde
url: >-
  https://www.xunta.gal/dog/Publicados/2012/20120511/AnuncioG0165-200412-0007_gl.html
---
<p>Visto o expediente instruído para efectos de transmisión da batea <em>Rodrigil V</em> e da concesión administrativa que o ampara, resulta:</p>
    <p>a) Antecedentes de feito.</p>
    <p>Primeiro. Mediante escrito do 27 de marzo de 2012, José Fernández Juncal (35280842-S), en nome e representación de María Asunción Gil Pena (52495567-E), solicitou autorización para a transmisión da concesión da batea Rodrigil V.</p>
    <p>Segundo. Os informes do Servizo de Protección dos Recursos sobre as características da batea e do Servizo Técnico-Xurídico sobre a tramitación do expediente son favorables.</p>
    <p>b) Fundamentos xurídicos.</p>
    <p>Primeiro. Este órgano é competente para resolver o expediente de conformidade coa Lei 6/2009, do 11 de decembro, de modificación da Lei 11/2008, de pesca de Galicia, e coa Resolución do 12 de abril de 2012, de delegación de sinatura en materia de acuicultura nos titulares das xefaturas de Coordinación da Área do Mar da Consellería do Medio Rural e do Mar.</p>
    <p>Segundo. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, pola que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
    <p>Vistas as disposicións citadas, a proposta de resolución elaborada polo Servizo de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería resolve:</p>
    <p>Autorizar a transmisión mortis causa de Asunción Pena Pazos (35271774-D) a favor de María Asunción Gil Pena (52495567-E) por herdanza e sucesivamente inter vivos de Ramiro Gil Esperón (35190556-G) a favor de María Asunción Gil Pena (52495567-E), da concesión que se indica a continuación:</p>
    <p>Identificación:</p>
    <p>Tipo: batea.</p>
    <p>Nome: Rodrigil V.</p>
    <p>Localización:</p>
    <p>Cuadrícula n.º: 37.</p>
    <p>Polígono: C.</p>
    <p>Distrito: Cangas (Pontevedra).</p>
    <p>Especies autorizadas: mexillón (Mytilus galloprovincialis).</p>
    <p>Título habilitante: concesión.</p>
    <p>Orde de outorgamento: 27 de xuño de 1959.</p>
    <p>Remate da vixencia: 15 de decembro de 2019.</p>
    <p>Actuais titulares: Ramiro Gil Esperón (35190556-G) e Asunción Pena Pazos (35271774-D).</p>
    <p>Nova titular: María Asunción Gil Pena (52495567-E).</p>
    <p>Baixo as seguintes condicións:</p>
    <p>Primeira. Os actuais titulares deberán presentar no prazo máximo dun mes, contado desde o día seguinte ao da publicación da presente resolución no Diario Oficial de Galicia, orixinal ou fotocopia compulsada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter achegado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. A nova titular da concesión queda subrogada nos dereitos e obrigas dos anteriores, desde o momento de formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes, ante a conselleira do Medio Rural e do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 16 de abril de 2012.</p>
    <footer><p>P.D. (Resolución do 12.4.2012)<br>Sonia Lorenzo Santos<br>Xefa de Coordinación da Área do Mar en Vigo</p></footer>

