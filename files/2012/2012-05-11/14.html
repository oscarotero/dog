---
date: '2012-05-11'
id: G2345-230412-0001
page: 17723
number: 90
agency: Xulgado do Social número 2 da Coruña
section: V. Administración de xustiza.
title: EDICTO (1035/2009-F).
range: Edicto
url: >-
  https://www.xunta.gal/dog/Publicados/2012/20120511/AnuncioG2345-230412-0001_gl.html
---
<p>Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento 1035/2009-F deste xulgado do social, seguidos a instancia de Juan Carlos Rodríguez Martínez, contra a empresa Tabellarius, S.L. e Fogasa, sobre salarios, se ditou a seguinte resolución, cuxo encabezamento e parte dispositiva é o seguinte:</p>
    <p>A Coruña, 13 de abril de 2012.</p>
    <p>Lara M.ª Munín Sánchez, xuíza substituta do Xulgado do Social número 2 de Coruña, tras ver os presentes autos sobre cantidades, por instancia de Juan Carlos Rodríguez Martínez, que comparece representado polo letrado Sr. Fachado Parada, contra a empresa Tabellarius, S.L. e o Fondo de Garantía Salarial, que non comparecen, ditou a seguinte</p>
    <p>«Decido que estimando a demanda interposta por Juan Carlos Rodríguez Martínez contra a empresa Tabellarius, S.L., se condena a esta última a que aboe ao demandante, a cantidade de cinco mil novecentos dezasete euros e noventa céntimos (5.917,90 €), incrementada co xuro de demora do 10%.</p>
    <p>Así mesmo, absolvo o Fondo de Garantía Salarial, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese esta resolución ás partes facéndolles saber que esta non é firme, e fronte a ela cabe formular recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución.</p>
    <p>De ser recorrente a empresa demandada deberá acreditar mediante a exhibición ante este xulgado o xustificante acreditativo de depositar a cantidade obxecto de condena na conta deste xulgado, aberta en Banesto, podendo substituírse a consignación en metálico polo aseguramento mediante aval bancario, na cal se fará constar a responsabilidade solidaria do avalista debendo acreditar tamén na indicada conta a consignación da suma de 300 euros preceptivas para recorrer, sen este cumprimento non se terá por anunciado o recurso.</p>
    <p>Así por esta a miña sentenza, pronúncioo, mandoo e asínoo».</p>
    <p>E para que sirva de notificación a Tabellarius, S.L. en ignorado paradoiro, expídase esta cédula para a súa publicación no <em>Diario Oficial de Galicia</em> e colocación no taboleiro de anuncios deste xulgado.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>A Coruña, 23 de abril de 2012.</p>
    <footer><p>Adelaida Egurbide Margañón<br>Secretaria xudicial</p></footer>

