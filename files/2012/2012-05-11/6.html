---
date: '2012-05-11'
id: G0165-020512-0004
page: 17704
number: 90
agency: Consellería do Medio Rural e do Mar
section: III. Outras disposicións.
title: >-
  RESOLUCIÓN do 26 de abril de 2012, da Secretaría Xeral Técnica da Consellería
  do Medio Rural e do Mar, pola que se procede a publicar a encomenda de xestión
  á empresa Tecnología y Servicios Agrarios, S.A. (Tragsatec) para a realización
  dos traballos de tramitación de medidas do Programa de Desenvolvemento Rural
  de Galicia no ano 2012.
range: Resolución
url: >-
  https://www.xunta.gal/dog/Publicados/2012/20120511/AnuncioG0165-020512-0004_gl.html
---
<p>Coa finalidade de dar cumprimento ao disposto no artigo 9.3 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, procédese a publicar no Diario Oficial de Galicia a orde de execución da extinta Consellería do Medio Rural a Tragsatec para a realización dos traballos de tramitación de medidas do Programa de Desenvolvemento Rural de Galicia no ano 2012. </p>
    <p>Para xeral coñecemento, disponse a súa publicación como anexo a esta resolución.</p>
    <p>Santiago de Compostela, 26 de abril de 2012.</p>
    <footer><p>Francisco José Vidal-Pardo Pardo<br>Secretario xeral técnico da Consellería do Medio Rural e do Mar</p></footer>
    <h2>ANEXO</h2>
    <p>Primeiro. <em>Actividade a que se refire.</em></p>
    <p>A actividade a que se refire esta encomenda de xestión é a realización dos servizos técnicos relacionados coas axudas das medidas 112 e 121 do PDR e, en concreto:</p>
    <p>– Xestión no control das aprobacións e certificacións relacionadas coas axudas.</p>
    <p>– Elaboración de informes sobre xestión de resolucións, notificacións e comunicados.</p>
    <p>– Xestión dos pagamentos das axudas e supervisión de cruzamentos de bases de datos co fin de facilitar datos solicitados. </p>
    <p>Segundo. <em>Natureza e alcance da xestión encomendada.</em></p>
    <p>Esta encomenda de xestión ten natureza intersubxectiva, ao ter Tragsatec a consideración de medio propio instrumental da Administración segundo o disposto na disposición adicional vixésimo quinta do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público, e do Real decreto 1072/2010, do 20 de agosto, polo que se desenvolve o réxime xurídico da empresa Tragsa e das súas filiais, entre as cales se atopa Tragsatec.</p>
    <p>Terceiro. <em>Prazo de vixencia.</em></p>
    <p>O período de execución comezará o 1 de xaneiro de 2012 e rematará o 15 de maio de 2012, sen que se recolla posibilidade de prórroga.</p>

