---
date: '2012-09-05'
id: G0007-170812-0002
page: 35231
number: 169
agency: Xulgado do Social número 3 de Santiago de Compostela
section: V. Administración de xustiza.
title: EDICTO (165/2012).
range: Edicto
url: >-
  https://www.xunta.gal/dog/Publicados/2012/20120905/AnuncioG0007-170812-0002_gl.html
---
<p>Elena Varela Luaces, secretaria xudicial do Xulgado do Social número 3 de Santiago de Compostela, fago saber que no procedemento de despedimento obxectivo individual 165/2012 deste xulgado do social, seguido por instancia de Pablo Antonio Céspedes García contra a empresa Grialibros, S.L., Grace Nouel Brache, Comercial Ara, S.A., Sálvora Areito, S.A., Aula 25 Distribuidora, o Fondo de Garantía Salarial, Aula 25, Abraxas Aula 25, S.L., sobre despedimento, ditouse a seguinte resolución:</p>
    <p>«Decido que debo estimar e estimo a excepción de indebida acumulación de accións, tendo por efectuada a opción pola parte demandante pola acción de despedimento, a cal estimo parcialmente e, en consecuencia, declaro improcedente o despedimento producido con efectos do 26 de xaneiro de 2012 e condeno solidariamente as entidades Grialibros, S.L. e Grace Antonia Nouel Brache a que readmitan inmediatamente o demandante nas mesmas condicións que rexían antes de producirse o despedimento, ou ben, a elección do empresario, á extinción da relación laboral con aboamento á parte demandante dunha indemnización de 11.005,43 euros.</p>
    <p>A devandita opción deberá exercerse no prazo de cinco días a partir da notificación desta sentenza, mediante escrito ou comparecencia ante este xulgado. Transcorrido o devandito prazo sen que o empresario tivese optado, entenderase que procede a readmisión.</p>
    <p>Calquera que fose o sentido da opción, condeno así mesmo as demandadas Grialibros, S.L. e Grace Antonia Nouel Brache solidariamente a que satisfagan ao demandante os salarios que non percibise e que puidesen corresponderlle desde a data de efectividade do despedimento (26 de xaneiro de 2012) ata a notificación desta resolución, tomándose en consideración para tal efecto o salario diario de 40,32 euros, que na data da presente sentenza ascenden a 7.781,57 euros.</p>
    <p>Condeno o Fogasa e a administración concursal de Grialibros a estar e pasar pola presente resolución.</p>
    <p>Desestimo a demanda fronte a Abraxas Aula 25, S.L.</p>
    <p>Tense a parte demandante por desistida da acción exercida contra Comercial Ara, S.A., Sálvora Areito, S.A., Aula 25 Distribuidora e Aula 25.</p>
    <p>Notifíquese a presente resolución ás partes facéndolles saber que contra esta poden interpoñer recurso de suplicación no prazo de cinco días desde a súa notificación logo de consignación en depósito da cantidade de 300 euros e, no caso das empresas condenadas, do importe obxecto de condena.</p>
    <p>Lévese o orixinal desta resolución ao libro de sentenzas e déixese testemuño nas actuacións.</p>
    <p>Así o acordo, mando e asino.</p>
    <p>A maxistrada xuíza».</p>
    <p>E para que sirva de notificación en legal forma a Abraxas Aula 25, S.L. e a Grace Antonia Nouel Brache, en paradoiro descoñecido, expido o presente para a súa inserción no <em>Diario Oficial de Galicia</em>.</p>
    <p>Santiago de Compostela, 17 de agosto de 2012</p>
    <footer><p>A secretaria xudicial</p></footer>

