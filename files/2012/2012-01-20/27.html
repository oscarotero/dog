---
date: '2012-01-20'
id: CA01-160112-11060
page: 3386
number: 14
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 16 de xaneiro de 2012, do Servizo de Planificación e Avaliación das
  Auditorías de Fondos Comunitarios, sobre notificación por comparecencia para a
  realización de controis financeiros sobre tres subvencións percibidas por unha
  beneficiaria.
range: Anuncio
url: >-
  https://www.xunta.gal/dog/Publicados/2012/20120120/AnuncioCA01-160112-11060_gl.html
---
<p>A Intervención Xeral da Comunidade Autónoma de Galicia, no exercicio das funcións de control financeiro que lle son atribuídas no artigo 94 do Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia; no artigo 42 da Lei 9/2007, do 13 de xuño, de subvencións de Galicia, así como de conformidade co previsto no artigo 10 do Regulamento (CE) n.º 438/2001, da Comisión, do 2 de marzo, polo que se establecen as disposicións de aplicación do Regulamento (CE) 1260/1999, do Consello, en relación cos sistemas de xestión e control das axudas outorgadas con cargo aos fondos estruturais, está efectuando controis financeiros a Ideas Posibles, S.L., en relación con tres subvencións percibidas para favorecer a xeración dunha nova actividade que permita a creación de emprego, medida 1.8 enmarcada dentro do eixe 1, mellora da competitividade e desenvolvemento do tecido produtivo, cofinanciada polo Programa operativo integrado de Galicia (FSE) dentro do Marco comunitario de apoio 2000-2006, axuda permanente para o obxectivo 1.</p>
    <p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, mediante este anuncio faise saber:</p>
    <p>1. Que, tentadas as notificacións dos tres informes definitivos de control a Ideas Posibles, S.L., non foi posible practicalas.</p>
    <p>2. Que, por medio do presente anuncio, se pon de manifesto que Ideas Posibles, S.L. ou persoas debidamente autorizadas deberán comparecer no prazo de dez días contados desde o seguinte ao da súa publicación no Diario Oficial de Galicia, nas oficinas desta Subdirección Xeral de Auditoría de Fondos Comunitarios e Subvencións, sita no edificio San Caetano, s/n, bloque n.º 3 (Intervención Xeral da Comunidade Autónoma-Consellería de Facenda), de luns a venres, en horario de 9.00 a 14.00 horas, co obxecto de facerlles entrega dos tres informes definitivos de control financeiro a Ideas Posibles, S.L.</p>
    <p>3. Que, se rematado o prazo sinalado non tivesen comparecido, as notificacións entenderanse producidas para todos os efectos legais desde o día seguinte ao do vencemento do prazo para comparecer.</p>
    <p>Santiago de Compostela, 16 de xaneiro de 2012.</p>
    <footer><p>María Brage Díaz<br>Xefa do Servizo de Planificación e Avaliación das Auditorías de Fondos Comunitarios</p></footer>

