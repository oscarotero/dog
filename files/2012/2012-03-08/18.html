---
date: '2012-03-08'
id: G2346-170212-12383
page: 8500
number: 48
agency: Xulgado do Social número 3 da Coruña
section: V. Administración de xustiza.
title: EDICTO (1246/2009).
range: Edicto
url: >-
  https://www.xunta.gal/dog/Publicados/2012/20120308/AnuncioG2346-170212-12383_gl.html
---
<p>Juan Rey Pita, secretario do Xulgado do Social número 3 da Coruña, fago saber que no proceso seguido por instancia de Marcos Caamaño Meira contra a empresa Carlos José Veloso Lemus, en reclamación por ordinario, rexistrado co número 1246/2009, ditouse a seguinte sentenza:</p>
    <p>«Carlos López Picón, xuíz substituto do Xulgado do Social número 3 dos da Coruña, despois de ver os autos de procedemento ordinario número 1246/2009, sobre reclamación de cantidade, seguidos entre partes, dunha como demandante Marcos Caamaño Meira, representado e asistido pola graduado social Matilde Mallo Nieves, e da outra como demandada a empresa Carlos José Veloso Lemus, que non compareceu aos actos de conciliación e xuízo malia ser citada en legal forma, pronunciou en nome do rei esta resolución.</p>
    <p>Que debo estimar e estimo a demanda sobre reclamación de cantidade, interposta polo demandante Marcos Caamaño Meira contra a empresa demandada Carlos José Veloso Lemus, e condeno a demandada a avirse a esta declaración e a que lle aboe ao demandante a suma total que se reclama por importe de mil catrocentos oitenta e oito euros con cincuenta e seis céntimos (1.488,56 euros) polos conceptos salariais sinalados, incrementada no 10% do xuro de demora.</p>
    <p>Notifíqueselles esta sentenza ás partes, facéndolles saber que esta é firme, ao non caber interpoñer recurso de suplicación, para ante a Sala do Social do Tribunal Superior de Xustiza de Galicia, ao ser a contía da reclamación inferior aos 1.803 euros (artigo 189.1 da LPL).</p>
    <p>Así, xulgando definitivamente en primeira instancia, pronúncioo, mándoo e asínoo».</p>
    <p>Publicación. A anterior sentenza foi lida e publicada polo maxistrado que a ditou, estando realizando audiencia pública no día da data, do que dou fe.</p>
    <p>E para que sirva de notificación á empresa Carlos José Veloso Lemus, expídese esta cédula para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>A Coruña, 17 de febreiro de 2012.</p>
    <footer><p>O secretario xudicial</p></footer>

