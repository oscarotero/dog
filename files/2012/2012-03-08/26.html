---
date: '2012-03-08'
id: G0170-160212-12338
page: 8510
number: 48
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (972/2009).
range: Edicto
url: >-
  https://www.xunta.gal/dog/Publicados/2012/20120308/AnuncioG0170-160212-12338_gl.html
---
<p>María Mercedes Santos García, secretaria xudicial de reforzo do Xulgado do Social número 2 da Coruña, fago saber que no procedemento de demanda 972/2009, seguido neste xulgado por Montserrat Matos Salgado, maxistrada xuíza deste reforzo, se ditou auto aclaratorio de sentenza cuxo teor literal é o seguinte:</p>
    <p>«Auto</p>
    <p>A Coruña, vinte e catro de xaneiro de dous mil doce.</p>
    <p>Feitos</p>
    <p>Primeiro. Con data do 13 de decembro de 2011 ditouse sentenza nos presentes autos, co seguinte teor literal na súa decisión:</p>
    <p>«Decido que estimando integramente a demanda formulada por Verónica Vázquez Varela, representada polo letrado Sr. Pena Díaz, contra a empresa Jesús Ángel Gómez Sanjiao, en rebeldía procesual, e o Fogasa, que non comparece, debo condenar e condeno a demandada a aboarlle á demandante a suma de 997,28 euros, no sentido exposto no fundamento primeiro, incrementada cos xuros moratorios pertinentes. Así mesmo, debo condenar e condeno subsidiariamente o Fogasa a responder de tales cantidades nos termos establecidos no artigo 33 do ET».</p>
    <p>Segundo. Por escrito con data do 11 de xaneiro de 2012 a representación do Fogasa interesa a rectificación da dita decisión, unha vez que en virtude do disposto no artigo 33 do ET non se pode condenar o Fogasa, toda vez que non foi citado aos actos de conciliación e xuízo no presente procedemento.</p>
    <p>Terceiro. No día da data quedaron os autos á disposición do provisor para ditar a oportuna resolución.</p>
    <p>Fundamentos de dereito.</p>
    <p>Único. O artigo 267 da LOPX e con idéntico sentido os artigos 214 e 215 da LAC regulan o chamado recurso de aclaración, que posibilita con carácter excepcional a aclaración de puntos escuros, a emenda de omisións ou a corrección de erros meramente materiais sobre puntos discutidos no litixio, pero sen en ningún caso consentir que por tal vía poida ser rectificado o que deriva dos fundamentos xurídicos e sentido da decisión ou subvértanse as conclusións probatorias previamente mantidas, salvo que excepcionalmente o erro material consista nun «mero desaxuste ou contradición patente e independente de calquera xuízo valorativo ou apreciación xurídica, entre a doutrina establecida nos fundamentos xurídicos e a decisión da resolución xudicial», isto é, cando sexa evidente que o órgano xudicial «simplemente se equivocou ao trasladar o resultado do seu xuízo á decisión».</p>
    <p>Así mesmo, establece o artigo 267.3.º da LOPX: «3. Os erros materiais manifestos e os aritméticos en que incorran as resolucións xudiciais poderán ser rectificados en calquera momento».</p>
    <p>Na súa consideración, tendo en conta que efectivamente se produciu un erro de trascrición na decisión, debe accederse á rectificación solicitada pola representante legal do Fogasa, no sentido proposto por esta no seu escrito do 11 de xaneiro de 2012 e nos termos expostos no feito segundo desta resolución.</p>
    <p>Vistos os artigos citados e demais de xeral e pertinente aplicación,</p>
    <p>Parte dispositiva.</p>
    <p>Que se debe aclarar a decisión da sentenza de data 13 de decembro de 2011, ditada nos presentes autos, que queda do seguinte teor literal:</p>
    <p>«Decido que estimando integramente a demanda formulada por Verónica Vázquez Varela, representada polo letrado Sr. Pena Díaz, contra a empresa Jesús Ángel Gómez Sanjiao, en rebeldía procesual, debo condenar e condeno a demandada a aboarlle á demandante a suma de 997,28 euros, no sentido exposto no fundamento primeiro, incrementada cos xuros moratorios pertinentes».</p>
    <p>Notifíqueselles a presente resolución ás partes, facéndolles saber que contra ela non cabe recurso ningún en virtude do disposto no artigo 215.4 da LAC e artigo 267.7 da LOPX.</p>
    <p>E para que así conste e a súa inserción no <em>Diario Oficial de Galicia</em>, expido o presente na Coruña, 16 de febreiro de 2012.</p>
    <footer><p>A secretaria xudicial</p></footer>

