---
date: '2012-07-26'
id: G0165-050712-0007
page: 29990
number: 142
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ORDE do 19 de xuño de 2012 pola que se autoriza a transmisión inter vivos da
  concesión dos viveiros Sito I e Sito II.
range: Orde
url: >-
  https://www.xunta.gal/dog/Publicados/2012/20120726/AnuncioG0165-050712-0007_gl.html
---
<p>Vistos os expedientes instruÍdos para efectos de transmisión dos viveiros Sito I e Sito II, e das concesións administrativas que os amparan, resulta:</p>
    <p>a) Antecedentes de feito.</p>
    <p>Primeiro. Mediante escritos do 30 de maio de 2012, Dolores Leiro Paz (35265781-L) solicitou autorización para transmisión das concesións dos viveiros Sito I e Sito II.</p>
    <p>Segundo. Os informes do Servizo de Protección dos Recursos sobre as características do viveiro e do Servizo Técnico-Xurídico sobre a tramitación dos expedientes son favorables.</p>
    <p>b) Fundamentos xurídicos.</p>
    <p>Primeiro. Este órgano é competente para resolver os expedientes de conformidade coa Lei 6/2009, de 11 de decembro, de modificación da Lei 11/2008, de pesca de Galicia, e a Lei 11/2008, do 3 de decembro, de pesca de Galicia, e coa Resolución do 12 de abril de 2012, de delegación de sinatura en materia de acuicultura nos titulares das xefaturas de Coordinación da Área do Mar da Consellería do Medio Rural e do Mar. </p>
    <p>Segundo. Os expedientes seguiron todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, pola que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
    <p>Vistas as disposicións citadas, a proposta de resolución elaborada polo Servizo de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, do réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería resolve:</p>
    <p>Autorizar a transmisión <em>inter vivos,</em> a favor de Celso Carballo Leiro (35279221G), das concesións que se indican a continuación:</p>
    <p>Identificación</p>
    <p>Tipo: batea.</p>
    <p>Nome: Sito I.</p>
    <p>Localización:</p>
    <p>Cuadrícula nº: 12.</p>
    <p>Polígono: H.</p>
    <p>Distrito: Cangas (Pontevedra).</p>
    <p>Especies autorizadas:</p>
    <p>Mexillón (<em>Mytilus galloprovincialis</em>).</p>
    <p>Título habilitante: concesión.</p>
    <p>Orde outorgamento: 11.3.1964.</p>
    <p>Remate vixencia: 15.12.2019.</p>
    <p>Identificación:</p>
    <p>Tipo: batea.</p>
    <p>Nome: Sito II.</p>
    <p>Localización:</p>
    <p>Cuadrícula nº: 91.</p>
    <p>Polígono: C.</p>
    <p>Distrito: Cangas (Pontevedra).</p>
    <p>Especies autorizadas:</p>
    <p>Mexillón (<em>Mytilus galloprovincialis</em>).</p>
    <p>Título habilitante: concesión.</p>
    <p>Orde outorgamento: 11.3.1964.</p>
    <p>Remate vixencia: 15.12.2019.</p>
    <p>Actuais titulares: Dolores Leiro Paz (35265781-L) e Celso Carballo Leiro (35279221-G).</p>
    <p>Novo titular: Celso Carballo Leiro (35279221-G).</p>
    <p>Baixo as seguintes condicións:</p>
    <p>Primeira. Os actua is titulares deberán presentar no prazo máximo dun mes, contado desde o día seguinte ao da publicación da presente resolución no <em>Diario Oficial de Galicia</em>, orixinal ou fotocopia compulsada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter aportado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. O novo titular da concesión queda subrogado nos dereitos e obrigas dos anteriores, desde o momento de formalización da compra venda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes, ante a conselleira do Medio Rural e do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 19 de xuño de 2012</p>
    <footer><p>P.D. (Resolución do 12 de abril de 2012)<br>Sonia Lorenzo Santos<br>Xefa de Coordinación da Área do Mar en Vigo</p></footer>

