---
date: '2012-07-26'
id: G0164-170712-0002
page: 29927
number: 142
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 6 de xullo de 2012 pola que se autoriza a apertura e o funcionamento
  do centro privado Fesán II, do concello de Lugo.
range: Orde
url: >-
  https://www.xunta.gal/dog/Publicados/2012/20120726/AnuncioG0164-170712-0002_gl.html
---
<p>O representante da titularidade do CPR Fesán II, do concello de Lugo, solicita a súa apertura e funcionamento para impartir o ciclo formativo de grao superior de Educación infantil, en queda de mañá e de tarde-noite.</p>
    <p>A Xefatura Territorial da Consellería de Cultura, Educación e Ordenación Universitaria de Lugo achega o expediente cos correspondentes informes de acordo co Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e coa Orde do 20 de setembro de 1995 que o desenvolve. </p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Primeiro. Autorizar a apertura e funcionamento do CPR Fesán II, do concello de Lugo, para impartir o ciclo formativo de grao superior de Educación infantil. Os datos do centro que se autoriza son os que se sinalan a continuación:</p>
    <p>Denominación: CPR Fesán II.</p>
    <p>Código do centro: 27020914.</p>
    <p>Domicilio: r/ Vila Verde, 25 baixo.</p>
    <p>Localidade: Lugo.</p>
    <p>Concello: Lugo.</p>
    <p>Provincia: Lugo.</p>
    <p>Titular: Fundación de Estudios e Análises (Fesán).</p>
    <p>Ensinanzas que se autorizan:</p>
    <p>Quenda de mañá:</p>
    <p>1 ciclo formativo de grao superior de Educación infantil (2 unidades, 20 alumnos/as cada unha).</p>
    <p>Quenda de tarde-noite:</p>
    <p>1 ciclo formativo de grao superior de Educación infantil (2 unidades, 20 alumnos/as cada unha). </p>
    <p>Terceiro. Antes da posta en funcionamento das ensinanzas que se autorizan a Xefatura Territorial de Lugo, logo do informe do Servizo Territorial de Inspección Educativa, aprobará expresamente a relación de persoal que impartirá docencia.</p>
    <p>Cuarto. O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 6 de xullo de 2012</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

