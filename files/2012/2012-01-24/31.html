---
date: '2012-01-24'
id: CA04-221211-10181
page: 3795
number: 16
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 15 de decembro de 2011, da Dirección Xeral de Industria, Enerxía
  e Minas, pola que se somete a información pública o proxecto sectorial de
  ampliación da estación de ITV do Espírito Santo, Sada (A Coruña), declarado
  como de incidencia supramunicipal polo Acordo do Consello da Xunta de Galicia
  do 7 de decembro de 2011.
range: Resolución
url: >-
  https://www.xunta.gal/dog/Publicados/2012/20120124/AnuncioCA04-221211-10181_gl.html
---
<p>O Consello da Xunta de Galicia acordou, na súa reunión do 7 de decembro de 2011, declarar o proxecto sectorial de ampliación da estación de ITV do Espírito Santo, Sada (A Coruña), promovido pola empresa Supervisión y Control, S.A., como de incidencia supramunicipal, para os efectos previstos na Lei 10/1995, de ordenación do territorio de Galicia.</p>
    <p>Polo tanto, en cumprimento do disposto no artigo 13.2 do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, segundo o cal os plans ou proxectos que o Consello da Xunta de Galicia declare como de incidencia supramunicipal se someterán por un prazo mínimo dun mes aos trámites de información pública, mediante o correspondente anuncio no Diario Oficial de Galicia e nun dos xornais de maior circulación na comunidade autónoma e de audiencia aos concellos afectados polo plan ou proxecto,</p>
    <h2>RESOLVO:</h2>
    <p>Someter a información pública o proxecto sectorial de ampliación da estación de ITV do Espírito Santo, Sada (A Coruña), declarado como de incidencia supramunicipal por Acordo do Consello da Xunta de Galicia do 7 de decembro de 2011, por un prazo dun mes contado a partir da publicación desta resolución no Diario Oficial de Galicia.</p>
    <p>Os/as interesados/as disporán do citado prazo dun mes para examinar o proxecto sectorial na Dirección Xeral de Industria, Enerxía e Minas da Consellería de Economía e Industria, na Xefatura Territorial da Consellería de Economía e Industria da Coruña e no Concello de Sada e presentar ante esta dirección xeral as alegacións que consideren pertinentes. </p>
    <p>Santiago de Compostela, 15 de decembro de 2011.</p>
    <footer><p>Ángel Bernardo Tahoces<br>Director xeral de Industria, Enerxía e Minas</p></footer>

