---
date: '2012-01-24'
id: G0003-130112-10972
page: 3771
number: 16
agency: Servizo Galego de Saúde
section: IV. Oposicións e concursos.
title: >-
  ANUNCIO do 22 de decembro de 2011, da Xerencia de Xestión Integrada de
  Ourense, Verín e O Barco de Valdeorras, pola que se convoca o procedemento de
  mobilidade interna para ocupar vacantes correspondentes ao persoal fixo das
  categorías de persoal sanitario diplomado, sanitario de formación profesional
  e celadores.
range: Anuncio
url: >-
  https://www.xunta.gal/dog/Publicados/2012/20120124/AnuncioG0003-130112-10972_gl.html
---
<p>De conformidade co establecido nas bases dos procedementos de traslados internos, dentro das institucións sanitarias de atención especializada do Servizo Galego de Saúde, aprobadas pola Administración e as organizacións sindicais con representación na mesa sectorial do Servizo Galego de Saúde do 23 de decembro de 2009, e tras negociacións mantidas coa representación sindical do Complexo Hospitalario Universitario de Ourense que deron como resultado o asinamento desta convocatoria o 21 de decembro de 2010,</p>
    <h2>DISPÓN:</h2>
    <p>Anunciar a convocatoria do procedemento de mobilidade interna para ocupar vacantes correspondentes ao persoal fixo das categorías de persoal sanitario diplomado, sanitario de formación profesional e celadores do Complexo Hospitalario Universitario de Ourense.</p>
    <p>As bases íntegras da citada convocatoria estarán expostas nos taboleiros de anuncios do complexo hospitalario.</p>
    <p>As solicitudes deberán presentarse no Rexistro Xeral do Complexo Hospitalario Universitario de Ourense, sito no edificio administrativo, primeira planta, dirixidas ao xerente de Xestión Integrada, no prazo de 20 días hábiles contados desde o seguinte á data da publicación do anuncio desta convocatoria no Diario Oficial de Galicia.</p>
    <p>Así mesmo, poderán presentarse a través de calquera dos rexistros previstos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Os interesados deberán presentar xunto coa solicitude a documentación necesaria e xustificar documentalmente os méritos que aleguen.</p>
    <p>Ourense, 22 de decembro de 2011.</p>
    <footer><p>Eloína Núñez Masid<br>Xerenta de Xestión Integrada de Ourense, Verín e O Barco de Valdeorras</p></footer>

