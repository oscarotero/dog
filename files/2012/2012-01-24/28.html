---
date: '2012-01-24'
id: CA04-141211-9773
page: 3789
number: 16
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 1 de decembro de 2011, da Xefatura Territorial da Coruña, pola
  que se autoriza administrativamente e se aproba o proxecto de execución dunha
  instalación eléctrica no concello da Laracha (expediente IN407A 106/2011).
range: Resolución
url: >-
  https://www.xunta.gal/dog/Publicados/2012/20120124/AnuncioCA04-141211-9773_gl.html
---
<p>Visto o expediente para o outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Hidroeléctrica de Laracha, S.L.</p>
    <p>Domicilio social: Nicaragua 10-3.º esq., 15005 A Coruña.</p>
    <p>Denominación: reforma C.T. e R.B.T. Villamir. </p>
    <p>Situación: concello da Laracha.</p>
    <p>Características técnicas: </p>
    <p>Novo centro de transformación tipo intemperie sobre apoio de formigón tipo H.V.H.-13/2.500, con transformador de potencia 400 kVA e relación de transformación de 15/0,4-0,23 kV, en substitución do actual centro de transformación tipo caseta de obra civil, que se vai demoler.</p>
    <p>L.M.T. aérea a 15/20 kV, cunha lonxitude de 35 m, con condutor illado trenzado de tipo R.H.V.S. 12/20 kV/95 mm2 e con inicio no apoio número 60 existente tipo HV-2-13/1.000 da L.M.T. Villamir (expte. 7.597) e final no novo apoio proxectado, onde se instalará o C.T. O trazado proxectado manterá o eixo da liña existente que se vai substituír, cunha única aliñación.</p>
    <p>Reforma da rede aérea de baixa tensión existente, coa instalación de 5 novos apoios tipo HV, con condutor R.Z. 3×150×80, cunha lonxitude de 663 m.</p>
    <p>Cumpridos os trámites ordenados na Lei 54/1997, do 27 de novembro (BOE número 285), do sector eléctrico, e no título VII, capítulo II do Real decreto 1955/2000, do 1 de decembro (BOE número 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguranza establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Esta resolución substitúe a ditada en data 16.11.2011 por erros materiais no seu contido.</p>
    <p>A Coruña, 1 de decembro de 2011.</p>
    <footer><p>P.A. (Artigo 39.3 Decreto 324/2009; DOG número 117, do 17 de xuño)<br>Isidoro Martínez Arca<br>Xefe do Servizo de Administración Industrial</p></footer>

