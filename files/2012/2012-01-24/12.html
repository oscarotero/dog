---
date: '2012-01-24'
id: G0003-130112-10979
page: 3761
number: 16
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 20 de decembro de 2011, da Xerencia de Xestión Integrada da
  Coruña, pola que se anuncia convocatoria pública para a provisión dun posto de
  xefe de grupo de taller eléctrico no Hospital A Coruña.
range: Resolución
url: >-
  https://www.xunta.gal/dog/Publicados/2012/20120124/AnuncioG0003-130112-10979_gl.html
---
<p>De conformidade co establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 311/2009, do 28 de maio (DOG núm. 109, do 5 de xuño), polo que se establece a estrutura orgánica do Servizo Galego de Saúde, e Orde do 15 de xuño de 2009 (DOG núm. 119, do 19 de xuño), modificada pola Orde do 28 de setembro de 2011, sobre delegación de competencias en órganos centrais e periféricos do Servizo Galego de Saúde,</p>
    <footer><p>RESOLVO:</p></footer>
    <p>Primeiro. Anunciar a convocatoria para cubrir, polo procedemento de concurso de méritos, un posto de xefe de grupo de taller eléctrico no Hospital A Coruña, segundo se especifica no anexo desta resolución.</p>
    <p>Segundo. As retribucións do posto ofertado serán as que correspondan de acordo coa orde pola que se ditan instrucións sobre a confección de nóminas do persoal ao servizo da Administración autonómica vixente.</p>
    <p>Terceiro. As solicitudes para participar nesta convocatoria presentaranse, no Rexistro do Hospital A Coruña, sito nas Xubias de Arriba n.º 84, 15006 A Coruña ou a través de calquera dos procedementos do artigo 38 da Lei 30/1992, de 26 de novembro, de réxime xurídico das administracións públicas e do procedemento administrativo común, no prazo de vinte días naturais, contados a partir do seguinte ao da publicación deste anuncio no <em>Diario Oficial de Galicia</em>.</p>
    <p>Cuarto. As bases íntegras da convocatoria estarán expostas nos taboleiros de anuncios do Complexo Hospitalario Universitario A Coruña así como na páxina web do Servizo Galego de Saúde (www.sergas.es).</p>
    <p>A Coruña, 20 de decembro de 2011.</p>
    <footer><p>Alfredo García Iglesias<br>Xerente de Xestión Integrada da Coruña</p></footer>
    <footer><p>ANEXO</p></footer>
    <p>Denominación do posto: xefe de grupo de taller eléctrico no Hospital A Coruña da Estrutura de Xestión Integrada da Coruña.</p>
    <p>Grupo de clasificación: C2.</p>
    <p>N.º de vacantes: 1.</p>

