---
date: '2012-01-24'
id: G0003-120112-10934
page: 3763
number: 16
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 21 de decembro de 2011, da Xerencia de Xestión Integrada de
  Santiago de Compostela, pola que se resolve a convocatoria pública para a
  provisión do posto de supervisor/a da área funcional de Calidade e Xestión de
  Procesos do Complexo Hospitalario Universitario de Santiago de Compostela.
range: Resolución
url: >-
  https://www.xunta.gal/dog/Publicados/2012/20120124/AnuncioG0003-120112-10934_gl.html
---
<p>Convocada por Resolución 3/2011, do 12 de setembro de 2011 (<em>Diario Oficial de Galicia </em>núm. 197, do 14 de outubro), a provisión do posto de supervisor/a da área funcional de Calidade e Xestión de Procesos do Complexo Hospitalario Universitario de Santiago, esta xerencia, de conformidade coa competencia atribuída no artigo 3 da Orde da Consellería de Sanidade do 24 de maio de 2006 (<em>Diario Oficial de Galicia</em> núm. 106, do 5 de xuño),</p>
    <h2>DISPÓN:</h2>
    <p>Primeiro. Resolver a convocatoria pública para a provisión do posto de supervisor/a da área funcional de Calidade e Xestión de Procesos do Complexo Hospitalario Universitario de Santiago, convocado por Resolución 3/2011, do 12 de setembro (<em>Diario Oficial de Galicia</em> núm. 197, do 14 de outubro).</p>
    <p>Segundo. Nomear, para o posto que se indica, á persoa citada no anexo desta resolución.</p>
    <p>Terceiro. O aspirante nomeado deberá cesar na praza que desempeñe dentro dos tres días hábiles seguintes a aquel en que se publique a presente resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento. Para estes efectos, entenderase por praza de-sempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo, percibíndose os correspondentes haberes de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. Contra a presente resolución poderá interpoñerse recurso de alzada ante a Dirección de Recursos Humanos do Servizo Galego de Saúde, no prazo dun mes, contado a partir do día seguinte ao da súa publicación, nos termos dos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e Lei 25/2009, do 22 de decembro.</p>
    <p>Santiago de Compostela, 21 de decembro de 2011.</p>
    <footer><p>Rosa Bermejo Pareja<br>Xerente de Xestión Integrada de Santiago de Compostela</p></footer>
    <h2>ANEXO</h2>
    <p>Posto: supervisora da área funcional de Calidade e Xestión de Procesos.</p>
    <p>Nome e apelidos: Marta Conde García.</p>
    <p>DNI: 33299148-R.</p>

