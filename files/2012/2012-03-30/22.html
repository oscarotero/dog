---
date: '2012-03-30'
id: G0003-260312-13964
page: 11475
number: 63
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 22 de marzo de 2012, do tribunal encargado de xulgar o proceso
  selectivo para o ingreso na clase de inspector farmacéutico, relativa á
  publicación do cadro definitivo de respostas e das puntuacións provisionais do
  primeiro exercicio da fase de oposición do proceso selectivo convocado por
  Resolución do 27 de xullo de 2010 (DOG núm. 149, do 5 de agosto).
range: Resolución
url: >-
  https://www.xunta.gal/dog/Publicados/2012/20120330/AnuncioG0003-260312-13964_gl.html
---
<p>Na sesión que tivo lugar o día 15 de marzo de 2012, o tribunal nomeado por Resolución do 11 de novembro de 2011, da Dirección de Recursos Humanos (DOG núm. 230, do 1 de decembro), para cualificar o proceso selectivo para o ingreso na clase de inspector farmacéutico, convocado por Resolución da Dirección de Recursos Humanos do 27 de xullo de 2010 (DOG núm. 149, do 5 de agosto), e de conformidade co disposto nos números 6 e 7 da base sexta, adoptou os seguintes acordos:</p>
    <p>Primeiro. Publicar o cadro definitivo de respostas e as puntuacións provisionais do primeiro exercicio da fase de oposición acadadas polos aspirantes presentados a clase de inspector farmacéutico.</p>
    <p>Segundo. Anular, de oficio, as preguntas números 51 e 58 do primeiro exercicio, que pasan a ser substituídas polas preguntas de reserva números 91 e 92, respectivamente.</p>
    <p>Terceiro. O cadro definitivo de respostas, a listaxe de puntuacións provisionais, así como a argumentación das anulacións das preguntas 51 e 58 poderanse consultar na páxina web do Servizo Galego de Saúde e nos taboleiros de anuncios dos servizos centrais e periféricos da Consellería de Sanidade e do Servizo Galego de Saúde.</p>
    <p>Cuarto. De existiren erros na confección aritmética da puntuación obtida, os/as interesados/as poderán presentar reclamación ante o tribunal, no prazo de cinco días hábiles seguintes a esta publicación. A estimación ou desestimación das ditas reclamacións entenderase implícita na resolución pola que se publique as puntuacións definitivas do primeiro exercicio de oposición.</p>
    <p>Santiago de Compostela, 22 de marzo de 2012.</p>
    <footer><p>Luis Cadórniga Valiño<br>Presidente do tribunal</p></footer>

