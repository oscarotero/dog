---
date: '2012-03-30'
id: G0164-140312-13466
page: 11502
number: 63
agency: 'Consellería de Cultura, Educación e Ordenación Universitaria'
section: VI. Anuncios. a) Administración autonómica.
title: >-
  ANUNCIO do 8 de marzo de 2012, do Servizo Técnico Xurídico da Secretaría Xeral
  de Cultura, polo que se notifica a Resolución do 12 de xaneiro de 2011 ditada
  polo secretario xeral técnico da Consellería de Cultura e Turismo no
  expediente de recurso de reposición interposto por Estela Loxística e
  Proxectos, S.L., contra a Resolución do 15 de xullo de 2010, pola que se lle
  denegou a axuda solicitada ao abeiro da Orde da Consellería de Cultura e
  Turismo do 21 de abril de 2010.
range: Anuncio
url: >-
  https://www.xunta.gal/dog/Publicados/2012/20120330/AnuncioG0164-140312-13466_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que se relaciona no anexo, a quen non se lle puido facer por correo certificado, a resolución do recurso de reposición reflectido no anexo deste anuncio.</p>
    <p>Tendo en conta que, en atención ao previsto no artigo 61 da Lei 30/1992, o acto non se publica na súa integridade, fáiselle saber ao interesado que poderá comparecer, no prazo de dez días hábiles, contados desde o seguinte ao da publicación deste anuncio, no Servizo Técnico Xurídico da Secretaría Xeral de Cultura, da Consellería de Cultura, Educación e Ordenación Universitaria, edificio administrativo San Caetano, bloque 3, 2.º, Santiago de Compostela, para o coñecemento íntegro da mencionada resolución e constancia de tal coñecemento.</p>
    <p>O presente anuncio remitirase, así mesmo, ao concello correspondente ao último enderezo coñecido do interesado en aplicación do artigo 59.5 da Lei 30/1992, co obxecto de que proceda á súa publicación por medio dun anuncio no seu taboleiro de edictos.</p>
    <p>Contra a resolución do recurso de reposición, que pon fin á vía administrativa, poderá o interesado interpoñer recurso contencioso-administrativo ante o Tribunal Superior de Xustiza de Galicia no prazo de dous meses contados a partir do día seguinte ao da súa publicación no <em>Diario Oficial de Galicia</em>, de conformidade co establecido no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 8 de marzo de 2012.</p>
    <footer><p>Beatriz Otero Schmitt<br>Xefa do Servizo Técnico Xurídico</p></footer>
    <h2>ANEXO</h2>
    <p>Interesado: Anxo Xoán Rajó Pazó (en nome de Estela Loxística e Proxectos, S.L.).</p>
    <p>Último enderezo coñecido: rúa México, 3, 4.º andar, 36004 Vigo.</p>
    <p>Asunto: denegación da axuda solicitada ao abeiro da Orde da Consellería de Cultura e Turismo do 21 de abril de 2010 pola que se establecen as bases reguladoras para a concesión, en réxime de concorrencia competitiva, das subvencións para empresas privadas e entidades sen ánimo de lucro que realicen actividades de conservación, protección e difusión do Camiño de Santiago, e se procede á súa convocatoria para o ano 2010.</p>
    <p>Resolución notificada: resolución do secretario xeral técnico da Consellería de Cultura e Turismo do 12 de xaneiro de 2011.</p>

