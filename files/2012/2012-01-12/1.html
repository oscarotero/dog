---
date: '2012-01-12'
id: G0164-110112-10876
page: 1887
number: 8
agency: 'Consellería de Cultura, Educación e Ordenación Universitaria'
section: I. Disposicións xerais.
title: >-
  ORDE do 9 de xaneiro de 2012 pola que se determina a adscrición dos órganos
  superiores e directivos regulados no Decreto 13/2012, do 4 de xaneiro, polo
  que se fixa a estrutura orgánica das consellerías da Xunta de Galicia.
range: Orde
url: >-
  https://www.xunta.gal/dog/Publicados/2012/20120112/AnuncioG0164-110112-10876_gl.html
---
<p>O Decreto 1/2012, do 3 de xaneiro, polo que se modifica a estrutura orgánica da Xunta de Galicia, determinou a creación da Consellería de Cultura, Educación e Ordenación Universitaria.</p>
    <p>O Decreto 13/2012, do 4 de xaneiro, polo que se fixa a estrutura orgánica das consellerías da Xunta de Galicia, establece no seu artigo 5 que a Consellería de Cultura, Educación e Ordenación Universitaria se estrutura en tres órganos superiores e catro órganos directivos, coa adscrición dunha axencia pública e un ente público.</p>
    <p>O citado decreto regula o réxime transitorio de adscrición dos órganos superiores e directivos das consellerías afectadas polos cambios organizativos ás consellerías resultantes da nova organización, en canto non se regule por decreto a súa nova estrutura orgánica.</p>
    <p>Ao abeiro da disposición transitoria segunda, procede determinar a adscrición dos órganos dependentes das secretarías xerais técnicas e da dirección xeral suprimidas aos órganos superiores ou directivos correspondentes mentres non se aprobe a nova estrutura orgánica.</p>
    <p>Polo exposto, en virtude das atribucións que me confire a Lei 1/1983, do 22 de febreiro, de normas reguladoras da Xunta e da súa Presidencia e o Decreto 13/2012, do 4 de xaneiro, polo que se fixa a estrutura orgánica das consellerías da Xunta de Galicia,</p>
    <h2>RESOLVO:</h2>
    <p>1. Adscribir, con carácter temporal e ata que se aprobe o decreto de estrutura orgánica da Consellería de Cultura, Educación e Ordenación Universitaria, os órganos dependentes dos órganos directivos suprimidos aos seguintes órganos superiores e directivos:</p>
    <p>– Adscríbense á Secretaría Xeral Técnica da Consellería de Cultura, Educación e Ordenación Universitaria os órganos dependentes da Secretaría Xeral Técnica da extinta Consellería de Educación e Ordenación Universitaria.</p>
    <p>–  Adscríbense á Secretaría Xeral Técnica da Consellería de Cultura, Educación e Ordenación Universitaria os órganos dependentes da Secretaría Xeral Técnica da extinta Consellería de Cultura e Turismo, agás o Servizo Técnico Xurídico.</p>
    <p>– Adscríbense á Secretaría Xeral de Cultura os órganos da extinta Dirección Xeral do Libro, Bibliotecas e Arquivos, así como o Servizo Técnico Xurídico da extinta Secretaría Xeral Técnica da Consellería de Cultura e Turismo.</p>
    <p>2. Os órganos superiores e de dirección adscritos á nova Consellería de Cultura, Educación e Ordenación Universitaria e os seus órganos dependentes manterán a súa estrutura e funcións ata que se proceda ao desenvolvemento da súa estrutura orgánica.</p>
    <p>Santiago de Compostela, 9 de xaneiro de 2012.</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

