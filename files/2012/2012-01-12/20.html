---
date: '2012-01-12'
id: CA05-301211-10569
page: 1983
number: 8
agency: Consellería de Traballo e Benestar
section: IV. Oposicións e concursos.
title: >-
  ORDE do 23 de decembro de 2011 pola que se resolve a convocatoria para a
  provisión, polo sistema de libre designación, de dous postos de traballo
  vacantes na Consellería de Traballo e Benestar, anunciada pola Orde desta
  consellería do 18 de outubro de 2011 (Diario Oficial de Galicia número 217, do
  14 de novembro).
range: Orde
url: >-
  https://www.xunta.gal/dog/Publicados/2012/20120112/AnuncioCA05-301211-10569_gl.html
---
<p>Convocada a provisión, polo sistema de libre designación, de dous postos de traballo vacantes na Consellería de Traballo e Benestar, mediante a Orde do 18 de outubro de 2011 (DOG n.º 217, do 14 de novembro), de conformidade co establecido nas bases quinta e sexta da referida orde, esta consellería</p>
    <h2>RESOLVE:</h2>
    <p>Primeiro. Adxudicarlle destino, nos postos de traballo que se indican, ao persoal que se expresa no anexo desta orde, seleccionado conforme o establecido nas bases da convocatoria realizada por Orde desta consellería do 18 de outubro de 2011.</p>
    <p>Segundo. O cesamento no actual destino do persoal que obtivo praza producirase no prazo de tres días, a contar a partir do seguinte ao da data da publicación desta orde no <em>Diario Oficial de Galicia</em>.</p>
    <p>Se na data en que debe cesar no seu destino o persoal está desfrutando un período de licenza, vacacións ou permiso, o prazo para efectualo empezará a contar a partir do día seguinte ao da súa incorporación.</p>
    <p>A toma de posesión da praza adxudicada deberase realizar no prazo dos tres días seguintes ao do cesamento, de tratarse da mesma localidade en que actualmente presta os seus servizos o persoal, ou no prazo dun mes, de tratarse de distinta localidade, conforme o establecido no artigo 14 do Decreto 93/1991, do 20 de marzo.</p>
    <p>Terceiro. O xefe do centro en que cause baixa o persoal, así como o daquel en que obteña destino, consignarán no título administrativo, dentro do prazo sinalado no punto anterior, as correspondentes dilixencias de cesamento e toma de posesión, das que se dará traslado, mediante copia, á Dirección Xeral da Función Pública.</p>
    <p>Cuarto. Contra esta orde, que esgota a vía administrativa, os/as interesados/as poderán interpoñer recurso potestativo de reposición perante esta consellería, no prazo dun mes a contar desde o día seguinte ao da súa publicación no DOG, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente perante o xulgado do contencioso-administrativo competente no prazo de dous meses a contar a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 23 de decembro de 2011.</p>
    <footer><p>Beatriz Mato Otero<br>Conselleira de Traballo e Benestar</p></footer>
    <h2>ANEXO</h2>
    <p>Apelidos e nome: Obenza Muradás, Susana.</p>
    <p>NRP: 3496178557 A2053.</p>
    <p>Grupo: C1.</p>
    <p>Corpo/escala: corpo administrativo da Xunta de Galicia.</p>
    <p>Denominación do posto: directora Residencia Tempo Libre.</p>
    <p>Código: TR.C99.40.210.32190.001.</p>
    <p>Nivel: 25.</p>
    <p>Dependencia: Residencia Tempo Libre do Carballiño.</p>
    <p>Localidade: O Carballiño.</p>
    <p>Apelidos e nome: Pérez Pérez, Concepción.</p>
    <p>NRP: 4446149257L145100062.</p>
    <p>Grupo: II.</p>
    <p>Categoría: 006.</p>
    <p>Denominación do posto: directora administradora.</p>
    <p>Código: TR.C99.40.801.32230.001.</p>
    <p>Nivel: 22.</p>
    <p>Dependencia: Residencia de Maiores (Castro Caldelas).</p>
    <p>Localidade: Castro Caldelas.</p>
    <p>Observacións: B18//Complemento singularidade ata importe do subgrupo A1-A2, nivel 22, co límite establecido no Convenio colectivo do persoal laboral da Xunta de Galicia.</p>

