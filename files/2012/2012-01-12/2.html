---
date: '2012-01-12'
id: C3F1-291211-10550
page: 1889
number: 8
agency: Consellería de Educación e Ordenación Universitaria
section: II. Autoridades e persoal. b) Nomeamentos.
title: >-
  DECRETO 251/2011, do 29 de decembro, polo que se nomea reitor magnífico da
  Universidade da Coruña o profesor doutor Xosé Luis Armesto Barbeito.
range: Decreto
url: >-
  https://www.xunta.gal/dog/Publicados/2012/20120112/AnuncioC3F1-291211-10550_gl.html
---
<p>A Lei orgánica 6/2001, do 21 de decembro, de universidades, modificada pola Lei orgánica 4/2007, do 12 de abril, regula no seu artigo 20 a forma de elección do reitor e dispón que será nomeado polo órgano correspondente da comunidade autónoma.</p>
    <p>Pola súa banda, os estatutos da Universidade da Coruña, aprobados polo Decreto 101/2004, do 13 de maio, modificados polo Decreto 194/2007, do 11 de outubro, dispoñen, no seu artigo 35, que o reitor será elixido pola comunidade universitaria e nomeado pola Xunta de Galicia. </p>
    <p>Recibida na Consellería de Educación e Ordenación Universitaria certificación do secretario xeral da Universidade da Coruña en que consta que o día 13 de decembro de 2011 se realizou a segunda volta das eleccións a reitor e Xosé Luis Armesto Barbeito acadou o apoio proporcional de máis da metade dos votos validamente emitidos, unha vez feitas e aplicadas as ponderacións correspondentes, e realizada a súa proclamación definitiva como reitor electo o 22 de decembro de 2011.</p>
    <p>Na súa virtude, en uso das atribucións que me confire a Lei 1/1983, do 22 de febreiro, reguladora da Xunta e da súa Presidencia, por instancia da Universidade da Coruña, por proposta do conselleiro de Educación e Ordenación Universitaria e logo de deliberación do Consello da Xunta de Galicia na súa reunión do día vinte e nove de decembro de dous mil once, </p>
    <h2>DISPOÑO:</h2>
    <p>Artigo único.</p>
    <p>Nomear reitor magnífico da Universidade da Coruña o profesor doutor Xosé Luis Armesto Barbeito. </p>
    <p>Santiago de Compostela, vinte e nove de decembro de dous mil once. </p>
    <footer><p>Alberto Núñez Feijóo<br>Presidente</p><p>Jesús Vázquez Abad<br>Conselleiro de Educación e Ordenación Universitaria</p></footer>

