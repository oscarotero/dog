---
date: '2012-01-12'
id: U500-221211-10236
page: 1966
number: 8
agency: Universidade de Vigo
section: III. Outras disposicións.
title: >-
  RESOLUCIÓN do 19 de decembro de 2011 pola que se publica o plan de estudos da
  titulación oficial de máster universitario en Investigación en Comunicación.
range: Resolución
url: >-
  https://www.xunta.gal/dog/Publicados/2012/20120112/AnuncioU500-221211-10236_gl.html
---
<p>Obtida a verificación do plan de estudos polo Consello de Universidades, logo do informe favorable da Axencia Nacional de Avaliación da Calidade e Acreditación (ANECA) e establecido o carácter oficial do título por Acordo do Consello de Ministros do 22 de xaneiro de 2010 (publicado no BOE do 26 de febreiro por Resolución da Secretaría Xeral de Universidades do 9 de febreiro).</p>
    <p>Para os efectos do cumprimento do previsto no artigo 35.4 da Lei orgánica 6/2001, do 21 de decembro, de universidades, e na redacción dada pola Lei orgánica 4/2007, do 12 de abril, que establecen que os reitores e as reitoras das universidades deberán ordenar a publicación no Boletín Oficial del Estado (BOE) e, neste caso, no Diario Oficial de Galicia (DOG); do primeiro inciso do número 5.1 da memoria para a solicitude de verificación de títulos oficiais, segundo o anexo I do Real decreto 1393/2007, do 29 de outubro, segundo comunicado do 14 de outubro de 2008, da Subdirección Xeral de Coordinación Académica e Réxime Xurídico do Ministerio de Ciencia e Innovación, relativo á estrutura das ensinanzas; e segundo o artigo 26 do Real decreto 861/2010, do 2 de xullo.</p>
    <p>Esta reitoría</p>
    <h2>RESOLVE:</h2>
    <p>Publicar o plan de estudos conducente á obtención do título oficial de máster universitario en Investigación en Comunicación pola Universidade de Vigo, que se recolle no anexo a esta resolución.</p>
    <p>Vigo, 19 de decembro de 2011.</p>
    <footer><p>Salustiano Mato de la Iglesia<br>Rector da Universade de Vigo</p></footer>
    <h2>ANEXO<br>Máster universitario en Investigación en Comunicación </h2>
    <p>Rama de coñecemento: Ciencias Sociais e Xurídicas.</p>
    <p>Universidades participantes: Vigo.</p>
    <p>Cadro 1. Distribución de créditos ECTS segundo tipo de materia.</p>
    <table>
     <tbody>
      <tr>
       <td>Tipo de materia</td>
       <td>ECTS</td>
      </tr>
      <tr>
       <td>Obrigatorias</td>
       <td>36</td>
      </tr>
      <tr>
       <td>Optativas</td>
       <td>0</td>
      </tr>
      <tr>
       <td>Prácticas externas</td>
       <td>0</td>
      </tr>
      <tr>
       <td>Traballo fin de máster</td>
       <td>24</td>
      </tr>
      <tr>
       <td>Créditos totais</td>
       <td>60</td>
      </tr>
     </tbody>
    </table>
    <p>Cadro 2. Materias, créditos e distribución temporal do máster.</p>
    <table>
     <tbody>
      <tr>
       <td>Materia</td>
       <td>ECTS</td>
       <td>Carácter</td>
       <td>Módulo</td>
      </tr>
      <tr>
       <td>A Investigación dos Medios de Comunicación Social</td>
       <td>3</td>
       <td>Obrigatorio</td>
       <td rowspan="3">Competencias de Investigación en Comunicación</td>
      </tr>
      <tr>
       <td>Criterios para a Crítica de Textos Periodísticos</td>
       <td>3</td>
       <td>Obrigatorio</td>
      </tr>
      <tr>
       <td>Textos Clásicos en Investigación en Comunicación</td>
       <td>3</td>
       <td>Obrigatorio</td>
      </tr>
      <tr>
       <td>Métodos de Investigación en Ciberperiodismo</td>
       <td>3</td>
       <td>Obrigatorio</td>
       <td rowspan="2">Competencias de Investigación en Comunicación Dixital</td>
      </tr>
      <tr>
       <td>Investigación de Comunicación en Redes Dixitais</td>
       <td>3</td>
       <td>Obrigatorio</td>
      </tr>
      <tr>
       <td>Modelos de Radio, Innovacións e Usos Sociais</td>
       <td>3</td>
       <td>Obrigatorio</td>
       <td rowspan="3">Competencias de Investigación en Comunicación de Medios de Comunicación</td>
      </tr>
      <tr>
       <td>Novas Formas Publicitarias</td>
       <td>3</td>
       <td>Obrigatorio</td>
      </tr>
      <tr>
       <td>Estudo dos Principais Grupos de Comunicación en España</td>
       <td>3</td>
       <td>Obrigatorio</td>
      </tr>
      <tr>
       <td>Métodos de Investigación e Análise de Identidade e Imaxe Corporativa</td>
       <td>3</td>
       <td>Obrigatorio</td>
       <td rowspan="4">Competencias de Investigación en Comunicación de Organizacións</td>
      </tr>
      <tr>
       <td>Comunicación e Protocolo Institucional e Corporativo</td>
       <td>3</td>
       <td>Obrigatorio</td>
      </tr>
      <tr>
       <td>Investigación en Proxectos de Relacións Públicas</td>
       <td>3</td>
       <td>Obrigatorio</td>
      </tr>
      <tr>
       <td>O Valor e a Adecuación do Texto na Comunicación de Organizacións</td>
       <td>3</td>
       <td>Obrigatorio</td>
      </tr>
      <tr>
       <td>Traballo fin de máster</td>
       <td>24</td>
       <td>Obrigatorio</td>
       <td>Traballo fin de máster</td>
      </tr>
     </tbody>
    </table>
    <p>Para a obtención do título de máster universitario en Investigación en Comunicación o alumnado deberá superar 60 ECTS obrigatorios.</p>

