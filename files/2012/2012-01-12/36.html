---
date: '2012-01-12'
id: CA04-221211-10182
page: 2015
number: 8
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 15 de decembro de 2011, da Xefatura Territorial  da Coruña, pola
  que se autoriza administrativamente e se aproba o  proxecto de execución dunha
  instalación eléctrica no concello de Arteixo (expediente IN407A 266/2011).
range: Resolución
url: >-
  https://www.xunta.gal/dog/Publicados/2012/20120112/AnuncioCA04-221211-10182_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. de Arteixo, 171, 15007 A Coruña.</p>
    <p>Denominación: alimentación M.T. iluminación túnel acceso Porto Exterior A Coruña.</p>
    <p>Situación: concello de Arteixo.</p>
    <p>Características técnicas: </p>
    <p>Liña eléctrica de media tensión subterránea a 15/20 kV, cunha lonxitude de 0,546 km, coa orixe no paso aerosubterráneo que se vai realizar no apoio proxectado 16/1 para intercalar na L.M.T. SBN-702, tramo entre a derivada ao C.T. Suevos Porto (expediente 50.172) e a derivada ao C.T. Polígono Industrial de Suevos I, condutor tipo R.H.Z.1.-2OL-12/20 kV 3(1×150 Al), e final no C.S. iluminación túnel acceso porto exterior que se instalará polo cliente. Concello de Arteixo.</p>
    <p>Cumpridos os trámites ordenados na Lei 54/1997, do 27 de novembro (BOE número 285), do sector eléctrico, e no título VII, capítulo II do Real decreto 1955/2000, do 1 de decembro (BOE número 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 15 de decembro de 2011.</p>
    <footer><p>P.A. (Artigo 39.3 Decreto 324/2009; DOG número 117, do 17 de xuño)<br>Isidoro Martínez Arca <br>Xefe do Servizo de Administración Industrial</p></footer>

