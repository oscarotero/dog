---
date: '2012-10-24'
id: G0198-161012-0001
page: 40090
number: 203
agency: Axencia Galega de Innovación
section: III. Outras disposicións.
title: >-
  RESOLUCIÓN do 16 de outubro de 2012 pola que se adxudican as bolsas para
  estadías correspondentes a investigadores contratados ao abeiro do Programa
  Ángeles Alvariño en centros alleos ao sistema universitario de Galicia (SUG),
  previstas na Resolución do 7 de agosto de 2012 (Diario Oficial de Galicia
  número 158, do 21 de agosto) pola que se convocan as axudas ás prórrogas do
  Programa Isidro Parga Pondal (adxudicación do ano 2009) e para a concesión das
  bolsas para estadías correspondentes a investigadores contratados ao abeiro do
  Programa Ángeles Alvariño, en centros alleos ao sistema universitario de
  Galicia (SUG), ao abeiro das accións financiables polo FSE de formación de
  investigadores do Plan Galego de Investigación, Innovación e Crecemento
  2011-2015.
range: Resolución
url: >-
  https://www.xunta.gal/dog/Publicados/2012/20121024/AnuncioG0198-161012-0001_gl.html
---
<p>A Resolución da Axencia Galega de Innovación do 7 de agosto de 2012 (DOG nº 158, do 21 de agosto) aproba as bases que rexerán a convocatoria de axudas ás prórrogas do Programa Isidro Parga Pondal (adxudicación do ano 2009) e para a concesión das bolsas para estadías correspondentes a investigadores contratados ao abeiro do Programa Ángeles Alvariño, en centros alleos ao sistema universitario de Galicia (SUG), ao abeiro das accións financiables polo FSE de formación de investigadores, do Plan Galego de Investigación, Innovación e Crecemento 2011-2015 para o ano 2012.</p>
    <p>No artigo 2 («Requisitos dos solicitantes e duración máxima da estadía») do anexo II da mencionada orde de convocatoria determínanse os requisitos que deberán cumprir os candidatos ás axudas correspondentes ao programa de bolsas para estadías de investigación no estranxeiro e en centros españois fóra de Galicia. Pola súa banda, no artigo 6 («Avaliación e selección das solicitudes») do dito anexo II establécese que a avaliación das solicitudes admitidas a fará a comisión de selección indicada no artigo 9 das bases xerais da resolución de referencia, conforme o criterio de selección establecido no artigo 7 do anexo II.</p>
    <p>Na súa virtude, e atendendo á proposta elaborada na sesión do 5 de outubro de 2012 pola comisión de selección establecida no artigo 9 das bases xerais da Resolución do 7 de agosto de 2012, a Axencia Galega de Innovación</p>
    <h2>RESOLVE:</h2>
    <p>Primeiro. Concederlles as bolsas para estadías de investigación no estranxeiro e en centros españois fóra de Galicia aos solicitantes que se relacionan no anexo desta resolución, para a realización de investigación nos destinos que se sinalan, durante o período de tempo e na contía que se indica en cada caso.</p>
    <p>Segundo. As axudas concedidas que se financian con cargo ás aplicacións orzamentarias 08.03.561A.480.0 dos orzamentos xerais da Comunidade Autónoma de Galicia para o ano 2012, correspóndense coa distribución que se indica na táboa seguinte:</p>
    <table>
     <tbody>
      <tr>
       <td rowspan="2">Anexo II</td>
       <td rowspan="2">Tipo de axuda</td>
       <td colspan="2">Crédito</td>
      </tr>
      <tr>
       <td>Aplicación orzamentaria</td>
       <td>Anualidade 2012</td>
      </tr>
      <tr>
       <td>II</td>
       <td>Bolsas para estadías fóra de Galicia</td>
       <td>(*) 08.03.561A.480.0</td>
       <td>67.500 €</td>
      </tr>
     </tbody>
    </table>
    <p>(*) A aplicación orzamentaria 08.03.561A.480.0 está dotada co Fondo Social Europeo (FSE). As bolsas terán un cofinanciamento do 80 % e integraranse no marco do Programa operativo FSE Galicia 2007-2013, eixe 4, tema prioritario 80.</p>
    <p>Terceiro. Todas as solicitudes para as que se propón o seu financiamento cumpren os requisitos establecidos nas correspondentes bases da convocatoria.</p>
    <p>Cuarto. En relación coa aceptación, renuncia e obrigas dos beneficiarios, estes ateranse ao disposto nos artigos 13 e 14 das bases da resolución de convocatoria, así como ao disposto nos artigos 7 e 8 do anexo II da mencionada resolución sobre xustificación e pagamento da bolsa e compatibilidades.</p>
    <p>Esta resolución entrará en vigor o día seguinte ao da súa publicación no DOG.</p>
    <p>Santiago de Compostela, 16 de outubro de 2012</p>
    <footer><p>Ricardo Capilla Pueyo<br>Director da Axencia Galega de Innovación</p></footer>
    <h2>ANEXO<br>Concedidos na convocatoria 2012</h2>
    <p>Aplicación orzamentaria 08.03.561A.480.0.</p>
    <table>
     <thead>
      <tr>
       <td>Nome</td>
       <td>NIF</td>
       <td>Destino</td>
       <td>Axuda <br>instituc.</td>
       <td>Nº <br>meses</td>
       <td>Total <br>meses</td>
       <td>Total</td>
      </tr>
     </thead>
     <tbody>
      <tr>
       <td>Castro Tubío, José Manuel</td>
       <td>33300906B</td>
       <td>Barcelona</td>
       <td>400 €</td>
       <td>1</td>
       <td>1.200 €</td>
       <td>1.600 €</td>
      </tr>
      <tr>
       <td>Cillero Pastor, Berta</td>
       <td>79320589Y</td>
       <td>Amsterdam<br>(Países Baixos)</td>
       <td>600 €</td>
       <td>4</td>
       <td>6.000 €</td>
       <td>6.600 €</td>
      </tr>
      <tr>
       <td>Díaz Lagares, Ángel</td>
       <td>32677576G</td>
       <td>L’Hospitalet de Llobregat</td>
       <td>400 €</td>
       <td>12</td>
       <td>14.400 €</td>
       <td>14.800 €</td>
      </tr>
      <tr>
       <td>García Pérez, Samuel</td>
       <td>32687405N</td>
       <td>Amsterdam<br>(Países Baixos)</td>
       <td>600 €</td>
       <td>12</td>
       <td>18.000 €</td>
       <td>18.600 €</td>
      </tr>
      <tr>
       <td>Lazcano Larkin, María Cristina</td>
       <td>44471261W</td>
       <td>Davis (USA)</td>
       <td>1.000 €</td>
       <td>12</td>
       <td>22.800 €</td>
       <td>23.800 €</td>
      </tr>
      <tr>
       <td>Vilas Fernández, Carlos</td>
       <td>36134528X</td>
       <td>Grignon (Francia)</td>
       <td>600 €</td>
       <td>1</td>
       <td>1.500 €</td>
       <td>2.100 €</td>
      </tr>
      <tr>
       <td colspan="7">                                                                              Total                                                                                        67.500 €</td>
      </tr>
     </tbody>
    </table>

