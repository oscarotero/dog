---
date: '2012-03-14'
id: G0003-050312-12969
page: 9183
number: 52
agency: Servizo Galego de Saúde
section: IV. Oposicións e concursos.
title: >-
  ANUNCIO do 14 de febreiro de 2012, da Xerencia do Hospital da Barbanza, polo
  que se procede a dar publicidade á resolución da mesma data, coa finalidade de
  convocar o procedemento de mobilidade interna voluntaria do persoal
  estatutario fixo, sanitario non facultativo (persoal de enfermaría, DUE e
  técnicos en coidados auxiliares de enfermaría, TCAE) e non sanitario (auxiliar
  administrativo de equipo mecanizado).
range: Anuncio
url: >-
  https://www.xunta.gal/dog/Publicados/2012/20120314/AnuncioG0003-050312-12969_gl.html
---
<p>Conforme o disposto nas bases dos procedementos de traslados internos dentro das institucións sanitarias de atención especializada do Servizo Galego de Saúde aprobadas pola Administración e as organizacións sindicais con representación na Mesa Sectorial de Negociación do Servizo Galego de Saúde, con data do 23 de decembro de 2009, e tras as negociacións mantidas cos representantes dos traballadores/as da Comisión de Centro do Hospital da Barbanza no seo da Comisión de Traslados Internos, que aprobou as bases reguladoras desta convocatoria,</p>
    <h2>RESOLVO:</h2>
    <p>Anunciar a convocatoria do procedemento de mobilidade interna voluntaria do persoal estatutario fixo, sanitario non facultativo (persoal de enfermaría, DUE e técnicos en coidados auxiliares de enfermaría, TCAE) e non sanitario (auxiliar administrativo de equipo mecanizado) do Hospital da Barbanza. </p>
    <p>As bases da citada convocatoria estarán expostas no taboleiro de anuncios do Hospital da Barbanza. </p>
    <p>As solicitudes e documentación anexa que acrediten os méritos alegados deberán presentarse no Servizo de Recursos Humanos do Hospital da Barbanza, no prazo de 20 días hábiles, contados desde o día seguinte ao da data de publicación do anuncio desta convocatoria no <em>Diario Oficial de Galicia</em>.</p>
    <p>Así mesmo, poderán presentarse a través de calquera dos rexistros previstos no artigo 38 de la Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Contra a presente resolución e as bases do procedemento poderase interpor recurso de alzada ante a Dirección de Recursos Humanos do Servizo Galego de Saúde, no prazo dun mes, contado a partir do día seguinte ao da súa publicación nos termos dos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro.</p>
    <p>Ribeira, 14 de febreiro de 2012. </p>
    <footer><p>Luis González Taboada<br>Xerente executivo do Hospital da Barbanza</p></footer>

