---
date: '2012-03-14'
id: G2158-230212-12584
page: 9206
number: 52
agency: Xulgado de Primeira Instancia número 6 de Ourense
section: V. Administración de xustiza.
title: EDICTO (1123/2010).
range: Edicto
url: >-
  https://www.xunta.gal/dog/Publicados/2012/20120314/AnuncioG2158-230212-12584_gl.html
---
<p>Ana González González, secretaria xudicial do Xulgado de Primeira Instancia número 6 de Ourense, fai saber que neste procedemento de divorcio 1223/2010 se ditou a seguinte sentenza, cuxo encabezamento e resolución son os seguintes:</p>
    <p>«Vistos os autos n.º 187/2011 sobre divorcio, promovidos pola procuradora Sra. Outeiriño Míguez, en nome e representación de María Pilar Rivera González, como demandante, asistida polo letrado Sr. Molinos, fronte a Rafael Manuel Salgado Conde, que foi declarado en rebeldía.</p>
    <p>Seguen antecedentes de feito e fundamentos de dereito.</p>
    <p>Resolución</p>
    <p>Acordo a disolución do matrimonio formado por María Pilar Rivera González e Rafael Manuel Salgado Conde, con todos os efectos legais inherentes a esa disolución.</p>
    <p>Non se impoñen as custas deste procedemento a ningunha das partes.</p>
    <p>Esta sentenza non é firme. Conforme o disposto no artigo 208.4 da LAC, indícase que contra ela cabe interpor, no prazo de 20 días desde a notificación, recurso de apelación (artigos 457 e seguintes da LAC) ante este tribunal, debendo constituír o depósito legalmente establecido.</p>
    <p>Unha vez firme esta resolución, comuníquese de oficio para a súa anotación no Rexistro civil onde figura a inscrición do matrimonio cuxa disolución se declara. </p>
    <p>Así o acorda, manda e asina S.Sª. Dou fe».</p>
    <p>E dado que o demandado Manuel Salgado Conde está en paradoiro descoñecido, expídese este edicto co fin de que lle sirva de notificación en forma.</p>
    <p>Ourense, 2 de febreiro de 2012.</p>
    <footer><p>A secretaria xudicial<br>Rubricado</p></footer>

