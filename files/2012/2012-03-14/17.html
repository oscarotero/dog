---
date: '2012-03-14'
id: G0168-240212-12627
page: 9208
number: 52
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (1429/2009).
range: Edicto
url: >-
  https://www.xunta.gal/dog/Publicados/2012/20120314/AnuncioG0168-240212-12627_gl.html
---
<p>Marta Yanguas del Valle, secretaria xudicial de reforzo do Xulgado do Social número 4 da Coruña (reforzo), fago saber que nos autos rexistrados co número 1429/2009 foi ditada a resolución cuxo encabezamento e parte dispositiva é o seguinte:</p>
    <p>«Sentenza.</p>
    <p>A Coruña, 16 de xaneiro de 2012.</p>
    <p>Ana Rodríguez Piorno, maxistrada xuíza do Xulgado do Social número 3 (reforzo) da Coruña, ditou a presente resolución nos autos de procedemento sobre reintegro de prestacións 1429/2009, sendo demandante a Mutua Gallega de Accidentes de Trabajo, coa representación da letrada Sra. Llan Lodos, e demandados Naracumbera de Construcciones, S.L., así como o Instituto Xeral da Seguridade Social (INSS) e a Tesouraría Xeral da Seguridade Social (TXSS), coa representación da letrada da Administración da Seguridade Social Sra. Suárez Herva.</p>
    <p>Dispoño que debo estimar e estimo a demanda interposta por parte de Mutua Gallega de Accidentes de Trabajo contra Naracumbera de Construcciones, S.L., así como contra o Instituto Xeral da Seguridade Social (INSS) e a Tesouraría Xeral da Seguridade Social (TXSS) e, en consecuencia, declaro a responsabilidade directa e principal da empresa Naracumbera de Construcciones, S.L. no aboamento da prestación de IT satisfeita ao traballador Aurel Iván Iván por accidente de traballo, así como a subsidiaria do INSS e da TXSS, e condeno a empresa Naracumbera de Construcciones, S.L. ao aboamento a favor da Mutua Gallega de Accidentes de Trabajo da cantidade de 1.128,10 euros, con responsabilidade subsidiaria do INSS, por insolvencia da empresa, así como da TXSS como fondo de reaseguro.</p>
    <p>Notifíquese a presente sentenza ás partes.</p>
    <p>Contra esta resolución cabe interpor recurso de suplicación ante o Tribunal Superior de Xustiza de Galicia, o cal deberá ser anunciado no prazo dos 5 días seguintes á notificación desta sentenza.</p>
    <p> Así o pronuncio, mando e asino.</p>
    <p>Publicación. A anterior sentenza foi lida e publicada pola maxistrada xuíza que a subscribe no día da súa data, do que eu, a secretaria xudicial, dou fe».</p>
    <p>E para que sirva de notificación a Narancumbera de Construcciones, S.L., expídese a presente cédula para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>A Coruña, 23 de febreiro de 2012.</p>
    <footer><p>A secretaria xudicial</p></footer>

