---
date: '2012-03-14'
id: L178-080312-13228
page: 9272
number: 52
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública da modificación puntual do Plan Especial de
  Reforma Interior (PERI) do Vieiro no ámbito da área de execución integral
  número 1 (AE-1).
range: Anuncio
url: >-
  https://www.xunta.gal/dog/Publicados/2012/20120314/AnuncioL178-080312-13228_gl.html
---
<p>A Xunta de Goberno Local, na sesión que tivo lugar o día 27 febreiro de 2012, adoptou, entre outros, o seguinte acordo:</p>
    <p>Primeiro. Aprobar inicialmente a modificación puntual do PERI do Vieiro, presentado no Rexistro con data do 5 de decembro de 2011 e, redactado polo arquitecto César Coll, por instancia da Inmobiliaria Outeiro de Sar, Oudesa, S.L.</p>
    <p>O acordo de aprobación inicial determina, <em>ex lege</em>, consonte o establecido no artigo 77.2 da Lei 9/2002, do 30 de decembro, de ordenación urbanística e protección do medio rural de Galicia (LOUG), a suspensión do outorgamento de licenzas no ámbito obxecto da modificación, en canto poidan resultar incompatibles coa nova ordenación proxectada.</p>
    <p>Segundo. En aplicación do procedemento regulado polo artigo 86.1.a) da LOUG, a modificación inicialmente aprobada someterase a información pública durante o prazo dun mes, mediante anuncios que para o efecto se publicarán no <em>Diario Oficial de Galicia</em> e en dous xornais de circulación na provincia. Simultaneamente, practicarase notificación persoal aos propietarios catastrais das parcelas afectadas, e publicarase o correspondente edicto no <em>Boletín Oficial </em>da provincia.</p>
    <p>Durante o prazo dun mes contado desde o día seguinte ao da publicación deste anuncio no <em>Diario Oficial de Galicia</em>, os interesados poderán consultar o expediente no Servizo de Planeamento e Xestión e formular por escrito as alegacións que xulguen oportunas.</p>
    <p>Santiago de Compostela, 2 de marzo de 2012.</p>
    <footer><p>Gerardo Conde Roa<br>Alcalde</p></footer>

