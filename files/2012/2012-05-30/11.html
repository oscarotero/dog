---
date: '2012-05-30'
id: CA02-180512-0006
page: 20816
number: 102
agency: 'Consellería de Medio Ambiente, Territorio e Infraestruturas'
section: IV. Oposicións e concursos.
title: >-
  ORDE do 8 de maio de 2012 pola que se resolve a convocatoria para a provisión,
  polo sistema de libre designación, de varios postos de traballo vacantes na
  entidade pública empresarial Augas de Galicia, anunciada pola Orde do 28 de
  febreiro de 2012.
range: Orde
url: >-
  https://www.xunta.gal/dog/Publicados/2012/20120530/AnuncioCA02-180512-0006_gl.html
---
<p>Convocada a provisión, polo sistema de libre designación, de varios postos de traballo vacantes na entidade pública empresarial Augas de Galicia, pola Orde do 28 de febreiro de 2012 (<em>Diario Oficial de Galicia</em> n.º 51, do 13 de marzo), de conformidade co establecido no artigo 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.4 do referido decreto lexislativo, esta consellería </p>
    <h2>DISPÓN:</h2>
    <p>Primeiro. Resolver a convocatoria pública para a provisión, polo sistema de libre designación, de varios postos de traballo vacantes na entidade pública empresarial Augas de Galicia, anunciada pola Orde do 28 de febreiro de 2012 (<em>Diario Oficial de Galicia</em> n.º 51, do 13 de marzo).</p>
    <p>Segundo. Adxudicar destino, nos postos de traballo que se indican, e seleccionar o persoal que se relaciona no anexo da presente orde.</p>
    <p>Terceiro. O cesamento no destino actual do persoal que obtivo praza producirase no prazo de tres días, contados a partir do seguinte ao da data de publicación desta orde no <em>Diario Oficial de Galicia</em>.</p>
    <p>O prazo para a toma de posesión do novo destino será de tres días a partir do seguinte ao do cesamento, de tratarse da mesma localidade onde actualmente o persoal preste servizos, ou dun mes se radica en distinta localidade, de conformidade co establecido no artigo 14 do Decreto 93/1991, do 20 de marzo, e o disposto na base sétima da convocatoria.</p>
    <p>O cómputo de prazos de posesión iniciarase cando rematen os permisos ou licenzas que, de ser o caso, fosen concedidas ao citado persoal. Nos supostos de baixa por incapacidade temporal iniciarase a partir da correspondente alta.</p>
    <p>Cuarto. A xefatura do centro en que cause baixa o persoal, así como a daquel en que obteña destino, consignarán no título administrativo, dentro do prazo sinalado no punto anterior, as correspondentes dilixencias de cesamento e toma de posesión.</p>
    <p>Quinto. Contra esta orde, que esgota á vía administrativa, as persoas interesadas poderán interpoñer recurso potestativo de reposición perante o conselleiro de Medio Ambiente, Territorio e Infraestruturas, no prazo dun mes contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán interpoñer directamente recurso contencioso-administrativo, no prazo de dous meses contados desde a mesma data, perante o xulgado do contencioso-administrativo competente, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 8 de maio de 2012.</p>
    <footer><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>
    <h2>ANEXO</h2>
    <p>Apelidos e nome: Ibeas Rollán, Pilar Mercedes.</p>
    <p>NRP: 1313058457 A2060.</p>
    <p>Grupo: A1.</p>
    <p>Corpo/escala: superior da Administración da Xunta de Galicia.</p>
    <p>Código do posto: MA.A01.00.001.15770.001.</p>
    <p>Denominación do posto: subdirector/a xeral de Xestión do Dominio Público Hidráulico.</p>
    <p>Centro de destino: Subdirección Xeral de Xestión do Dominio Público Hidráulico.</p>
    <p>Localidade: Santiago de Compostela.</p>
    <p>Nivel: 30.</p>
    <p>Apelidos e nome: Boquete Pumar, M.ª Luisa.</p>
    <p>NRP: 3333501724 A2060.</p>
    <p>Grupo: A1.</p>
    <p>Corpo/escala: superior da Administración da Xunta de Galicia.</p>
    <p>Código do posto: MA.A01.00.001.15770.025.</p>
    <p>Denominación do posto: Servizo de Tramitación Técnico-Administrativa do Dominio Público Hidráulico.</p>
    <p>Centro de destino: Subdirección Xeral de Xestión do Dominio Público Hidráulico.</p>
    <p>Localidade: Santiago de Compostela.</p>
    <p>Nivel: 28.</p>

