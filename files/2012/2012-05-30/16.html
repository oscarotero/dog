---
date: '2012-05-30'
id: G2018-210512-0003
page: 20832
number: 102
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 15 de maio de 2012 pola que se nomea profesorado dos corpos
  docentes universitarios.
range: Resolución
url: >-
  https://www.xunta.gal/dog/Publicados/2012/20120530/AnuncioG2018-210512-0003_gl.html
---
<p>De conformidade coas propostas elevadas polas comisións nomeadas para xulgar os concursos para a provisión de prazas dos corpos docentes universitarios, convocados mediante Resolución desta universidade do 1 de marzo de 2012 (BOE do 12 de marzo), e presentada polos interesados a documentación a que fai referencia a base oitava da convocatoria,</p>
    <p>Esta reitoría, no uso das atribucións conferidas polo artigo 65 da Lei orgánica 6/2001, do 21 de decembro, de universidades, modificada pola Lei orgánica 4/2007, do 12 de abril (BOE do 13 de abril), e o artigo 87 dos estatutos desta universidade e demais disposicións concordantes, resolveu efectuar os nomeamentos que se relacionan no anexo.</p>
    <p>Estes nomeamentos producirán plenos efectos a partir da correspondente toma de posesión polos interesados, que deberá efectuarse no prazo máximo de vinte (20) días, contados desde o día seguinte ao da publicación desta resolución no Boletín Oficial del Estado.</p>
    <p>Contra a presente resolución, que esgota a vía administrativa, poderase interpor recurso contencioso-administrativo, perante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación no Boletín Oficial del Estado, de conformidade co disposto na Lei 29/1998, do 13 de xullo, reguladora da xurisdición contencioso-administrativa. Non obstante, os interesados poderán interpor recurso potestativo de reposición, no prazo dun mes, perante o órgano que ditou o acto, sen que neste caso se poida interpor o recurso contencioso-administrativo ata que non recaia resolución expresa ou presunta do recurso administrativo de reposición, conforme o previsto nos artigos 116 e 117 da LRXPAC.</p>
    <p>Santiago de Compostela, 15 de maio de 2012.</p>
    <footer><p>Juan José Casares Long<br>Reitor da Universidade de Santiago de Compostela</p></footer>
    <h2>ANEXO</h2>
    <table>
     <tbody>
      <tr>
       <td>N.º concurso</td>
       <td>Nome</td>
       <td>Apelidos</td>
       <td>DNI/NIE</td>
       <td>Corpo docente</td>
       <td>Área coñecemento</td>
       <td>Departamento</td>
       <td>Localidade</td>
       <td>Código praza</td>
      </tr>
      <tr>
       <td>2312/12</td>
       <td>David</td>
       <td>Miranda Barrós</td>
       <td>34890795W</td>
       <td>Profesor titular de&amp;nbsp;universidade</td>
       <td>Enxeñaría Cartográfica, Xeodésica e Fotogrametría</td>
       <td>Enxeñaría Agroforestal</td>
       <td>Lugo</td>
       <td>C01730</td>
      </tr>
      <tr>
       <td>2313/12</td>
       <td>Manuel Francisco</td>
       <td>Marey Pérez</td>
       <td>76573477Z</td>
       <td>Profesor titular de&amp;nbsp;universidade</td>
       <td>Proxectos de&amp;nbsp;Enxeñaría</td>
       <td>Enxeñaría Agroforestal</td>
       <td>Lugo</td>
       <td>C01728</td>
      </tr>
      <tr>
       <td>2314/12</td>
       <td>María Elena</td>
       <td>López Lago</td>
       <td>33286928V</td>
       <td>Profesor titular de&amp;nbsp;universidade</td>
       <td>Óptica</td>
       <td>Física Aplicada</td>
       <td>Santiago de Compostela</td>
       <td>C01731</td>
      </tr>
     </tbody>
    </table>

