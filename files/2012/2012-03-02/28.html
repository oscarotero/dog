---
date: '2012-03-02'
id: CA02-291211-10530
page: 7715
number: 44
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 15 de decembro de 2011, da Secretaría Xeral de Calidade e
  Avaliación Ambiental, polo que se somete a información pública a solicitude de
  renovación da autorización ambiental integrada presentada por Cerámica
  Xunqueira, S.A. para a fabricación de produtos cerámicos para a construción na
  súa instalación industrial situada no lugar de Veigachá, no concello de
  Xunqueira de Espadanedo (expediente 2011/0052).
range: Anuncio
url: >-
  https://www.xunta.gal/dog/Publicados/2012/20120302/AnuncioCA02-291211-10530_gl.html
---
<p>O día 11 de abril de 2008 concedéuselle a Cerámica Xunqueira, S.A. a autorización ambiental integrada número 2006/0067_NAA/IPPC para unha fábrica de cerámica para a construción situada no concello de Xunqueira de Espadanedo (Ourense).</p>
    <p>Nesta autorización establécese unha vixencia de catro anos, contados a partir do día seguinte ao da súa notificación ao titular. </p>
    <p>O artigo 25 da Lei 16/2002, do 1 de xullo, de prevención e control integrados da contaminación, estipula que, transcorrido o prazo de vixencia da autorización, esta debe ser renovada e, de ser o caso, actualizada.</p>
    <p>Atendendo ao indicado, e para os efectos previstos no artigo 7.2 do Real decreto 509/2007, do 20 de abril, polo que se aproba o regulamento para o desenvolvemento e execución da Lei 16/2002, faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a documentación presentada polo solicitante para a renovación da autorización ambiental integrada, constituída polo documento titulado:</p>
    <p>– Memoria de renovación de autorización ambiental integrada de fábrica de produtos cerámicos.</p>
    <p>Co fin de que calquera interesado poida consultalo e, de ser o caso, formular as alegacións, suxestións ou observacións que estime convenientes. O antedito documento estará á disposición dos administrados, en horario de atención ao público, nas seguintes dependencias:</p>
    <p>Secretaría Xeral de Calidade e Avaliación Ambiental-Servizo de Prevención e Control Integrados da Contaminación (San Lázaro, s/n-15781 Santiago de Compostela).</p>
    <p>Xefatura Territorial de Ourense da Consellería de Medio Ambiente, Territorio e Infraestruturas (Paseo 18, 32003 Ourense).</p>
    <p>Concello de Xunqueira de Espadanedo (praza dos Amigos, s/n, 32730 Xunqueira de Espadanedo, Ourense).</p>
    <p>Santiago de Compostela, 15 de decembro de 2011.</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

