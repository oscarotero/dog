---
date: '2012-12-19'
id: G0167-291112-0002
page: 47227
number: 241
agency: Xulgado do Social número 3 de Reforzo da Coruña
section: V. Administración de xustiza.
title: EDICTO (61/2010).
range: Edicto
url: >-
  https://www.xunta.gal/dog/Publicados/2012/20121219/AnuncioG0167-291112-0002_gl.html
---
<p>Marta Yanguas del Valle, secretaria xudicial de reforzo do Xulgado do Social número 3 da Coruña, fai saber que nos autos 61/2010 se ditou a sentenza número 887/2012, cuxo encabezamento e resolución son como segue:</p>
    <p>«Sentenza:</p>
    <p>A Coruña, 23 de novembro de 2012.</p>
    <p>Ana Rodríguez Piorno, maxistrada xuíza do Xulgado do Social número 3 da Coruña, en funcións de reforzo, ditou esta resolución nos autos de procedemento sobre reclamación de cantidade 61/2010, en que foi demandante Manuel Rieiro Santos, representado polo letrado Sr. Nogueira Esmorís, e demandada a empresa Promociones Supor, S.L., así como as entidades aseguradoras Axa Seguros, Caser, S.A. e Helvetia Compañía Suiza, Sociedad Anónima de Seguros y Reaseguros, coa representación do letrado Sr. Abuín Porto.</p>
    <p>Dispoño que debo estimar e estimo parcialmente a demanda interposta por Manuel Rieiro Santos contra a empresa Promociones Supor, S.L., así como contra a compañía aseguradora Helvetia Compañía Suiza, Sociedad Anónima de Seguros y Reaseguros e, en consecuencia, condeno a empresa Promociones Supor, S.L. a aboar a Manuel Rieiro Santos a cantidade de 25.000 euros en concepto de indemnización pactada no convenio colectivo de aplicación para o suposto de incapacidade permanente total derivada de accidente de traballo.</p>
    <p>Da mesma maneira, debo absolver e absolvo a entidade aseguradora Helvetia Compañía Suiza, Sociedad Anónima de Seguros y Reaseguros de cantas pretensións se exerceron na súa contra referidas a este procedemento.</p>
    <p>Finalmente, debo acordar e acordo o sobresemento destas actuacións respecto das entidades aseguradoras Axa Seguros e Caser, S.A., como consecuencia da desistencia verificado nas mesmas da parte demandante.</p>
    <p>Notifíquese esta sentenza ás partes.</p>
    <p>Contra esta resolución cabe interpor recurso de suplicación ante o Tribunal Superior de Xustiza de Galicia, que deberá ser anunciado no prazo dos cinco días seguintes ao da notificación desta sentenza.</p>
    <p>Así o pronuncio, mando e asino».</p>
    <p>E para que lle sirva de notificación a Promociones Supor, S.L., expídese esta cédula para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>A Coruña, 27 de novembro de 2012</p>
    <footer><p>A secretaria xudicial</p></footer>

