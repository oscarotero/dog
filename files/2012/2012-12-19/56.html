---
date: '2012-12-19'
id: C141-041212-0004
page: 47313
number: 241
agency: Portos de Galicia
section: VI. Anuncios. a) Administración autonómica.
title: >-
  CÉDULA do 29 de novembro de 2012 pola que se efectúa apercibimento de orde de
  desaloxo do departamento número 9, sito nas instalacións do porto de Suevos,
  autorizado a Juan Manuel Souto Añón.
range: Cédula
url: >-
  https://www.xunta.gal/dog/Publicados/2012/20121219/AnuncioC141-041212-0004_gl.html
---
<p>Intentada mediante correo certificado a notificación de orde de desaloxo (data do aviso de recepción 28.9.2012) e non sendo posible por resultar ausente no seu domicilio o destinatario, por medio desta cédula ponse no seu coñecemento que finalizou o prazo da autorización temporal do departamento nº 9 do porto de Suevos, ao non ser presentada a documentación solicitada.</p>
    <p>Polo exposto, esta xefatura de zona, no que resulta da súa competencia, resolve emitir orde de desaloxo inmediato do referido departamento o día seguinte da publicación deste anuncio no <em>Diario Oficial de Galicia.</em> De non procederse ao desaloxo inmediato, aplicarase o disposto na regra 9ª da tarifa E-2 da Lei 6/2003, de taxas, prezos e exaccións reguladoras da Comunidade Autónoma de Galicia, que di: «No caso de ocupación de superficie sen contar con esta autorización, a tarifa que se aplicará durante o prazo de ocupación será o quíntuplo da que con carácter xeral lle correspondería…» ata que efectúe o desaloxo vostede, feito que deberá comunicar ao persoal de Portos de Galicia. No caso contrario, seguirase aplicando o disposto anteriormente, sen perxuízo da sanción que poida proceder.</p>
    <p>Importe mensual da regra décima da tarifa E-2:</p>
    <p>11,95 m<span class="dog-superindice">2</span>×0,038749 €/ m<span class="dog-superindice">2</span>/día×5= 2,31525275 €/ día+IVE.</p>
    <p>No caso de non levarse a cabo o desaloxo voluntario, Portos de Galicia reserva para si o dereito de efectualo á súa custa, pasándolle posteriormente os gastos orixinados e non responsabilizándose Portos de Galicia polos danos causados na retirada e transporte dos obxectos.</p>
    <p>Contra esta orde, que non esgota a vía administrativa, cabe interpoñer recurso de alzada perante a Dirección do ente público no prazo dun (1) mes a partir da súa recepción, de acordo co disposto na Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p> A Coruña, 29 de novembro de 2012</p>
    <footer><p>Lorena Solana Barjacoba<br>Enxeñeira xefa da zona centro de Portos de Galicia</p></footer>

