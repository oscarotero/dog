---
date: '2012-12-19'
id: G0167-291112-0001
page: 47229
number: 241
agency: Xulgado do Social número 3 de Reforzo da Coruña
section: V. Administración de xustiza.
title: EDICTO (32/2011).
range: Edicto
url: >-
  https://www.xunta.gal/dog/Publicados/2012/20121219/AnuncioG0167-291112-0001_gl.html
---
<p>Marta Yanguas del Valle, secretaria xudicial de reforzo do Xulgado do Social número 3 da Coruña, fai saber que no procedemento ordinario 32/2011, deste xulgado do social, seguido por instancia de Alba María Durán Navarrete contra a empresa Cuadernas y Arcos, S.L., Administración concursal de Cuadernas y Arcos, S.L., Covicoruña, Soc. Coop. Galega, sobre ordinario, se ditou a sentenza número 873/2012, cuxo encabezamento e resolución son como segue:</p>
    <p>«Sentenza:</p>
    <p>A Coruña, 15 de novembro de 2012.</p>
    <p>Alba Rodríguez Piorno, maxistrada xuíza do Xulgado do Social número 3 da Coruña, en funcións de reforzo, ditou esta resolución nos autos de procedemento sobre reclamación de cantidade 35/2010, en que foi demandante Alba María Durán Navarrete, representada polo letrado Sr. Orantes Canales, e demandadas a empresa Cuadernas y Arcos, S.L., así como a Administración concursal da empresa Cuadernas y Arcos, S.L. Compareceron a administradora concursal Celina Brañas Fernández e a empresa Covicoruña, Soc. Coop. Galega. Da mesma maneira citouse o Fondo de Garantía Salarial.</p>
    <p>Dispoño que debo estimar e estimo a demanda interposta por Alba María Durán Navarrete contra a empresa Cuadernas y Arcos, S.L., contra a Administración concursal da empresa Cuadernas y Arcos, S.L. e contra a empresa Covicoruña, Soc. Coop. Galega e, en consecuencia, condeno as empresas Cuadernas y Arcos, S.L. e Covicoruña, Soc. Coop. Galega a aboar a Alba María Durán Navarrete a cantidade de 12.010,87 euros que lle deben. Esta cantidade deberase incrementar co xuro de mora do 10 % respecto dos conceptos de contido estritamente salarial.</p>
    <p>Non procede a condena do Fondo de Garantía Salarial nesta instancia, sen prexuízo da responsabilidade que se lle poida imputar con posterioridade.</p>
    <p>Notifíquese esta sentenza ás partes.</p>
    <p>Contra esta resolución cabe interpor recurso de suplicación ante o Tribunal Superior de Xustiza de Galicia, que deberá ser anunciado no prazo dos 5 días seguintes ao da notificación desta sentenza.</p>
    <p>Así o pronuncio, mando e asino».</p>
    <p>Así mesmo, con data do 23.11.2012, ditouse acto en que se rectifica o erro material da anterior sentenza, cuxa parte dispositiva é como segue:</p>
    <p>«Que debo acordar e acordo a aclaración da sentenza do 15 de novembro de 2012, ditada neste procedemento, no significado seguinte:</p>
    <p>Que no seu encabezamento se substitúa a referencia aos autos 32/2010 pola referencia aos autos 32/2011, e se manteña inalterado o resto do seu contido.</p>
    <p>Contra este auto non cabe ningún recurso.</p>
    <p>Así o acorda, manda e asina Ana Rodríguez Piorno, maxistrada xuíza do Xulgado do Social número 3 da Coruña, en funcións de reforzo».</p>
    <p>E para que lle sirva de notificación ás mercantís Cuadernas y Arcos, S.L. e Covicoruña, Soc. Coop. Galega, expídese esta cédula para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>A Coruña, 27 de novembro de 2012</p>
    <footer><p>A secretaria xudicial</p></footer>

