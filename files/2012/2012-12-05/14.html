---
date: '2012-12-05'
id: G2345-151112-0001
page: 45831
number: 232
agency: Xulgado do Social número 2 da Coruña
section: V. Administración de xustiza.
title: EDICTO (DSP 406/2012).
range: Edicto
url: >-
  https://www.xunta.gal/dog/Publicados/2012/20121205/AnuncioG2345-151112-0001_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento despedimento/cesamentos en xeral 406/2012 deste xulgado do social, seguido por instancia de Marta Allegue Falcón contra a empresa Argentum Creaciones y Distribuciones, S.L., sobre despedimento, se ditou auto cuxo encabezamento e parte dispositiva din:</p>
    <p>Xulgado do Social número 2 de reforzo da Coruña.</p>
    <p>Procedemento: cantidades nº 406/2012.</p>
    <p>Auto.</p>
    <p>A Coruña, 15 de novembro de 2012.</p>
    <p>Parte dispositiva:</p>
    <p>Que se debe aclarar a decisión da sentenza con data do 14 de setembro, ditada nos presentes autos, que queda do seguinte teor literal:</p>
    <p>«Decisión:</p>
    <p>Primeiro. Que debo estimar e estimo a demanda sobre despedimento formulada por Marta Allegue Falcón, que comparece asistida do letrado Sr. Páramo Sureda, contra a empresa Argentum Creaciones y Distribuciones, S.L., que non comparece malia estar citada en legal forma, e declaro a improcedencia do despedimento con condena da empresa indicada á indemnización detallada no número segundo desta decisión.</p>
    <p>Así mesmo, declaro extinguida a relación laboral que vinculaba a demandante con Argentum Creaciones y Distribuciones, S.L.</p>
    <p>Segundo. A indemnización que aboará a empresa demandada Argentum Creaciones y Distribuciones, S.L., segundo o disposto no punto anterior, é de 6.870,56 euros.</p>
    <p>Notifíqueselles a presente resolución ás partes, facéndolles saber que contra ela non cabe recurso ningún en virtude do disposto no artigo 215.4 LAC e artigo 267.7 LOPX.</p>
    <p>Así, por este auto, o pronuncia, manda e asina Montserrat Matos Salgado, maxistrada xuíza substituta do Xulgado do Social número 2 (reforzo) da Coruña. Dou fe.</p>
    <p>E para que sirva de notificación en legal forma a Argentum Creaciones e Distribuciones, S.L., expido a presente para a súa inserción no <em>Diario Oficial de Galicia</em> (DOG).</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 15 de novembro de 2012</p>
    <footer><p>A secretaria xudicial</p></footer>

