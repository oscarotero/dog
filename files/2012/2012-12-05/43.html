---
date: '2012-12-05'
id: CA05-211112-0004
page: 45930
number: 232
agency: Consellería de Traballo e Benestar
section: VI. Anuncios. a) Administración autonómica.
title: >-
  RESOLUCIÓN do 19 de novembro de 2012, da Secretaría Xeral Técnica da
  Consellería de Traballo e Benestar, pola que se emprazan as persoas
  interesadas no recurso contencioso-administrativo, procedemento ordinario
  4770/2012, interposto pola Federación de Asociacións de Mulleres Rurais de
  Galicia (Fademur-Galicia), contra a Resolución do 6 de agosto de 2012 desta
  consellería.
range: Resolución
url: >-
  https://www.xunta.gal/dog/Publicados/2012/20121205/AnuncioCA05-211112-0004_gl.html
---
<p>A Consellería de Traballo e Benestar recibiu da Sala do Contencioso-Administrativo do Tribunal Superior de Xustiza de Galicia (sección 2ª) oficio polo que se admite a trámite o recurso contencioso-administrativo, procedemento ordinario número 4770/2012, interposto pola Federación de Asociacións de Mulleres Rurais de Galicia (Fademur-Galicia), contra a resolución ditada no expediente 2012/000146-0, con data de 6 de agosto de 2012, pola secretaria xeral de Política Social da Consellería de Traballo e Benestar e que resolve o procedemento convocado mediante a Orde do 30 de decembro de 2011, pola que se establecen as bases reguladoras para a concesión en réxime de concorrencia competitiva de subvencións a entidades de iniciativa social, para o desenvolvemento de programas que contribúan a fomentar a inclusión social e a integración no mercado de traballo das persoas en situación ou risco de exclusión social, para o exercicio de 2012.</p>
    <p>En consecuencia, esta secretaría xeral técnica acordou nesta data e de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo á referida sala, o que se notifica para xeral coñecemento de todas as persoas interesadas no procedemento e se emprazan para que poidan comparecer como parte nos autos na Sala do Contencioso-Administrativo do Tribunal Superior de Xustiza de Galicia, no prazo de nove (9) días, contados desde o seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 19 de novembro de 2012</p>
    <footer><p>Cristina Ortiz Dorda<br>Secretaria xeral técnica da Consellería de Traballo e Benestar</p></footer>

