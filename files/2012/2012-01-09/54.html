---
date: '2012-01-09'
id: C3H1-261211-10387
page: 1372
number: 5
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 23 de decembro de 2011, da Secretaría Xeral Técnica da Consellería
  do Medio Rural, polo que se acorda someter a información pública o borrador do
  anteproxecto da Lei de caza de Galicia.
range: Anuncio
url: >-
  https://www.xunta.gal/dog/Publicados/2012/20120109/AnuncioC3H1-261211-10387_gl.html
---
<p>De conformidade co artigo 16.1.a) da Lei 27/2006, do 18 de xuño, pola que se regulan os dereitos de acceso á información, de participación pública e de acceso á xustiza en materia de ambiente, para promover unha participación real e efectiva do público na elaboración, modificación e revisión dos plans, programas e disposicións de carácter xeral relacionados co ambiente que se refiren os artigos 17 e 18 desa lei, as administracións públicas, ao estableceren ou tramitaren os procedementos que resulten de aplicación, velarán por que se informe o público, mediante avisos públicos ou outros medios apropiados, como os electrónicos, cando se dispoña deles, sobre calquera proposta de plans, programas ou disposicións de carácter xeral.</p>
    <p>Dentro das materias sobre as que deben as administracións públicas asegurar que se observen as garantías en materia de participación, atópase a materia de conservación da natureza e diversidade biolóxica, segundo o artigo 18 da Lei 27/2006, do 18 de xuño.</p>
    <p>Iniciada a tramitación do borrador do anteproxecto da Lei de caza de Galicia, de conformidade co artigo 16.1.a) da Lei 27/2006, do 18 de xuño,</p>
    <h2>ACORDO:</h2>
    <p>Someter a información pública, por un prazo de vinte días hábiles, contados desde o seguinte ao da publicación deste acordo, o borrador do anteproxecto da Lei de caza de Galicia.</p>
    <p>O borrador do anteproxecto da Lei de caza de Galicia poderase consultar na páxina web da Consellería do Medio Rural:</p>
    <p>http://mediorural.xunta.es/nc/transparencia/elaboracion_de_disposicions_proxectos_e_actos_administrativos/</p>
    <p>As posibles alegacións presentaranse durante o prazo sinalado, dirixidas á Subdirección Xeral de Recursos Cinexéticos e Piscícolas (Dirección Xeral de Conservación da Natureza), en calquera das oficinas previstas no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común, ou a través da devandita páxina web.</p>
    <p>Santiago de Compostela, 23 de decembro de 2011.</p>
    <footer><p>Jorge Atán Castro<br>Secretario xeral técnico da Consellería do Medio Rural</p></footer>

