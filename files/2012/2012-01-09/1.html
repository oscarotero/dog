---
date: '2012-01-09'
id: G0165-050112-10788
page: 1184
number: 5
agency: Consellería do Medio Rural e do Mar
section: I. Disposicións xerais.
title: >-
  ORDE do 5 de xaneiro de 2012 pola que se determina a adscrición dos órganos
  superiores e directivos regulados no Decreto 13/2012, do 4 de xaneiro, polo
  que se fixa a estrutura orgánica das consellerías da Xunta de Galicia.
range: Orde
url: >-
  https://www.xunta.gal/dog/Publicados/2012/20120109/AnuncioG0165-050112-10788_gl.html
---
<p>Mediante Decreto 1/2012, do 3 de xaneiro, polo que se establece a estrutura orgánica da Xunta de Galicia, integrase nela a Consellería do Medio Rural e do Mar.</p>
    <p>No Decreto 13/2012, do 4 de xaneiro, polo que se fixa a estrutura orgánica das consellerías da Xunta de Galicia, estruturase a Consellería do Medio Rural e do Mar en tres órganos superiores e catro órganos directivos, coa adscrición dun organismo autónomo e tres entes públicos.</p>
    <p>O Decreto 13/2012, do 4 de xaneiro, polo que se fixa a estrutura orgánica das consellerías da Xunta de Galicia, regula o réxime transitorio de adscrición dos extinguidos e novos órganos superiores e directivos ata que se aprobe por decreto a nova estrutura orgánica da Consellería do Medio Rural e do Mar.</p>
    <p>Ao abeiro do disposto na disposición transitoria primeira, cómpre determinar a adscrición das direccións xerais ás novas secretarías xerais.</p>
    <p>E así mesmo, de acordo co disposto na disposición transitoria segunda, debe determinarse a adscrición dos órganos dependentes das secretarías xerais técnicas e direccións xerais suprimidas aos órganos superiores ou directivos correspondentes mentres non se regule pola nova estrutura orgánica.</p>
    <p>Polo todo isto, en virtude das atribucións que me confire a Lei 1/1983, do 22 de febreiro, de normas reguladoras da Xunta e da súa Presidencia, e o Decreto 13/2012, do 4 de xaneiro, polo que se fixa a estrutura orgánica das consellerías da Xunta de Galicia,</p>
    <p class="dog-centrado-sin-cursiva-c-a">RESOLVO:</p>
    <p>1. Adscribir, con carácter temporal e ata que se aprobe o decreto de estrutura orgánica da Consellería do Medio Rural e do Mar, as direccións xerais resultantes da estrutura orgánica que fixa o Decreto 13/2012, do 4 de xaneiro, polo que se fixa a estrutura orgánica das consellerías da Xunta de Galicia, ás secretarías xerais correspondentes por razón da materia da seguinte forma:</p>
    <p>– Quedan adscritas á Secretaría Xeral de Medio Rural e Montes:</p>
    <p>– Dirección Xeral de Desenvolvemento Rural.</p>
    <p>– Dirección Xeral de Produción Agropecuaria.</p>
    <p>– Queda adscrita á Secretaría Xeral do Mar:</p>
    <p>– Dirección Xeral de Desenvolvemento Pesqueiro.</p>
    <p>2. Adscribir, con carácter temporal e ata que se aprobe o decreto de estrutura orgánica da Consellería do Medio Rural e do Mar, os órganos dependentes dos órganos superiores suprimidos aos seguintes órganos superiores e directivos:</p>
    <p>– Adscríbense á Secretaría Xeral Técnica da Consellería do Medio Rural e do Mar os órganos dependentes das secretarías xerais técnicas das extintas Consellería do Medio Rural e Consellería do Mar.</p>
    <p>– Adscríbense á Secretaría Xeral do Medio Rural e Montes os órganos dependentes das extinguidas direccións xerais:</p>
    <p>– Dirección Xeral de Innovación e Industrias Agrarias e Forestais.</p>
    <p>– Dirección Xeral de Montes.</p>
    <p>– Adscríbense á Secretaría Xeral do Mar os órganos dependentes das extinguidas direccións xerais:</p>
    <p>– Dirección Xeral de Competitividade e Innovación Tecnolóxica.</p>
    <p>– Dirección Xeral de Ordenación e Xestión do Recursos Mariños.</p>
    <p>3. Os órganos superiores e de dirección adscritos á nova Consellería do Medio Rural e do Mar e os seus órganos dependentes manterán a súa estrutura e funcións ata que se proceda ao desenvolvemento do decreto de estrutura orgánica.</p>
    <p>4. Esta orde será publicada no <em>Diario Oficial de Galicia</em>.</p>
    <p>Santiago de Compostela, 5 de xaneiro de 2012.</p>
    <footer><p>Rosa M. Quintana Carballo<br>Conselleira do Medio Rural e do Mar</p></footer>

