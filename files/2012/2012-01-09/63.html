---
date: '2012-01-09'
id: L202-211211-10101
page: 1387
number: 5
agency: Concello de Barro
section: VI. Anuncios. b) Administración local.
title: >-
  ANUNCIO de aprobación inicial da modificación puntual número 2 do PXOM de
  Barro e do informe de sustentabilidade ambiental.
range: Anuncio
url: >-
  https://www.xunta.gal/dog/Publicados/2012/20120109/AnuncioL202-211211-10101_gl.html
---
<p>O Pleno do Concello de Barro, en sesión que tivo lugar o 15 de decembro de 2011, acordou:</p>
    <p>– Prestarlle aprobación inicial ao documento da modificación puntual n.º 2 así como ao informe de sustentabilidade ambiental, redactado pola consultoría Arnaiz Consultores, S.L., e que foron redactados en novembro de 2011. </p>
    <p>– Solicitar das administracións públicas os informes sectoriais pertinentes, así como aqueles indicados no informe de referencia.</p>
    <p>En cumprimento do establecido no artigo 85.2 da Lei 9/2002, do 30 de decembro, de ordenación urbanística e protección do medio rural de Galicia, artigo 10 da Lei 9/2006, do 28 de abril, sobre avaliación dos efectos de determinados plans e programas, artigo 7.5 da Lei 6/2007, do 11 de maio, de medidas urxentes en materia de ordenación do territorio e do litoral de Galicia, sométese o documento da modificación puntutal n.º 2 do PXOM , o informe de sustentabilidade ambiental (ISA) e o expediente de tramitación a información pública durante o prazo de dous meses mediante a publicación de anuncio no taboleiro de edictos do concello, no <em>Diario Oficial de Galicia</em> e en dous xornais dos de maior difusión na provincia, dándolle audiencia durante o mesmo prazo aos municipios limítrofes.</p>
    <p>O documento da modificación puntual n.º 2 do PXOM e o informe de sustentabilidade ambiental, xunto co expediente tramitado, estarán a disposición dos interesados, nas dependencias da Secretaría do concello en horario de oficina.</p>
    <p>Barro, 19 de decembro de 2011.</p>
    <footer><p>José Antonio Landín Eirín <br>Alcalde</p></footer>

