---
date: '2012-12-11'
id: G2358-201112-0001
page: 46286
number: 235
agency: Xulgado do Social número 1  de Lugo
section: V. Administración de xustiza.
title: EDICTO (220/2010).
range: Edicto
url: >-
  https://www.xunta.gal/dog/Publicados/2012/20121211/AnuncioG2358-201112-0001_gl.html
---
<p>Que neste Xulgado do Social número 1 de Lugo se tramita execución parcial 220/2010, por instancia de Óscar Ferreiros Lombardía, contra Agro-Or Lugo, S.L. e Agro-Or Refrigeración Lugo, S.L., con domicilio en Pacios-Carballido 37, Begonte-Lugo; é administrador concursal Carlos Costas Manazares, con domicilio en Urbanización Alargoa nº 1-21 Outeiro de Rei-Lugo. Nesta execución, por resolución desta data, acordouse sacar a pública poxa os bens que máis abaixo se dirán, sinalando data para que teña lugar no próximo día 27.2.2013, ás 10.00 horas, coas condicións seguintes:</p>
    <p>Primeiro. Que os licitadores, a excepción do executante, para tomar parte na poxa, deberán presentar xustificante acreditativo de ter depositado na conta de depósitos e consignacións deste tribunal, ou de ter prestado aval bancario, polo 20 por 100 do valor de taxación dos bens obxecto da poxa, facendo constar, se é o caso, se se fai en nome de terceiro.</p>
    <p>Segundo. Que poderán facerse ofertas por escrito en sobre pechado, desde o anuncio da poxa ata a súa realización, facéndose o depósito ao cal se fixo mención anteriormente.</p>
    <p>Terceiro. Que poderán facerse ofertas superiores ao 50 por 100 da valoración, pero ofrecendo pagar a prazos con garantías suficientes, bancarias ou hipotecarias, do prezo do remate.</p>
    <p>Cuarto. Que non se poderá proceder á inmediata aprobación do remate se a cantidade ofrecida non superar o 50 por 100 do valor de taxación, ou de ser inferior, non cubrir, polo menos a cantidade pola que se despachou a execución, incluíndo a previsión para xuros e custas.</p>
    <p>Quinto. Que unicamente o executante ou os responsables legais solidarios ou subsidiarios poderán concorrer, reservándose a facultade de ceder o remate a un terceiro e podendo tomar parte na poxa, só cando existan licitadores, mellorando as ofertas que se fixeren.</p>
    <p>Sexto. En caso de que a poxa quede deserta, só o executante ou, no seu defecto, os responsables legais solidarios ou subsidiarios, o dereito a se adxudicaren o ben polo 30 por cento da valoración do ben.</p>
    <p>Sétimo. Para o suposto en que a notificación da sinalización ao executado resultar negativa por encontrarse en paradoiro ignorado, sirva este edicto de notificación.</p>
    <p>Bens que se sacan á poxa e valor:</p>
    <p>1. Andel de madeira laminada: 97,93 euros.</p>
    <p>2. Tres mesas: 262,27 euros.</p>
    <p>3. Dúas mesas de escritorio de oficina de madeira chapada: 265,86 euros.</p>
    <p>4. Ordenador portátil Toshiba Satellite A80/135 prateado: 70 euros.</p>
    <p>5. Pantalla de ordenador Samsung Sync Master 943 negro: 56,32 euros.</p>
    <p>6. Multifunción Brother MFC/7320 gris: 146,30 euros.</p>
    <p>7. CPU marca HP Pavilion gris: 279,30 euros.</p>
    <p>8. Pantalla de ordenador marca HP w19 gris: 91 euros.</p>
    <p>9. Ordenador portátil Toshiba Satellite negro metalizado: 70 euros.</p>
    <p>10. Aerotermo modelo AE-10: 518 euros.</p>
    <p>11. Pistola pneumática Wlmond negra e prateada PN210: 126 euros.</p>
    <p>12. Trade marca Bosch GSR12v azul: 96,70 euros.</p>
    <p>13. Ferramenta marca Super EGO, Rothnberger Rotronic: 60,64 euros.</p>
    <p>14. Mesa de ordenador de madeira laminada con caixón: 132,93 euros.</p>
    <p>15. Mesa auxiliar de madeira clara con dúas portas: 70 euros.</p>
    <p>16. Tres cadeiras de oficina con tapizado azul: 103,93 euros.</p>
    <p>17. Dúas cadeiras de oficina xiratorias negras: 167,86 euros.</p>
    <p>18. Cinco bidóns azuis de deterxente UN1719 Caustic Alvalt: 19,25 euros.</p>
    <p>19. Trinta e dous rolos de papel Softcel 1000R: 98,33 euros.</p>
    <p>Están depositados en Pacios 37, Begonte-Lugo.</p>
    <p>Lugo, 13 de novembro de 2012</p>
    <footer><p>O secretario xudicial</p></footer>

