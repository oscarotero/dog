---
date: '2012-12-11'
id: G0007-191112-0001
page: 46290
number: 235
agency: Xulgado do Social número 3 de Santiago de Compostela
section: V. Administración de xustiza.
title: EDICTO (108/2012).
range: Edicto
url: >-
  https://www.xunta.gal/dog/Publicados/2012/20121211/AnuncioG0007-191112-0001_gl.html
---
<p>Francisco José Camino Suárez, secretario xudicial do Xulgado do Social número 3 de Santiago de Compostela, fago saber que no procedemento ordinario 108/2012 deste xulgado do social, seguido por instancia de Miguel Barrio Iglesias contra a empresa Contratas y Cubiertas Estrada, S.L., Construcciones Carballo, S.L., Conlouza, S.L. e Construcciones y Promociones Obras Urbanas Hermanos Carballo, S.L., sobre ordinario, se ditou a seguinte resolución:</p>
    <p>«Decido que debo aceptar e acepto a demanda presentada por Miguel Barrio Iglesias contra Contratas y Cubiertas Estrada, S.L., Construciones Carballo, S.L., Conlouza, S.L., Construcciones y Promociones Obras Urbanas Hermanos Carballo, S.L., a Administración concursal de Contratas y Cubiertas Estrada, S.L. e o Fogasa e, en consecuencia, condeno as empresas demandadas a lle pagar solidariamente ao demandante 3.099,57 euros, cantidade que se deberá incrementar cos xuros do artigo 29.3 do ET. Condeno a Administración concursal e o Fogasa a estar e pasar por esta resolución.</p>
    <p>Notifíqueselles esta resolución ás partes, facéndolles saber que contra ela poden interpor recurso de suplicación no prazo de cinco días desde a súa notificación, logo de consignación, no caso das empresas condenadas, do depósito para recorrer de 300 euros, máis o importe obxecto de condena.</p>
    <p>Lévese o orixinal desta resolución ao libro de sentenzas e déixese testemuño nas actuacións.</p>
    <p>Así o acordo, mando e asino. A maxistrada xuíza».</p>
    <p>E para que lles sirva de notificación en legal forma ás demandadas Contratas y Cubiertas Estrada, S.L., Construcciones Carballo, S.L., Conlouza, S.L., Construcciones y Promociones Obras Urbanas Hermanos Carballo, S.L., en paradoiro descoñecido, expido este edicto para a súa inserción no <em>Diario Oficial de Galicia.</em></p>
    <p>Santiago de Compostela, 19 de novembro de 2012</p>
    <footer><p>O secretario xudicial</p></footer>

