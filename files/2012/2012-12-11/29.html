---
date: '2012-12-11'
id: CA04-201112-0011
page: 46312
number: 235
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 15 de novembro de 2012, da Xefatura Territorial de Lugo, pola
  que se autoriza e aproba o proxecto de execución dunha instalación eléctrica
  no concello de Cervo (expediente IN407A 2012/70-2, 8039 AT).
range: Resolución
url: >-
  https://www.xunta.gal/dog/Publicados/2012/20121211/AnuncioCA04-201112-0011_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p>Solicitante: BEGASA.</p>
    <p>Domicilio social: r/ Cidade de Viveiro, 4-1º, 27002 Lugo.</p>
    <p>Denominación: modificado de proxecto para CS para subministración eléctrica en Bidueira, estrada Sargadelos a San Cibrao.</p>
    <p>Situación: concello de Cervo.</p>
    <p>Características técnicas: </p>
    <p>– Desprazamento dun tramo da LMTS cunha lonxitude de 12 metros, con orixe no CS proxectado e final no CTC (13614) Vivendas Sociais Cervo.</p>
    <p>– LMTS a 20 kV, con orixe nun paso aéreo a soterrado situado nun apoio da LMT Espiñeirido e final no CS proxectado, cunha lonxitude de 32 metros en condutor tipo RHZ-240.</p>
    <p>– LMTS a 20 kV, con orixe no CS proxectado e final nun paso aéreo a soterrado situado nun apoio da LMT Espiñeirido, cunha lonxitude de 32 metros en condutor tipo RHZ-240.</p>
    <p>– CS en edificio prefabricado tipo PFU-4, no cal se instalan tres celas de liña, unha de servizos auxiliares e unha de protección homopolar.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 15 de novembro de 2012</p>
    <footer><p>José Manuel Vázquez Leirado<br>Xefe territorial de Lugo</p></footer>

