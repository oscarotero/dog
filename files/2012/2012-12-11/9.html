---
date: '2012-12-11'
id: G2344-201112-0002
page: 46276
number: 235
agency: Xulgado do Social número 1 da Coruña
section: V. Administración de xustiza.
title: EDICTO (865/2012).
range: Edicto
url: >-
  https://www.xunta.gal/dog/Publicados/2012/20121211/AnuncioG2344-201112-0002_gl.html
---
<p>María Blanco Aquino, secretaria xudicial do Xulgado do Social número 1 da Coruña, fago saber que no procedemento de despedimento obxectivo individual 865/2012 deste xulgado do social, seguido por instancia de María del Carmen Cagiao Calvelo contra a empresa Promotora Rocanor, S.L. e o Fogasa, sobre despedimento, ditouse sentenza o 16 novembro de 2012, cuxa parte dispositiva se xunta:</p>
    <p>«Decido que, estimando a demanda formulada por María del Carmen Cagiao Calvelo, con DNI 47365652-G, contra a empresa Rocanor, S.L., cualifico como improcedente o despedimento do 30.6.2012, e condeno a demandada a estar e pasar por tal declaración, e a que, no prazo de cinco días desde a notificación da sentenza, opte entre a readmisión da demandante, con aboamento, neste caso, dos salarios deixados de percibir desde o despedimento, ou o aboamento dunha indemnización cifrada en 1.183,64 euros. O pagamento da indemnización determinará a extinción do contrato de traballo, que se entenderá producida na data do cesamento efectivo no traballo. No suposto de non optar o empresario pola readmisión ou a indemnización, enténdese que procede a primeira.</p>
    <p>Notifíquese esta sentenza ás partes, facéndolles saber que esta non é firme e contra ela cabe interpoñer recurso de suplicación para ante a Sala do Social do Tribunal Superior de Xustiza de Galicia, anunciándoo mediante escrito ou comparecencia ante este xulgado no prazo de cinco días contados a partir do seguinte á súa notificación. De ser recorrente a empresa demandada deberá acreditar mediante a exhibición ante este xulgado o xustificante acreditativo de depositar a cantidade obxecto de condena (clave de ingreso 60) na conta deste xulgado, podendo substituírse a consignación en metálico polo aseguramento mediante aval bancario, en que se fará constar a responsabilidade solidaria do avalista, debendo acreditar tamén na indicada conta (clave de ingreso 65) a consignación da suma de 300 euros preceptiva para recorrer, sen este cumprimento non se terá por anunciado o recurso.</p>
    <p>Así por esta a miña sentenza, pronúncioo, mando e asino.</p>
    <p>Publicación. Lida e publicada foi a anterior sentenza pola xuíza que a subscribe, realizando audiencia pública no día da súa data. Dou fe».</p>
    <p>E para que sirva de notificación en legal forma a Promotora Rocanor, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 16 de novembro de 2012</p>
    <footer><p>A secretaria xudicial</p></footer>

