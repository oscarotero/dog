---
date: '2012-02-03'
id: G2018-240112-11377
page: 4863
number: 24
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 20 de xaneiro de 2012 pola que se modifica a composición do
  tribunal cualificador das probas selectivas para o ingreso na escala técnica
  superior de administración da Universidade de Santiago de Compostela (USC),
  polas quendas de promoción interna e de acceso libre.
range: Resolución
url: >-
  https://www.xunta.gal/dog/Publicados/2012/20120203/AnuncioG2018-240112-11377_gl.html
---
<p>Por Resolución do 8 de novembro de 2011 convócanse probas selectivas para cubrir sete prazas vacantes da escala técnica superior de administración da USC, catro pola quenda de promoción interna e tres pola quenda de acceso libre, publicada no <em>Diario Oficial de Galicia</em> do 22 de novembro de 2011.</p>
    <p>O reitor, ao abeiro do establecido no artigo 13.1 do Real decreto 364/1995, do 10 de marzo, e no uso das atribucións conferidas polo artigo 20 da Lei orgánica 6/2001, do 21 de decembro, de universidades, así como nos estatutos desta universidade, resolve:</p>
    <p>Modificar a composición do tribunal que figura na convocatoria e nomear os seguintes membros:</p>
    <p>– José Antonio Redondo López, catedrático de universidade do Departamento de Economía Financeira e Contabilidade da USC, como vogal titular en substitución de Francisco Carracedo Doce. </p>
    <p>– Luis Míguez Macho, profesor titular de universidade do Departamento de Dereito Público e Teoría do Estado da USC, como vogal titular en substitución de Xosé Antón Freire Ramos. </p>
    <p>– María da Alba Nogueira López, profesora titular de universidade do Departamento de Dereito Público e Teoría do Estado da USC, como vogal titular en substitución de Carlos Alberto Gómez Otero. </p>
    <p>– Francisco Carracedo Doce, funcionario de carreira da escala técnica superior de administración da USC, como presidente suplente en substitución de Josefa Recalde Fernández. </p>
    <p>– María Loreto Fernández Fernández, profesora titular de universidade do Departamento de Economía Financeira e Contabilidade da USC, como vogal suplente en substitución de Manuel Clavero Iglesias. </p>
    <p>– María Teresa Carballeira Rivera, profesora titular de universidade do Departamento de Dereito Público e Teoría do Estado da USC, como vogal suplente en substitución de Inés Martínez Bermúdez. </p>
    <p>– César García Novoa, catedrático de universidade do Departamento de Dereito Público Especial da USC, como vogal suplente en substitución de Xoán Carlos Montes Somoza.</p>
    <p>Contra esta resolución, que esgota a vía administrativa, poderase interpoñer un recurso contencioso-administrativo, ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer recurso potestativo de reposición, no prazo dun mes, perante o órgano que a ditou. Neste caso non se poderá interpoñer o dito recurso contencioso-administrativo mentres non recaia resolución expresa ou presunta do recurso administrativo de reposición, ao abeiro do artigo 116 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Santiago de Compostela, 20 de xaneiro de 2012.</p>
    <footer><p>Juan José Casares Long<br>Reitor da Universidade de Santiago de Compostela</p></footer>

