---
date: '2012-06-08'
id: G0165-050612-0003
page: 22296
number: 109
agency: Consellería do Medio Rural e do Mar
section: III. Outras disposicións.
title: >-
  ORDE do 5 de xuño de 2012 que modifica a Orde do 8 de maio de 2012, pola que
  se establecen as bases reguladoras das axudas para a modernización das
  explotacións agrarias e para a incorporación de mozos á actividade agraria,
  cofinanciadas co Fondo Europeo Agrícola de Desenvolvemento Rural (Feader) no
  marco do PDR de Galicia 2007-2013, e se convocan para o ano 2012.
range: Orde
url: >-
  https://www.xunta.gal/dog/Publicados/2012/20120608/AnuncioG0165-050612-0003_gl.html
---
<p>A Orde do 8 de maio de 2012 (publicada no DOG nº 90, do 11 de maio) pola que se establecen as bases reguladoras das axudas para a modernización das explotacións agrarias e para a incorporación de mozos á actividade agraria, cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2007-2013, e se convocan para o ano 2012, establece no seu artigo 28 un prazo de presentación de solicitudes dun mes. </p>
    <p>Este prazo coincide cunhas datas de moita actividade nos labores agrícolas que ocupan os titulares das explotacións agrarias e pode impedir que os solicitantes destas axudas poidan tramitar correctamente as solicitudes, polo que cómpre ampliar o dito prazo. </p>
    <p>Así mesmo, e por esa mesma razón, cómpre ampliar o prazo establecido nos puntos 4 do artigo 4 e 1 do artigo 13, respectivamente, de outorgamento da licenza municipal e resto de permisos administrativos.</p>
    <p>En consecuencia, de conformidade co previsto no artigo 30.1º.3 do Estatuto de autonomía de Galicia e no uso das facultades que me confire a Lei 9/2007, do 13 de xuño, de subvencións de Galicia, e no uso das competencias que me confire a Lei 1/1983, do 22 de febreiro, reguladora da Xunta e da súa Presidencia,</p>
    <h2>DISPOÑO:</h2>
    <p>Artigo único. Modificar a Orde do 8 de maio de 2012 pola que se establecen as bases reguladoras das axudas para a modernización das explotacións agrarias e para a incorporación de mozos á actividade agraria, cofinanciadas co Fondo Europeo Agrícola de Desenvolvemento Rural (Feader) no marco do PDR de Galicia 2007-2013, e se convocan para o ano 2012, como segue:</p>
    <p>Un. Modifícase o número 1 do artigo 28 do seguinte modo:</p>
    <p>1. O prazo de presentación de solicitudes será ata o 25 de xuño, inclusive. </p>
    <p>Dous. Modifícanse as datas de outorgamento da licenza municipal e o resto de permisos administrativos establecidos nos puntos 4 do artigo 4 e 1 do artigo 13, respectivamente, que inicialmente figuran ata o 30 de setembro, sendo a nova data de outorgamento para a convocatoria do ano 2012 ata o 15 de outubro de 2012, inclusive. </p>
    <p>Disposición derradeira única.</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 5 de xuño de 2012</p>
    <footer><p>Rosa Mª Quintana Carballo<br>Conselleira do Medio Rural e do Mar</p></footer>

