---
date: '2012-06-08'
id: CA04-100512-0008
page: 22427
number: 109
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 7 de maio de 2012, da Xefatura Territorial de Lugo, pola que se
  somete a información pública a petición de autorización administrativa e a
  aprobación do proxecto de execución da planta de biomasa forestal AXB Terra de
  Lemos. A Pobra de Brollón, Lugo (expediente IN407A 2010/110-2, 7805 A.T.).
range: Resolución
url: >-
  https://www.xunta.gal/dog/Publicados/2012/20120608/AnuncioCA04-100512-0008_gl.html
---
<p>Para os efectos previstos na Lei 54/1997, do 27 de novembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e no Decreto 149/2008, do 26 de xuño (DOG nº 141), polo que se regula o procedemento de autorización das instalacións de produción de enerxía eléctrica a partir da valoración enerxética da biomasa forestal primaria na Comunidade Autónoma de Galicia; no Real decreto 3275/1982, sobre condicións técnicas e garantías de seguranza en centrais eléctricas, subestacións e centros de transformación; no Real decreto 661/2007, do 25 de maio, polo que se regula a actividade de produción de enerxía eléctrica en réxime especial, sométese a información pública a petición da autorización administrativa, e a aprobación do proxecto de execución da instalación eléctrica que se describe:</p>
    <p>Peticionario: Norvento Biomasa, S.L.</p>
    <p>Domicilio social: rúa Ribadeo, nº 2, entresollado, 27002 Lugo.</p>
    <p>Situación: Os Medos, A Pobra de Brollón (Lugo).</p>
    <p>Características técnicas principais da central termoeléctrica de biomasa forestal: </p>
    <p>– Equipamento principal (segundo o ciclo de Rankine): </p>
    <p>• Caldeira de biomasa de vapor de grella móbil.</p>
    <p>• Cámara de combustión.</p>
    <p>• Grupo turbina-xerador eléctrico, de vapor a condensación, de 5,6 MW de potencia nominal, a 6 kV.</p>
    <p>• Condensador de vapor.</p>
    <p>• Depósito de condensado.</p>
    <p>• Desgasificador térmico.</p>
    <p>– Equipos de transformación e de control:</p>
    <p>Un transformador principal de 7.000 kVA, refrixeración de aceite ONAN, e conexión Dyn11 para elevar a tensión de xeración desde 6 kV a 20 kV, e un transformador para servizos auxiliares de 1.000 kVA, refrixeración natural, conexión Dyn11 e relación de transformación 20/0,4 kV. Celas e aparellos de protección, regulación, medida, mando e control.</p>
    <p>– Outras instalacións industriais: </p>
    <p>Recepción, almacenaxe e tratamento de biomasa, pesaxe, ponte guindastre, tratamento de gases, depuración de auga, electricidade en baixa tensión, iluminación (interior, exterior, de emerxencia e de sinalización), aire comprimido, sistema de protección contra incendios, rede de postas á terra, abastecemento de auga, saneamento, climatización, instrumentación e control.</p>
    <p>Finalidade da instalación:</p>
    <p>Xeración de enerxía eléctrica a partir de biomasa forestal primaria.</p>
    <p>Todas aquelas persoas ou entidades que se consideren afectadas poderán examinar o proxecto de referencia e presentar as súas alegacións nesta xefatura territorial, con enderezo na rolda da Muralla nº 70, 27071 Lugo, no prazo dun mes a partir da última publicación. Tamén poderán facelo, no mesmo prazo, no Concello da Pobra do Brollón.</p>
    <p>Lugo, 7 de maio de 2012</p>
    <footer><p>José Manuel Vázquez Leirado<br>Xefe territorial de Lugo</p></footer>

