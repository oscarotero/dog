---
date: '2012-06-08'
id: G1994-210512-0002
page: 22392
number: 109
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (1480/2010 MCR).
range: Edicto
url: >-
  https://www.xunta.gal/dog/Publicados/2012/20120608/AnuncioG1994-210512-0002_gl.html
---
<p>Nas actuacións de recurso de suplicación número 1480/2010 MCR a que se refire o encabezamento, seguidas ante a Sala do Social deste Tribunal Superior de Xustiza, dimanantes dos autos número 625/2008 do Xulgado do Social número 1 de Santiago de Compostela, promovidos por Carolina Camean Fernández contra o Instituto Nacional da Seguridade Social, Tesouraría Xeral da Seguridade Social, CSD Lampon Silva, S.L., sobre incapacidade temporal, con data 30.3.2012 ditouse a resolución cuxa parte dispositiva é do seguinte teor literal:</p>
    <p>«Que desestimando o recurso de suplicación interposto pola Mutua Gallega de Accidentes de Trabajo contra a sentenza de data 22 de xaneiro de 2010, ditada polo Xulgado do Social número 1 de Santiago de Compostela en autos seguidos por instancia de Carolina Comean Fernández contra o Instituto Nacional da Seguridade Social, Tesouraría Xeral da Seguridade Social, Mutua Gallega de Accidentes de Trabajo e CSD Lampon Silva, S.L., a sala confírmaa na súa totalidade, e condena a mutua recorrente a aboarlle ao letrado impugnante do recurso a cantidade de 300 € en concepto de honorarios, e déase a consignación e depósito o destino regulamentario.</p>
    <p>Notifíqueselles esta resolución ás partes e á Fiscalía do Tribunal Superior de Xustiza de Galicia, facéndolles saber que, contra esta, só cabe recurso de casación para unificación de doutrina, que se preparará por escrito ante esta sala do social, dentro dos dez días seguintes á notificación desta sentenza e de acordo co disposto na Lei reguladora da xurisdición social. Se a recorrente non estiver exenta de depósito e consignación para recorrer, deberá ingresar:</p>
    <p>– A cantidade obxecto de condena na c/c desta sala no banco Banesto, nº 1552 0000 80 (nº de recurso) (dúas últimas cifras do ano).</p>
    <p>– O depósito de 600 euros na c/c desta sala nº 1552 0000 37 (nº de recurso) (dúas últimas cifras do ano).</p>
    <p>Unha vez firme, expídase certificación para constancia no rolo que se arquivará neste tribunal incorporándose o orixinal ao correspondente libro de sentenzas, logo de devolución dos autos ao xulgado do social de procedencia.</p>
    <p>Así, por esta a nosa sentenza, o pronunciamos, mandamos e asinamos».</p>
    <p>Advírteselle á parte en ignorado paradoiro que, a partir deste momento, se lle efectuarán as notificacións en estrados, salvo que se trate de autos, sentenzas ou emprazamentos, de acordo co prevido no artigo 59 da Lei de procedemento laboral.</p>
    <p>E para que así conste para os efectos da súa publicación no Boletín Oficial da provincia co fin de que sirva de notificación en forma a CSD Lampon Silva, S.L., coa advertencia de que as seguintes comunicacións se farán en estrados, salvo as que deban revestir forma de auto ou sentenza ou se trate de emprazamento, expido e asino o presente edicto.</p>
    <p>A Coruña, 21 de maio de 2012</p>

