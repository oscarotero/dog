---
date: '2012-05-08'
id: CA04-180412-0012
page: 17274
number: 87
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 11 de abril de 2012, da Xefatura Territorial de Lugo, pola que
  se autoriza e se aproba o proxecto de execución dunha instalación eléctrica no
  concello de Lugo (expediente IN407A 2011/118-2, 7955 A.T.).
range: Resolución
url: >-
  https://www.xunta.gal/dog/Publicados/2012/20120508/AnuncioCA04-180412-0012_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p>Solicitante: CPS Obras e Infraestructuras del Atlántico, S.L.</p>
    <p>Domicilio social: lugar de Aián, Sigrás, Cambre.</p>
    <p>Denominación: L.M.T.S., C.S. e C.T. para o edificio da policía local en Lugo.</p>
    <p>Situación: concello de Lugo.</p>
    <p>Características técnicas:</p>
    <p>– C.S. prefabricado tipo Ormazábal PF-15, no lindeiro da parcela, no cal se instalan dúas celas de interruptor-seccionador e unha de protección de fusibles.</p>
    <p>– L.M.T.S. a 20 kV en canalización proxectada, con orixe no centro de seccionamento proxectado e final no centro de transformación proxectado, cunha lonxitude de 70 metros en condutor R.H.Z.-95.</p>
    <p>– C.T. en edificio non prefabricado, no cal se instala unha cela de remonte, unha de protección de trafo, e unha cela de medida, cunha potencia proxectada de 630 kVA, e unha relación de transformación de 20.000/400-230 V.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE n.º 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 11 de abril de 2012.</p>
    <footer><p>José Manuel Vázquez Leirado<br>Xefe territorial de Lugo</p></footer>

