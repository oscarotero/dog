---
date: '2012-04-09'
id: L451-260312-13980
page: 12500
number: 67
agency: Concello de Ribadeo
section: VI. Anuncios. b) Administración local.
title: >-
  ANUNCIO da segunda exposición pública do Plan Xeral de Ordenación Municipal
  deste concello.
range: Anuncio
url: >-
  https://www.xunta.gal/dog/Publicados/2012/20120409/AnuncioL451-260312-13980_gl.html
---
<p>O Pleno do Concello de Ribadeo, en sesión ordinaria que tivo lugar o día 23 de marzo de 2012, conforme o disposto no artigo 85 da Lei 9/2002, do 30 de decembro, de ordenación urbanística e protección do medio rural de Galicia, e de acordo co disposto igualmente nos artigos 11 do Real decreto lexislativo 2/2008, do 20 de xuño, polo que aproba o texto refundido da Lei do solo, e artigo 7 da vixente Lei 6/2007, de medidas urxentes en materia de ordenación do territorio e do litoral de Galicia, acordou, a realización dun novo trámite de información pública do Plan Xeral de Ordenación Municipal de Ribadeo, por dous meses, de xeito previo á formulación do documento preciso para a aprobación provisional do referido plan xeral e seguir a restante tramitación a que se refire o mencionado artigo, declarando a subsistencia e a súa incorporación ao plan de todos os informes sectoriais emitidos no procedemento previo que se tramitou en aplicación do principio de conservación dos actos administrativos.</p>
    <p>O prazo de exposición de dous meses comezará a contar a partir do día seguinte ao da última publicación en que apareza este anuncio (<em>Boletín Oficial</em> da provincia de Lugo ou <em>Diario Oficial de Galicia</em>).</p>
    <p>Durante o dito prazo todas as persoas interesadas poderán facer uso do seu dereito a consultar os documentos nas dependencias municipais habilitadas para o efecto e formular as alegacións por escrito que, de ser o caso, xulguen oportunas, que se deberán presentar por duplicado exemplar.</p>
    <p>O plan poderá ser consultado igualmente na páxina web: www.ribadeo.org</p>
    <p>Ribadeo, 26 de marzo de 2012.</p>
    <footer><p>Fernando Suárez Barcia<br>Alcalde</p><p>Fidel Maañón López<br>Secretario accidental</p></footer>

