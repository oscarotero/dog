---
date: '2012-04-09'
id: G0165-230312-13930
page: 12411
number: 67
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 12 de marzo de 2012, da Secretaría Xeral de Medio Rural e Montes,
  polo que se somete a información pública o estudo de impacto ambiental da
  repoboación forestal de 70,00 hectáreas con Eucalyptus nitens no concello de
  Sobrado, provincia da Coruña.
range: Anuncio
url: >-
  https://www.xunta.gal/dog/Publicados/2012/20120409/AnuncioG0165-230312-13930_gl.html
---
<p>De conformidade co disposto no artigo 9.2 do texto refundido da Lei de avaliación de impacto ambiental de proxectos, aprobado polo Real decreto lexislativo 1/2008, do 11 de xaneiro, e modificado pola Lei 6/2010, do 24 de marzo, iníciase o trámite de información pública e de participación pública, como parte integrante do procedemento de avaliación de impacto ambiental do expediente da repoboación forestal de 70,00 hectáreas con <em>Eucalyptus nitens</em> no concello de Sobrado, provincia da Coruña.</p>
    <p>O estudo de impacto ambiental e o proxecto están dispoñibles ao público, para a súa consulta, nas dependencias da Secretaría Xeral de Medio Rural e Montes da Consellería do Medio Rural e do Mar, situadas en San Lázaro, s/n, Santiago de Compostela, das 9.00 ás 14.00 horas, de luns a venres.</p>
    <p>A participación do público poderá realizarse durante o prazo de trinta días hábiles contados a partir do día seguinte ao de publicación deste anuncio no <em>Diario Oficial de Galicia</em>. As persoas que o desexen poderán consultar o expediente durante o referido período e formular as alegacións, observacións e suxestións que consideren oportunas, que deberán dirixirse á Secretaría Xeral de Medio Rural e Montes e presentarse por calquera dos medios que recolle o artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 12 de marzo de 2012.</p>
    <footer><p>Tomás Fernández-Couto Juanas<br>Secretario xeral de Medio Rural e Montes</p></footer>

