---
date: '2012-04-09'
id: G0170-150312-13541
page: 12335
number: 67
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (552/2009).
range: Edicto
url: >-
  https://www.xunta.gal/dog/Publicados/2012/20120409/AnuncioG0170-150312-13541_gl.html
---
<p>María Mercedes Santos García, secretaria xudicial de reforzo do Xulgado do Social número 2 da Coruña, fago saber que no procedemento de demanda 552/2009, seguido neste xulgado, se ditou sentenza cuxo encabezamento e decisión son do teor literal seguinte:</p>
    <p>«A Coruña, vinte de febreiro de dous mil doce. Vistos por Montserrat Matos Salgado, maxistrada xuíza substituta do Xulgado do Social número 2 reforzo da Coruña e o seu partido, os presentes autos de xuízo número 552/2009, seguidos por instancia de José Miguel Garrido Pena, representado polo letrada Sra. Garrido Fernández, contra as empresas Cociñas Coarme, S.L. e Electrodomésticos Coarme, S.L. e contra Pedro Míguez Ceballos, en rebeldía procesual, e o Fogasa, que non comparece, versando<em> a litis </em>sobre reclamación de salarios.</p>
    <p>Decido que estimando integramente a demanda formulada por José Miguel Garrido Pena, representado pola letrada Sra. Garrido Fernández, contra as empresas Cociñas Coarme, S.L. e Electrodomésticos Coarme, S.L. e contra Pedro Míguez Ceballos, en rebeldía procesual, e o Fogasa, que non comparece, debo condenar e condeno a demandada a aboarle á demandante a suma de 10.394,50 euros, incrementada cos xuros moratorios pertinentes. Así mesmo, debo absolver e absolvo o Fogasa, sen prexuízo da responsabilidade que poida ter respecto a tales cantidades segundo o establecido no artigo 33 do ET. Notifíqueselles esta sentenza ás partes advertíndolle que contra ela poderán interpor recurso de suplicación ante o Tribunal Superior de Xustiza, que deberá ser anunciado por comparecencia, ou mediante escrito neste xulgado dentro dos cinco días seguintes á notificación desta sentenza, pasados os cales se declarará firme e se procederá ao seu arquivo. Advírtaselle igualmente ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros (artigo 229 da Lei 36/2011, do 11 de outubro, reguladora da xurisdición social) na conta aberta na entidade Banesto a nome deste xulgado».</p>
    <p>E para que sirva de notificación en legal forma ás empresas Cociñas Coarme, S.L. e Electrodomésticos Coarme, S.L., e a Pedro Míguez Ceballos, en ignorado paradoiro, expido a presente para a súa inserción no <em>Diario Oficial de Galicia.</em></p>
    <p>A Coruña, 15 de marzo de 2012.</p>
    <footer><p>A secretaria xudicial</p></footer>

