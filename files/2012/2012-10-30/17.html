---
date: '2012-10-30'
id: G0167-091012-0005
page: 40885
number: 207
agency: Xulgado do Social número 3 de Reforzo da Coruña
section: V. Administración de xustiza.
title: EDICTO (480/2012).
range: Edicto
url: >-
  https://www.xunta.gal/dog/Publicados/2012/20121030/AnuncioG0167-091012-0005_gl.html
---
<p>Marta Yanguas del Valle, secretaria xudicial de reforzo do Xulgado do Social número 3 da Coruña, fai saber que no procedemento de despedimento obxectivo individual 480/2012 deste xulgado do social, seguido por instancia de Ignacio Tejeiro García contra a empresa Comercial Lucavi, Sociedad Cooperativa, Fondo de Garantía Salarial, sobre despedimento, se ditou a resolución cuxo encabezamento e parte dispositiva son do teor literal seguinte:</p>
    <p>«Sentenza.</p>
    <p>A Coruña, 28 de setembro de 2012.</p>
    <p>Ana Rodríguez Piorno, maxistrada xuíza do Xulgado do Social número 3 de A Coruña, en funcións de reforzo, ditou a presente resolución nos autos de procedemento sobre despedimento 480/2012, no cal é demandante Ignacio Tejeiro García, asistido polo letrado Sr. Echagüe Pérez-Montero, e demandada a empresa Comercial Lucavi, Sociedad Cooperativa, e foi citado, da mesma maneira, o Fondo de Garantía Salarial (Fogasa), coa representación da letrada Sra. Abajo Lera.</p>
    <p>Dispoño que debo estimar e estimo a demanda interposta por parte de Ignacio Tejeiro García contra a empresa Comercial Lucavi, Sociedad Cooperativa, e, en consecuencia, declaro improcedente a extinción do contrato do demandante e condeno a empresa demandada á extinción da relación laboral con aboamento a Ignacio Tejeiro García da cantidade de 9.809,36 euros en concepto de indemnización.</p>
    <p>Notifíquese a presente sentenza ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución bastando a manifestación da parte ou do seu avogado graduado social colexiado, ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado facendo constar no ingreso o número de procedemento.</p>
    <p>Inscríbase no libro rexistro da súa clase.</p>
    <p>Así o pronuncio, mando e asino».</p>
    <p>E, para que conste e sirva de notificación a Comercial Lucavi, Sociedad Cooperativa, expídese a presente cédula para a súa publicación no Diario Oficial de Galicia e a súa colocación no taboleiro de anuncios deste xulgado.</p>
    <p>A Coruña, 9 de outubro de 2012</p>
    <footer><p>A secretaria xudicial</p></footer>

