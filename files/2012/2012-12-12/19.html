---
date: '2012-12-12'
id: CA04-211112-0009
page: 46416
number: 236
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 7 de novembro de 2012, da Xefatura Territorial de Pontevedra,
  pola que se autoriza unha instalación eléctrica no concello de Cangas
  (expediente IN407A 2012/191-4).
range: Resolución
url: >-
  https://www.xunta.gal/dog/Publicados/2012/20121212/AnuncioCA04-211112-0009_gl.html
---
<p>Visto o expediente para o outorgamento de autorización administrativa das instalacións que a seguir se describen:</p>
    <p>Solicitante: Unión Fenosa Distribución, S.A.</p>
    <p>Domicilio social: avda. Arteixo, 171, 15007 A Coruña.</p>
    <p>Denominación: LAT 66 kV Pontesampaio-Cangas II, alimentación Cangas II.</p>
    <p>Situación: Cangas.</p>
    <p>Características técnicas: liña de alta tensión subterránea a 66 kV con condutor RHZ1 de 1.826 metros de lonxitude, con orixe no apoio nº 118 da LAT 66 kV Pontesampaio-Cangas, no cal se realiza un paso aéreo subterráneo (PAS) e final na nova subestación Cangas II (1.696 metros de tendido, desde o apoio 118 PAS realízanse aproveitando os tubos da canalización existente da LAT 66 kV DC Lourizán-Cangas). A instalación está situada en Cangas.</p>
    <p>Cumpridos os trámites ordenados na Lei 54/1997, do 27 de novembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar as devanditas instalacións, cuxas características se axustarán en todas as súas partes ás que figuran no anteproxecto e ás condicións técnicas e de seguridade establecidas nos regulamentos de aplicación.</p>
    <p>O prazo para solicitar a aprobación do proxecto de execución é de seis meses a partir da data desta resolución.</p>
    <p>Producirase a caducidade desta autorización se, transcurrido o dito prazo, aquela non for solicitada, podendo solicitar o peticionario, por razóns xustificadas, prórrogas do prazo establecido.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra a presente resolución poderase interpoñer recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpoñer calquera outro recurso que se considere pertinente.</p>
    <p>Pontevedra, 7 de novembro de 2012</p>
    <footer><p>Ignacio Rial Santomé<br>Xefe territorial de Pontevedra</p></footer>

