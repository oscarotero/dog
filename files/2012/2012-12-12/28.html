---
date: '2012-12-12'
id: CA05-291112-0007
page: 46441
number: 236
agency: Consellería de Traballo e Benestar
section: VI. Anuncios. a) Administración autonómica.
title: >-
  RESOLUCIÓN do 29 de novembro de 2012, da Secretaría Xeral Técnica da
  Consellería de Traballo e Benestar, pola que se cancela a inscrición de varias
  entidades no Rexistro único de entidades prestadoras de servizos sociais.
range: Resolución
url: >-
  https://www.xunta.gal/dog/Publicados/2012/20121212/AnuncioCA05-291112-0007_gl.html
---
<p>Resolución de cancelación da inscrición no Rexistro único de entidades prestadoras de servizos sociais.</p>
    <p>Antecedentes.</p>
    <p>1. O día 16 de xullo de 2012 a Secretaría Xeral Técnica da Consellería de Traballo e Benestar dita resolución pola que se acorda o inicio de varios expedientes de cancelación de oficio da inscrición no Rexistro único de entidades prestadoras de servizos sociais (RUEPSS). Entre estes, os que se relacionan no anexo. O motivo do inicio dos expedientes é a falla de presentación da súa memoria de actividades nos dous últimos anos.</p>
    <p>2. A citada resolución notifícaselles ás entidades interesadas e concédeseslle un prazo de 15 días para presentar alegacións ou emendar a falla presentando as correspondentes memorias. </p>
    <p>Consideracións legais e técnicas.</p>
    <p>1. Este centro directivo é competente para resolver o expediente segundo establece o artigo 2 do Decreto 254/2011, do 23 de decembro, polo que se regula o réxime de rexistro, autorización, acreditación e a inspección dos servizos sociais en Galicia, así como o Decreto 13/2012, do 4 de xaneiro, polo que se fixa a estrutura orgánica das consellerías da Xunta de Galicia, e o Decreto 109/2012, do 22 de marzo, polo que se establece a estrutura orgánica da Consellería de Traballo e Benestar.</p>
    <p>2. O artigo 18.2 do Decreto 254/2011 establece que se iniciará o procedemento de cancelación de oficio da inscrición no rexistro dunha entidade: (…) c) pola falta de presentación da memoria anual de actividades no Rexistro único de entidades prestadoras de servizos sociais durante os dous últimos anos.</p>
    <p>3. As entidades interesadas relacionadas no anexo non presentaron alegacións nin emendaron o expediente no prazo establecido para o efecto para a defensa do seu dereito.</p>
    <p>Vista a Lei 13/2008, do 3 de decembro, de servizos sociais de Galicia, o Decreto 254/2011, a Lei 30/1992, do 26 de novembro, de réxime xurídico das administracións públicas e do procedemento administrativo común, e demais normativa de carácter xeral aplicable, e por proposta da Subdirección Xeral de Autorización e Inspección de Servizos Sociais, esta secretaría xeral técnica dita a seguinte:</p>
    <p>Resolución.</p>
    <p>Cancelar a inscrición no Rexistro único de entidades prestadoras de servizos sociais das entidades que se relacionan no anexo.</p>
    <p>Por razóns de interese público publíquese esta resolución, consonte o exixido no artigo 60 da Lei 30/1992, coa indicación de que non pon fin á vía administrativa.</p>
    <p>Contra esta resolución os interesados poderán interpor recurso de alzada ante a conselleira de Traballo e Benestar, no prazo dun mes desde o día seguinte ao da publicación, segundo establece o artigo 114 e concordantes da Lei 30/1992.</p>
    <p>Santiago de Compostela, 29 de novembro de 2012</p>
    <footer><p>Cristina Ortiz Dorda<br>Secretaria xeral técnica da Consellería de Traballo e Benestar</p></footer>

