---
date: '2012-12-12'
id: CA04-211112-0006
page: 46424
number: 236
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 21 de novembro de 2012, da Xefatura Territorial  de Lugo, pola
  que se autoriza, se aproba o proxecto de execución e se declara a utilidade
  pública, en concreto, para os efectos da urxente ocupación, a instalación
  eléctrica modificación número 1 LMT, CT e RBT A Lama-A Silva, no concello de
  Sarria (expediente 006/2009 AT).
range: Resolución
url: >-
  https://www.xunta.gal/dog/Publicados/2012/20121212/AnuncioCA04-211112-0006_gl.html
---
<p>Examinado o expediente instruído por instancia da empresa Unión Fenosa Distribución, S.A., con domicilio para os efectos de notificación na Batundeira, 2, Velle (Ourense) aprécianse os seguintes</p>
    <p>Antecedentes de feito.</p>
    <p>Primeiro. Con data do 30 de xaneiro de 2009 a citada empresa solicita a autorización administrativa, a aprobación do proxecto de execución e con data do 14 de decembro de 2011 a declaración de utilidade pública, en concreto, para a instalación eléctrica LMT, CT e RBT A Lama-A Silva, no concello de Sarria, e presentou o preceptivo proxecto das instalacións a que fai referencia o Real decreto 1955/2000, do 1 de decembro (BOE nº 310, do 27 de decembro), que regula as actividades de transporte, distribución, comercialización, subministración e procedementos de autorización de instalacións de enerxía eléctrica e xuntando a relación concreta e individualizada de bens e dereitos afectados pola instalación que determina o artigo 53 da Lei 54/1997, do 27 de novembro, do sector eléctrico (BOE nº 285, do 28 de novembro) e o artigo 143 do Real decreto 1955/2000, antes citado, que a desenvolve.</p>
    <p>Segundo. Con data do 18 de maio de 2009, a Delegación Provincial da Consellería de Cultura e Deporte de Lugo emite un informe desfavorable, polo que con data do 25 de outubro de 2012 a empresa beneficiaria presenta a modificación nº 1 LMT, CT e RBT A Lama-A Silva.</p>
    <p>Terceiro. O proxecto someteuse a información pública para os efectos previstos na Lei 54/1997, do 27 de novembro, do sector eléctrico, e no Real decreto 1955/2000, do 1 de decembro, mediante resolución desta xefatura territorial do 20 de setembro de 2012. Esta resolución foi publicada no xornal El Progreso do 26 de setembro de 2012, no BOP de Lugo do 9 de outubro de 2012, e no DOG do 10 de outubro de 2012, no taboleiro de anuncios da citada xefatura territorial e no taboleiro de anuncios do Concello de Sarria. Con esta resolución inseríase a relación de bens e dereitos afectados.</p>
    <p>Así mesmo, practicouse notificación individual aos interesados incluídos na referida relación de bens e dereitos afectados. </p>
    <p>Cuarto. Enviáronselles separatas relativas ao proxecto aos diferentes organismos afectados e cumpríronse os trámites establecidos no artigo 131 do Real decreto 1955/2000, do 1 de decembro.</p>
    <p>Quinto. Durante o trámite de información pública non se presentou ningunha alegación.</p>
    <p>Sexto. O persoal dos servizos técnicos desta xefatura territorial emite informe favorable sobre a solicitude obxecto deste expediente, de acordo co disposto na Lei 54/1997, do 27 de novembro, do sector eléctrico, e o disposto no Real decreto 1955/2000, do 1 de decembro. Igualmente, unha vez revisado sobre o terreo o trazado da liña eléctrica proxectada, os referidos servizos técnicos informan de que non se dá ningunha das limitacións para a imposición da servidume de paso de enerxía eléctrica a que se refire o artigo 161 do Real decreto 1955/2000, en relación co artigo 57 da Lei 54/1997, sobre os predios incluídos na relación de bens e dereitos que foi obxecto de información pública e sobre as cales a empresa beneficiaria non chegou a un acordo amigable cos seus propietarios. </p>
    <p>A estes feitos son de aplicación os seguintes</p>
    <p>Fundamentos de dereito.</p>
    <p>Primeiro. A Xefatura Territorial de Lugo da Consellería de Economía e Industria é competente para resolver este expediente con fundamento no Estatuto de autonomía de Galicia; no Decreto 36/2001, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia, en relación co Real decreto 1955/2000, do 1 de decembro, e a Lei 54/1997, do 27 de novembro, do sector eléctrico; no Decreto 245/2009, do 30 de abril, polo que se regulan as delegacións territoriais da Xunta de Galicia e no Decreto 8/2011, do 28 de xaneiro, polo que se fixa a estrutura orgánica das consellerías da Xunta de Galicia (que modifica o anterior).</p>
    <p>Segundo. No expediente cumpríronse os trámites sinalados no artigo 53 da citada Lei 54/1997, e os regulamentarios ordenados nos capítulos II e V do título VII do Real decreto 1955/2000, do 1 de decembro, que regula o procedemento de autorización de instalacións de enerxía eléctrica.</p>
    <p>Terceiro. Sen prexuízo do anterior, cómpre ter en conta que consonte o artigo 151 do citado Real decreto 1955/2000, do 1 de decembro, en calquera momento a empresa beneficiaria e os titulares dos necesarios bens e dereitos poden convir un mutuo acordo, o que causará a correspondente conclusión do expediente expropiatorio.</p>
    <p>De acordo co exposto e en virtude das competencias que ten atribuídas, esta xefatura territorial</p>
    <h2>RESOLVE:</h2>
    <p>Primeiro. Autorizar a Unión Fenosa Distribución, S.A. o establecemento da instalación eléctrica denominada modificación nº 1 LMT, CT e RBT A Lama-A Silva, no concello de Sarria, coas seguintes características técnicas principais:</p>
    <p>1. Liña de media tensión aérea a 20 kV, ao CT proxectado A Silva, cunha lonxitude de 222 m, con orixe no apoio de formigón existente da LMT Sarria-Balmao, nº 0 no proxecto, en condutor LA-56 e remate no apoio proxectado nº 2, sobre apoios de formigón (3).</p>
    <p>2. Liña de media tensión aérea ao CT intemperie Santo Antolín, a 20 kV, cunha lonxitude de 14 m, con orixe no apoio de formigón existente da LMT Sarria-Balmao, nº 0 no proxecto, en condutor LA-56 e remate no CTI Santo Antolín, sobre apoios de formigón (2).</p>
    <p>3. Liña de media tensión soterrada, a 20 kV, ao CT proxectado A Silva, en condutor RHZ, cunha lonxitude de 612 m, con orixe no paso aéreo-soterrado no apoio de formigón nº 2 (proxectado) e final no CT fin de liña rural proxectado A Silva.</p>
    <p>4. CT prefabricado remate de liña rural A Silva, 160 kVA, 20.000/400-230 V.</p>
    <p>5. CT intemperie Santo Antolín, 160 kVA, 20.000/400-230 V, sobre apoio de formigón.</p>
    <p>6. LBT soterrada do CT remate de liña rural A Silva, cunha lonxitude de 73 m, en condutor XZ1, con orixe no CT remate de liña rural A Silva e final na RBTA do CT fin de liña rural A Silva.</p>
    <p>7. RBT aérea do CT fin de liña rural A Silva, cunha lonxitude de 928 m, en condutor RZ, con orixe na conexión coas LBTS de CT fin de liña rural A Silva, sobre apoios de formigón (14).</p>
    <p>8. LBT aérea do CT Santo Antolín, cunha lonxitude de 47 m, en condutor RZ, sobre apoios de formigón (1).</p>
    <p>Segundo. Aprobar o proxecto de execución da instalación eléctrica denominado modificación nº 1 LMT, CT e RBT A Lama-A Silva visado o día 18 de outubro de 2010 co número CO103171 polo Colexio Oficial de Enxeñeiros Industriales de Galicia, e asinado polo enxeñeiro industrial Rubén Menéndez Fernández, colexiado número 1380.</p>
    <p>Terceiro. Declarar a utilidade pública, en concreto, da instalación eléctrica obxecto do presente expediente, o que implica a necesidade de ocupación dos bens ou da adquisición dos dereitos afectados e a urxente ocupación para os efectos do artigo 52 da Lei de expropiación forzosa. Por isto, en cumprimento do disposto neste artigo, acórdase que o representante da Administración dea comezo, na data e na hora que a cada interesado se lle notificará individualmente, ao levantamento das actas previas á ocupación dos predios contidos na relación de bens e dereitos publicada no diario El Progreso do 26 de setembro de 2012, no Boletín Oficial da provincia de Lugo do 9 de outubro e no Diario Oficial de Galicia do 10 de outubro, expostas no taboleiro de anuncios desta xefatura territorial e no taboleiro de anuncios do Concello de Sarria. Así mesmo, faise constar que ata o momento do levantamento das actas previas, se poderán formular as alegacións que se consideren oportunas, para os efectos de rectificar posibles erros na relación de bens afectados que foi obxecto de publicación nos medios e nas datas anteriormente referidos. Estas alegacións deberanse presentar por escrito perante esta Xefatura Territorial de Economía e Industria (Edificio Administrativo da Xunta de Galicia en Lugo, rolda da Muralla, 70, 27071 Lugo).</p>
    <p>Todo isto de acordo coas condicións seguintes:</p>
    <p>Primeira. As instalacións que se autorizan terán que realizarse de acordo coas especificacións e cos planos que figuran no proxecto modificación nº 1 LMT, CT e RBT A Lama-A Silva presentado pola empresa Unión Fenosa Distribución, S.A.</p>
    <p>Segunda. O peticionario asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguranza con carácter permanente.</p>
    <p>Terceira. Deberase cumprir canto establece a lexislación técnica de liñas eléctricas de alta tensión e as súas instrucións técnicas complementarias, de acordo co Real decreto 223/2008, do 15 de febreiro, así como, de ser o caso, a lexislación aplicable ás instalacións de baixa tensión e as súas instrucións técnicas complementarias de acordo co Real decreto 842/2002, do 2 de agosto, ademais do resto de normativa e directrices vixentes que sexan de aplicación.</p>
    <p>Cuarta. Para introducir modificacións nas instalacións que afecten datos básicos do proxecto será necesaria autorización previa desta xefatura territorial.</p>
    <p>Quinta. O prazo para a execución das instalacións que se autorizan será de doce meses, contados a partir da data de notificación/publicación desta resolución.</p>
    <p>Sexta. A Administración reserva para si o dereito de deixar sen efecto esta autorización por calquera das causas establecidas no artigo 34 do Decreto 1775/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
    <p>Sétima. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>A publicación desta resolución realízase tamén para os efectos previstos no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro) cando os titulares dos predios propostos sexan descoñecidos, non se saiba o lugar de notificación, ou ben cando, tentada a notificación, non se puidese realizar e así dirixir ao Ministerio Fiscal as dilixencias que se produzan de conformidade co establecido no artigo 5 da Lei de expropiación forzosa de 1954.</p>
    <p>Contra esta resolución, que non é definitiva en vía administrativa, cabe interpoñer recurso de alzada ante o conselleiro de Economía e Industria no prazo dun mes contado a partir do día seguinte ao da súa notificación/publicación nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro) sen prexuízo de que os interesados poidan interpoñer calquera outro recurso que consideren pertinente.</p>
    <p>Lugo, 21 de novembro de 2012</p>
    <footer><p>José Manuel Vázquez Leirado<br>Xefe territorial de Lugo</p></footer>

