---
date: '2012-04-18'
id: G0003-040412-14482
page: 14006
number: 74
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 19 de marzo de 2012, da Xerencia de Xestión Integrada da Coruña,
  pola que se anuncia convocatoria pública para a provisión dun posto de xefe da
  Sección de Contratación de Xestión de Servizos Xerais pertencente á Xerencia.
range: Resolución
url: >-
  https://www.xunta.gal/dog/Publicados/2012/20120418/AnuncioG0003-040412-14482_gl.html
---
<p>De conformidade co establecido no Decreto 206/2005, do 22 de xullo (DOG n.º 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG n.º 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 311/2009, do 28 de maio (DOG n.º 109, do 5 de xuño), polo que se establece a estrutura orgánica do Servizo Galego de Saúde, e Orde do 15 de xuño de 2009 (DOG n.º 119, do 19 de xuño), modificada pola Orde do 28 de setembro de 2011, sobre delegación de competencias en órganos centrais e periféricos do Servizo Galego de Saúde,</p>
    <h2>RESOLVO:</h2>
    <p>Primeiro. Anunciar a convocatoria para cubrir, polo procedemento de concurso de méritos, o posto de traballo de xefe da Sección de Contratación de Xestión de Servizos Xerais da Xerencia de Xestión Integrada da Coruña, segundo se especifica no anexo desta resolución. </p>
    <p>Segundo. As retribucións do posto ofertado serán as que correspondan de acordo coa orde pola que se ditan instrucións sobre a confección de nóminas do persoal ao servizo da Administración autonómica vixente.</p>
    <p>Terceiro. As solicitudes para participar na presente convocatoria presentaranse, no Rexistro da Dirección de RR.HH., sito no Hospital A Coruña, As Xubias de Arriba n.º 84, 15006 A Coruña ou a través de calquera dos procedementos do artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de vinte días naturais, contados a partir do seguinte ao da publicación deste anuncio no <em>Diario Oficial de Galicia</em>.</p>
    <p>Cuarto. As bases íntegras da convocatoria estarán expostas nos taboleiros de anuncios da Xerencia de Xestión Integrada da Coruña así como na páxina web do Servizo Galego de Saúde (www.sergas.es).</p>
    <p>A Coruña, 19 de marzo de 2012.</p>
    <footer><p>Alfredo García Iglesias<br>Xerente de Xestión Integrada da Coruña</p></footer>
    <h2>ANEXO</h2>
    <p>Denominación do posto: xefe da Sección de Contratación de Servizos Xerais da Xerencia de Xestión Integrada da Coruña.</p>
    <p>Grupo de clasificación: A1, A2 ou C1.</p>
    <p>N.º de vacantes: 1.</p>

