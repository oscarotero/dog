---
date: '2012-04-18'
id: G0009-270312-14061
page: 14033
number: 74
agency: Xulgado do Social número 2 con sede en Puerto del Rosario (Fuerteventura)
section: V. Administración de xustiza.
title: EDICTO (694/2011).
range: Edicto
url: >-
  https://www.xunta.gal/dog/Publicados/2012/20120418/AnuncioG0009-270312-14061_gl.html
---
<p>Eugenio Félix Ortega Ugena, secretario xudicial do Xulgado do Social número 2 con sede en Puerto del Rosario (Fuerteventura), fago saber que no procedemento número 694/2011, en materia de despedimento, por instancia de Yaya Balde, contra Jesús Fisteus Carril, A Imperfis, S.L. e Aislamientos ML-Dos, S.L., a súa señoría ditou auto con data do 15.12.2011, cuxa parte dispositiva é do teor literal seguinte:</p>
    <p>«Acordo:</p>
    <p>Requírase a empresa condenada Jesús Fisteus Carril, A Imperfis, S.L. e Aislamientos ML-Dos, S.L., para que no prazo improrrogable de cinco días repoña o traballador Yaya Balde ao seu posto de traballo baixo apercibimento de que, de non o verificar, se adoptarán as medidas necesarias para que continúe percibindo o seu salario coa mesma periodicidade e contía declarada en sentenza, cos incrementos que procedan, despachándose execución en tantas ocasións como fose necesario, por cantidade equivalente a seis meses de salario e procedéndose á exacción pola vía de constrinximento sobre os bens da executada, así como para que continúe a alta e con cotización na Seguridade Social.</p>
    <p>Modo de impugnación. Contra esta resolución cabe interpoñer recurso de reposición no prazo de tres días ante este órgano, expresando a infracción en que a resolución tivese incorrido.</p>
    <p>Signifícase ademais que todo o que sen ter a condición de traballador ou habente causa seu, beneficiario do réxime público da Seguridade Social ou de xustiza gratuíta, estado, comunidades autónomas, entidades locais e organismos autónomos dependentes deles, intente interpoñer recurso de reposición, deberá efectuar un depósito de 25,00 euros na conta de depósitos e consignacións deste xulgado na entidade Banesto, na c.c.c. 0030 1846 42 0005001274, e ao concepto clave 2290-0000-64-0694-11.</p>
    <p>Así o acorda, manda e asina María Teresa del Pino Hernández, maxistrada xuíza do Xulgado do Social número 2 con sede en Puerto del Rosario (Fuerteventura). Dou fe».</p>
    <p>Advírtese ao destinatario que as seguintes comunicacións se farán nos estrados deste xulgado.</p>
    <p>E para que sirva de notificación en legal forma a Jesús Fisteus Carril, A Imperfis, S.L. e Aislamientos ML-Dos, S.L., en ignorado paradoiro, expido esta para publicación no taboleiro de anuncios deste xulgado.</p>
    <p>Puerto del Rosario, 17 de febreiro de 2012.</p>
    <footer><p>O secretario</p></footer>

