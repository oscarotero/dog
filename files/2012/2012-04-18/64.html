---
date: '2012-04-18'
id: L245-120412-0002
page: 14104
number: 74
agency: Concello de Redondela
section: VI. Anuncios. b) Administración local.
title: >-
  ANUNCIO para a contratación mediante procedemento aberto do servizo de rutas
  guiadas á enseada de San Simón dentro do proxecto Marisma Máis promovido polo
  Concello de Redondela e cofinanciado con fondos Feder.
range: Anuncio
url: >-
  https://www.xunta.gal/dog/Publicados/2012/20120418/AnuncioL245-120412-0002_gl.html
---
<p>Aprobado mediante Resolución da Alcaldía do 9 de abril de 2012 o prego de cláusulas administrativas particulares e prescricións técnicas que rexerán na licitación, mediante procedemento aberto, para contratar o servizo de rutas guiadas á enseada de San Simón, dentro do proxecto Marisma Máis promovido polo Concello de Redondela e aprobado no marco da convocatoria para o período 2011-2013 do eixe 5 de desenvolvemento local e urbano e cofinanciado polo programa operativo do Fondo Europeo de Desenvolvemento Rexional da Unión Europea, faise público, para efectos de presentación de proposicións e ofertas polos licitadores interesados, o seguinte anuncio:</p>
    <p>1. Entidade que adxudica. Organismo: Concello de Redondela. Dependencia: Servizo de Contratación.</p>
    <p>2. Obxecto do contrato: prestación do servizo de transporte marítimo con rutas guiadas, mediante persoal especializado, á enseada de San Simón.</p>
    <p>Lugar de execución: Redondela (Pontevedra).</p>
    <p>Prazo de execución: dous (2) anos. O servizo realizarase nos meses de xuño, xullo, agosto e setembro durante o ano 2012 e 2013.</p>
    <p>3. Tramitación e procedemento.</p>
    <p>Tramitación: ordinaria.</p>
    <p>Procedemento: aberto.</p>
    <p>4. Garantía provisional: non se exixe.</p>
    <p>5. Garantía definitiva: 5% do importe de adxudicación, IVE excluído.</p>
    <p>6. Obtención da documentación e información: Oficina de Contratación do Concello de Redondela, planta baixa da Casa do Concello. Alfonso XII, 2 de Redondela, teléfono 986 40 03 00. Fax: 986 40 38 94.</p>
    <p>Data límite para solicitar documentación: ata o día de finalización do prazo de presentación de proposicións.</p>
    <p>7. Requisitos específicos do contratista. Clasificación: non.</p>
    <p>Deberase acreditar a solvencia económica, financeira e técnica na forma prevista na cláusula 10.ª do prego de cláusulas administrativas particulares.</p>
    <p>8. Orzamento base de licitación: 117.292,42 euros, IVE excluído.</p>
    <p>9. Presentación de ofertas. Prazo: 15 días naturais desde o seguinte á ultima publicación do anuncio no BOP, no DOG ou no perfil do contratante. Se o último día do prazo coincide en sábado ou día inhábil, o prazo entenderase prorrogado ata o seguinte día hábil.</p>
    <p>Documentación: a exixida na cláusula 14.ª do prego de cláusulas administrativas.</p>
    <p>Lugar de presentación: Rexistro Xeral do Concello de Redondela, ata as 14.00 horas do último día de prazo.</p>
    <p>Prazo da obriga de manter a oferta: tres meses contados desde o día da apertura de proposicións.</p>
    <p>10. Apertura de ofertas. Data e hora: 14.00 horas do terceiro día hábil seguinte á data na que conclúe o prazo de presentación (agás sábados).</p>
    <p>11. Gastos de publicidade: serán por conta do adxudicatario ata un máximo de 2.000 euros.</p>
    <p>12. Páxina web para obtención de información: www.redondela.es</p>
    <p>Redondela, 10 de abril de 2012.</p>
    <footer><p>Javier Bas Corugeira <br>Alcalde</p></footer>

