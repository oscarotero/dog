---
date: '2012-08-06'
id: G2347-160712-0001
page: 31349
number: 149
agency: Xulgado do Social número 4 da Coruña
section: V. Administración de xustiza.
title: EDICTO (313/2012).
range: Edicto
url: >-
  https://www.xunta.gal/dog/Publicados/2012/20120806/AnuncioG2347-160712-0001_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 313/2012, por instancia de José Manuel Naya Calvo contra as empresas Europea de Recubrimientos, S.L. e Industrias Químicas Clenin, S.A., sobre despedimento, en que recaeu sentenza con data do 11 de xullo de 2012 que, copiada nos particulares necesarios, di así:</p>
    <p>«Decido, estímase parcialmente a demanda interposta por José Manuel Naya Calvo contra Europea de Recubrimientos, S.L. e Industrias Químicas Clenin, S.A. e, en consecuencia:</p>
    <p>– Declárase improcedente o despedimento efectuado pola demandada Europea de Recubrimientos, S.L. ao demandante.</p>
    <p>– Absólvese a Industrias Químicas Clenin, S.A. das pretensións exercidas contra ela.</p>
    <p>– Condénase a empresa Europea de Recubrimientos, S.L. a que, no prazo de cinco días desde data de notificación da sentenza, opte entre a readmisión inmediata do demandante nas mesmas condicións que posuía con anterioridade ou o aboamento dunha indemnización de 3.542,01 euros, mais, en ambos os casos, o aboamento dos salarios de tramitación desde a data do despedimento ata a esta sentenza, que ascenden a 6.612,48 euros, aos cales se deberán engadir os que se xeren ata a súa notificación, a razón de 39,36 euros diarios.</p>
    <p>Notifíqueselles esta resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social colexiado ou representante, dentro do indicado prazo.</p>
    <p>Se o recorrente non goza do beneficio da xustiza gratuíta deberá, ao anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que este xulgado ten aberta, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para efectos da súa publicación no Diario Oficial de Galicia, co fin de que lles sirva de notificación en forma ás empresas Europea de Recubrimientos, S.L. e Industrias Químicas Clenin, S.A., expido e asino este edicto.</p>
    <p>A Coruña, 16 de xullo de 2012</p>
    <footer><p>A secretaria xudicial</p></footer>

