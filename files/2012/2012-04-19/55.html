---
date: '2012-04-19'
id: C141-080312-13257
page: 14358
number: 75
agency: Portos de Galicia
section: VI. Anuncios. a) Administración autonómica.
title: >-
  ACORDO do 7 de marzo de 2012 polo que se somete a información pública a
  solicitude presentada por Muport, S.L. de concesión administrativa de
  ocupación de terreos de dominio público portuario do porto de Muros para a
  explotación de instalacións náutico-recreativas (expediente 12-38-11-C-1).
range: Acordo
url: >-
  https://www.xunta.gal/dog/Publicados/2012/20120419/AnuncioC141-080312-13257_gl.html
---
<p>O 1 de marzo de 2012 o presidente de Portos de Galicia adxudicou á empresa Muport, S.L. o procedemento aberto (sistema multicriterio) para a selección dunha oferta para a tramitación dunha concesión administrativa de ocupación do dominio público portuario do porto de Muros para a explotación de instalacións náutico-recreativas; segundo documentación técnica consistente no proxecto básico de explotación de instalacións náutico-recreativas en Muros, asinado polo enxeñeiro de camiños, canles e portos Fernando López Mera en setembro de 2011, o anteproxecto de edificio para a concesión da explotación do porto deportivo de Muros, asinado polo arquitecto Ricardo Sáez Díaz en setembro de 2011, e a documentación relativa ás referencias técnicas da explotación.</p>
    <p>En cumprimento do disposto no artigo 85.3 do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante, faise público, para que as persoas e entidades interesadas poidan examinar o expediente e presentar por escrito as alegacións que consideren oportunas nos servizos centrais de Portos de Galicia, oficinas sitas na praza de Europa 5a-6.º, polígono das Fontiñas, 15707 Santiago de Compostela, no prazo de vinte (20) días hábiles, contados a partir do seguinte ao de publicación deste anuncio no <em>Diario Oficial de Galicia</em>. A documentación está á disposición na web portosdegalicia.com</p>
    <p>Santiago de Compostela, 7 de marzo de 2012.</p>
    <footer><p>José Juan Durán Hermida<br>Presidente de Portos de Galicia</p></footer>

