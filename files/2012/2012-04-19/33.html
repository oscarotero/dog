---
date: '2012-04-19'
id: CA02-020412-14333
page: 14327
number: 75
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 26 de marzo de 2012, da Secretaría Xeral de Ordenación do
  Territorio e Urbanismo, pola que se dá publicidade á parte dispositiva da
  sentenza número 1039/2011, do 3 de novembro de 2011, da Sala do
  Contencioso-Administrativo do Tribunal Superior de Xustiza de Galicia.
range: Resolución
url: >-
  https://www.xunta.gal/dog/Publicados/2012/20120419/AnuncioCA02-020412-14333_gl.html
---
<p>Para xeral coñecemento, de conformidade co disposto nos artigos 72 e 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a Sección Segunda da Sala do Contencioso-Administrativo do Tribunal Superior de Xustiza de Galicia, con data do 3 de novembro de 2011, pronunciou a sentenza n.º 1039/2011, ditada no procedemento ordinario n.º 4752/2007, interposto por María Ramos Quintas, sentenza que na súa parte dispositiva literalmente di: </p>
    <p>«Estimamos parcialmente o recurso contencioso-administrativo interposto por María Ramos Quintas contra as ordes do 3.10.2007 e do 1.9.2008, da Consellería de Política Territorial, Obras Públicas e Transportes sobre, respectivamente, aprobación definitiva parcial e aprobación definitiva do Plan Xeral de Ordenación Municipal de Santiago de Compostela, e anulamos, por ser contrario a dereito, o artigo 150 do plan aprobado no que se refire ao polígono P-11 Castiñeiriño, ao tempo que declaramos que os predios que se indican no feito primeiro da demanda deben ser clasificadas como solo urbano consolidado. Non se fai imposición de custas».</p>
    <p>A citada sentenza foi declarada firme.</p>
    <p>Santiago de Compostela, 26 de marzo de 2012.</p>
    <footer><p>M.ª Encarnación Díaz Rivas<br>Secretaria xeral de Ordenación do Territorio e Urbanismo</p></footer>

