---
date: '2012-11-20'
id: CA04-171012-0005
page: 43623
number: 221
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 9 de outubro de 2012, da Xefatura Territorial da Coruña, pola
  que se somete a información pública a petición de autorización administrativa
  dunha instalación eléctrica nos concellos de San Sadurniño e Neda (expediente
  IN407A 2012/144).
range: Resolución
url: >-
  https://www.xunta.gal/dog/Publicados/2012/20121120/AnuncioCA04-171012-0005_gl.html
---
<p>Para os efectos previstos na Lei 54/1997, do 27 de novembro (BOE nº 285), do sector eléctrico, e no título VII do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa da instalación eléctrica que se describe:</p>
    <p>Solicitante: Electra de Narahío, S.A.</p>
    <p>Domicilio social: Vista Alegre, Doso, 15597 Narón (A Coruña).</p>
    <p>Denominación: LMTS Bouzarredonda-Fontela.</p>
    <p>Situación: concellos de San Sadurniño e Neda.</p>
    <p>Características técnicas: liña de media tensión (LMTS) soterrada a 15/20 kV, cunha lonxitude total de 2,339 km, con condutor RHZ1-2OL-12/20 kV 1×150 mm2 Al, con orixe nunha cela de liña existente no centro de protección e medida de Bouzarredonda (expediente IN407A 1994/143), e final no paso aereo-soterrado que se instalará no apoio anterior ao CT Fontela (expediente 52839), e desde este apoio, mediante un novo paso aéreo-soterrado e utilizando outro dos tubos da canalización, remata no CT Fontela.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, situada no Edificio Administrativo de Monelos, rúa Vicente Ferrer, 2-2º andar, 15071 A Coruña, no prazo de vinte días a partir da última publicación.</p>
    <p>A Coruña, 9 de outubro de 2012</p>
    <footer><p>Susana Vázquez Romero<br>Xefa territorial da Coruña</p></footer>

