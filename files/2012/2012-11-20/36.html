---
date: '2012-11-20'
id: CA02-251012-0006
page: 43621
number: 221
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 19 de outubro de 2012, da Secretaría Xeral de Calidade e Avaliación
  Ambiental, polo que se somete a información pública a solicitude de renovación
  da autorización ambiental integrada presentada por Aluminios Cortizo, S.A.
  para unha planta no concello de Padrón, A Coruña (expediente de renovación
  2012-IPPC-M-121).
range: Anuncio
url: >-
  https://www.xunta.gal/dog/Publicados/2012/20121120/AnuncioCA02-251012-0006_gl.html
---
<p>Con data do 8 de abril de 2008 concedeuse a Aluminios Cortizo, S.A. a autorización ambiental integrada nº 2004/0264_AIA/IPPC_089 para a planta de brillo químico e coloración orgánica do aluminio, localizados no concello de Padrón (A Coruña). Nesta autorización establécese unha vixencia de cinco anos, contados a partir do día seguinte ao da súa notificación á titular.</p>
    <p>O artigo 25 da Lei 16/2002, do 1 de xullo, de prevención e control integrados da contaminación, estipula que, transcorrido o prazo de vixencia da autorización, esta debe ser renovada e, e se for caso, actualizada. Atendendo ao indicado, e para os efectos previstos no artigo 7.2 do Real decreto 509/2007, do 20 de abril, polo que se aproba o regulamento para o desenvolvemento e execución da Lei 16/2002, faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a documentación presentada pola solicitante para a renovación da autorización ambiental integrada, constituída polos documentos titulados:</p>
    <p>– Renovación de autorización ambiental integrada da planta de brillo químico de Aluminios Cortizo, S.A. na Matanza (Padrón) – Revisión nº 1. Outubro 2012.</p>
    <p>– Resumo non técnico de renovación de AAI da planta de brillo químico de Aluminios Cortizo, S.A. na Matanza (Padrón).</p>
    <p>Co fin de que calquera interesado poida consultalos e, se for o caso, formular no dito prazo as alegacións, suxestións ou observacións que considere convenientes. O antedito documento estará á disposición dos administrados, en horario de atención ao público, nas seguintes dependencias:</p>
    <p>• Secretaría Xeral de Calidade e Avaliación Ambiental – Servizo de Prevención e Control Integrados da Contaminación (San Lázaro, s/n, 15781 Santiago de Compostela).</p>
    <p>• Xefatura Territorial da Coruña da Consellería de Medio Ambiente, Territorio e Infraestruturas (r/ Vicente Ferrer, 2, 15008 A Coruña).</p>
    <p>• Concello de Padrón (Rúa Longa, 27, 15900 Padrón (A Coruña)).</p>
    <p>Santiago de Compostela, 19 de outubro de 2012</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

