---
date: '2012-01-19'
id: L257-291211-10532
page: 3215
number: 13
agency: Concello de Vigo
section: VI. Anuncios. b) Administración local.
title: ANUNCIO de información pública (expedientes 72731/421 e 37711/422).
range: Anuncio
url: >-
  https://www.xunta.gal/dog/Publicados/2012/20120119/AnuncioL257-291211-10532_gl.html
---
<p>Observado erro no anuncio da Xerencia Municipal de Urbanismo do Concello de Vigo, publicado no BOP n.º 218, do 14 de novembro de 2011, e no DOG n.º 242, do 21 de decembro de 2011, polo que se sometía a información pública a petición formulada por Quantum Ingeniería Europea, S.L., de licenza de obra e de licenza de actividade para deseño e fabricación de máquinas para o tratamento da auga (expedientes 72731/421 e 37711/421), que se situaba no n.º 17 de Gandariña (camiño), toda vez que a localización exacta é no n.º 21 de Gandariña (camiño), e non no n.º 17 como se fixo figurar nos ditos anuncios.</p>
    <p>De conformidade cos artigos 105.2 da Lei 30/1992, do 26 de novembro, RXAP-PAC, e o artigo 8.3 do Decreto 133/2008, do 12 de xuño, polo que se regula a avaliación de incidencia ambiental, sométense os expedientes a información pública por un prazo de vinte días mediante anuncio no DOG, BOP e exposición no taboleiro de anuncios da Xerencia Municipal de Urbanismo, por petición presentada por Quantum Ingeniería Europea, S.L., que solicita licenza de obra e licenza de actividade para deseño e fabricación de máquinas para o tratamento da auga, en Gandariña (camiño) n.º 21, para que quen se considere afectado dalgún xeito pola actividade que se pretende establecer poida alegar o que considere oportuno.</p>
    <p>O prazo de información pública entenderase aberto desde o día seguinte á publicación do primero anuncio e rematará transcorridos vinte días desde o día seguinte á publicación do derradeiro anuncio. Os expedientes 72731/421 e 37711/422 están á disposición do público en xeral e pódense consultar na oficina de Arquivo e Control da Xerencia Municipal de Urbanismo (planta baixa do edificio da Xerencia sito na praza do Rei, 4, Vigo).</p>
    <p>Vigo, 21 de decembro de 2011.</p>
    <footer><p>M.ª del Carmen Silva Rego<br>Concelleira delegada da Área de Urbanismo, Cascos Históricos<br>e Grandes Proxectos</p></footer>

