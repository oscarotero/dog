---
date: '2012-12-20'
id: G0003-221112-0007
page: 47368
number: 242
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 13 de novembro de 2012, da Xerencia de Atención Primaria de
  Lugo, pola que se adxudica, mediante concurso de méritos, un posto de xefatura
  de persoal de xestión e servizos.
range: Resolución
url: >-
  https://www.xunta.gal/dog/Publicados/2012/20121220/AnuncioG0003-221112-0007_gl.html
---
<p>Convocada a provisión, polo sistema de concurso de méritos, dun posto de xefatura de persoal de xestión e servizos, mediante Resolución do 23 de maio de 2012 (DOG nº 143, do 27 de xullo), esta xerencia, de conformidade co previsto no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e na Orde do 24 de maio de 2006 pola que se establecen as bases do procedemento para a provisión de postos de xefatura e coordinación das institucións sanitarias do Servizo Galego de Saúde,</p>
    <h2>ACORDA:</h2>
    <p>Primeiro. Resolver a convocatoria pública para a provisión dun posto de xefatura de persoal de xestión e servizos, anunciada por Resolución do 23 de maio de 2012 (DOG nº 143, do 27 de xullo).</p>
    <p>Segundo. Seleccionar e nomear para o posto convocado a persoa que se indica no anexo desta resolución.</p>
    <p>Terceiro. O aspirante nomeado deberá cesar na praza que desenvolve dentro dos tres días hábiles seguintes a aquel en que se publique esta resolución no Diario Oficial de Galicia.</p>
    <p>Cuarto. A toma de posesión do posto de traballo adxudicado deberase efectuar dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo director xerente de Atención Primaria de Lugo.</p>
    <p>Entenderase que solicita a excedencia voluntaria por interese particular e será declarado nesa situación polo órgano competente quen non se incorpore ao posto adxudicado no prazo establecido.</p>
    <p>Quinto. Contra esta resolución poderase interpor recurso de alzada ante a Dirección de Recursos Humanos do Servizo Galego de Saúde, de acordo co disposto nos artigos 114 e 115 da Lei 30/1992,do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, e da Lei 25/2009, do 22 de decembro, dentro do prazo dun mes, contado a partir do día seguinte ao da publicación desta resolución.</p>
    <p>Lugo, 13 de novembro de 2012</p>
    <footer><p>Ana Mª García Cedrón<br>Directora xerente de Atención Primaria de Lugo</p></footer>
    <h2>ANEXO</h2>
    <p>Posto de traballo: xefe de grupo da Xerencia de Atención Primaria de Lugo.</p>
    <p>Nome e apelidos: Roberto Carlos Vigo López.</p>
    <p>DNI: 33334865-E.</p>

