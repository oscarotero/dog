---
date: '2012-11-13'
id: CA02-291012-0005
page: 42647
number: 216
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 23 de outubro de 2012, da Xefatura Territorial da Coruña, polo que
  se somete a trámite de información pública o expediente para a  aprobación do
  Plan de aproveitamento da anguía na bacía do río Mero (zona da desembocadura).
range: Anuncio
url: >-
  https://www.xunta.gal/dog/Publicados/2012/20121113/AnuncioCA02-291012-0005_gl.html
---
<p>De acordo co establecido no artigo 7 do Decreto 130/2011, do 9 de xuño, polo que se regula a pesca profesional da anguía en augas continentais competencia da Comunidade Autónoma de Galicia, o Servizo Provincial de Conservación da Natureza da Coruña, por petición da Cofradía de Pescadores da Coruña, iniciou o expediente para a aprobación do Plan de aproveitamento da anguía na bacía do río Mero (zona da desembocadura), coas seguintes características:</p>
    <p>Artes de pesca.</p>
    <p>Nasa tipo voitirón con rede de malla non inferior a 14 mm medidos en diagonal e mollada.</p>
    <p>Zonas de pesca.</p>
    <p>A zona comprendida entre 100 metros augas abaixo da antiga presa da Barcala ata a liña recta imaxinaria que une punta Fiaiteira co varadoiro de Oza. </p>
    <p>Número de días previsto da actividade.</p>
    <p>O período de actividade será do 1 de febreiro ata o 31 de outubro. O número máximo de días previsto é de 176.</p>
    <p>Horario de pesca.</p>
    <p>Desde as 12.00 horas do luns ata as 12.00 horas do sábado, cun máximo de 8 horas diarias de traballo.</p>
    <p>Proposta do número de aparellos ou artes de pesca por persoa.</p>
    <p>O número de nasas máximo que se pode empregar é de 10 por persoa.</p>
    <p>Cotas de captura.</p>
    <p>Un máximo de 15 kg/día.</p>
    <p>Relación de membros da asociación participantes.</p>
    <p>Jesús Manuel Rodríguez Cotos. Embarcación María 3ª CO-2-2564.</p>
    <p>Sistema de rexistro de capturas.</p>
    <p>Será mensual mediante parte que remitirá a Cofradía de Pescadores da Coruña.</p>
    <p>Sistema de comercialización das capturas.</p>
    <p>As capturas serán comercializadas na lonxa mediante sistema de poxa pública ou empresas debidamente acreditadas.</p>
    <p>O que se fai público para xeral coñecemento, sinalándose o prazo de quince días contados a partir do día seguinte á publicación do presente anuncio para que as entidades e persoas que se consideren afectados poidan examinar o procedemento nas oficinas desta xefatura (Servizo Provincial de Conservación da Natureza), Edificio Administrativo Monelos, r/ Vicente Ferrer, nº 2-5º andar, A Coruña, e informarse sobre as características do Plan de aproveitamento da anguía na bacía do río Mero, e presentar durante o mesmo prazo as alegacións que puideren estimar convenientes ao respecto.</p>
    <p>A Coruña, 23 de outubro de 2012</p>
    <footer><p>José Antonio Álvarez Vidal<br>Xefe territorial da Coruña</p></footer>

