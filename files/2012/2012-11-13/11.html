---
date: '2012-11-13'
id: C3C1-291012-0002
page: 42638
number: 216
agency: 'Consellería de Presidencia, Administracións Públicas e Xustiza'
section: VI. Anuncios. a) Administración autonómica.
title: >-
  CÉDULA do 29 de outubro de 2012, do Servizo Provincial de Turismo da Coruña,
  pola que se lles notifica aos titulares dos establecementos que se relacionan
  a resolución da cancelación da inscrición no Rexistro de Empresas e
  Actividades Turísticas dos establecementos da provincia da Coruña que se
  relacionan.
range: Cédula
url: >-
  https://www.xunta.gal/dog/Publicados/2012/20121113/AnuncioC3C1-291012-0002_gl.html
---
<p>O Decreto 52/2011, do 24 de marzo, polo que se establece a ordenación de apartamentos e vivendas turísticas na Comunidade Autónoma de Galicia, recolle na disposición transitoria segunda, para as vivendas vacacionais inscritas no Rexistro de Empresas e Actividades Turísticas, un prazo de seis meses para solicitar a súa clasificación como vivenda turística. Transcorrido o dito prazo, os titulares destes establecementos non solicitaron a súa clasificación.</p>
    <p>Este organismo efectuou o preceptivo trámite de audiencia a que fai referencia o artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común (<em>Boletín Oficial del Estado</em> nº 12, do 14 de xaneiro), respecto do cal os titulares dos establecementos relacionados no anexo non efectuaron ningunha alegación.</p>
    <p>Por todo o anteriormente exposto, a Secretaría Xeral para o Turismo resolve a cancelación no Rexistro de Empresas e Actividades Turísticas da Comunidade Autónoma galega das vivendas vacacionais, o que se lle notifica aos seus titulares, e comunícaselles que contra a presente resolución, que esgota a vía administrativa, poderán interpor recurso potestativo de reposición ante a Secretaría Xeral para o Turismo no prazo dun mes contado a partir do día seguinte ao da notificación desta resolución, ou directamente recurso contencioso-administrativo, de conformidade co establecido na Lei 29/1998, do 13 de xullo, reguladora da xurisdición contencioso-administrativa, no prazo de dous meses contados desde o día seguinte ao da súa notificación no <em>Diario Oficial de Galicia</em>.</p>
    <p>A Coruña, 29 de outubro de 2012</p>
    <footer><p>Mª Carmen Ramallal Molina<br>Xefa do Servizo Provincial de Turismo da Coruña</p></footer>
    <h2>ANEXO</h2>
    <p>Establecemento: vivenda vacacional Casa San Francisco.</p>
    <p>Titular: José Luis Carballo Sieiro.</p>
    <p>Enderezo: lugar de Cariño.</p>
    <p>Concello: Carnota.</p>
    <p>Establecemento: vivenda vacacional Nemiña de Abaixo A.</p>
    <p>Titular: José A. Blanco Areas.</p>
    <p>Enderezo: lugar Nemiña de Abaixo.</p>
    <p>Concello: Muxía.</p>
    <p>Establecemento: vivenda vacacional Nemiña de Abaixo B.</p>
    <p>Titular: José A. Blanco Areas.</p>
    <p>Enderezo: lugar Nemiña de Abaixo.</p>
    <p>Concello: Muxía.</p>
    <p>Establecemento: vivenda vacacional Nemiña de Abaixo C.</p>
    <p>Titular: José A. Blanco Areas.</p>
    <p>Enderezo: lugar Nemiña de Abaixo.</p>
    <p>Concello: Muxía.</p>
    <p>Establecemento: vivenda vacacional Casa del Piloto.</p>
    <p>Titular: María Moreno Lamas.</p>
    <p>Enderezo: Rosaleda, 10, Serra de Outes.</p>
    <p>Concello: Outes.</p>
    <p>Establecemento: vivenda vacacional Casa de Roo.</p>
    <p>Titular: María Moreno Lamas.</p>
    <p>Enderezo: Rosaleda, 10, Serra de Outes.</p>
    <p>Concello: Outes.</p>

