---
date: '2012-11-13'
id: CA01-051112-0001
page: 42621
number: 216
agency: Consellería de Facenda
section: III. Outras disposicións.
title: >-
  RESOLUCIÓN do 5 de novembro de 2012, da Dirección Xeral da Función Pública,
  pola que se anuncia a exposición das listaxes definitivas de axudas aprobadas
  e denegadas dos criterios de repartición do Fondo de Acción Social do
  exercicio económico 2011, relativos á axuda para a atención de persoas
  discapacitadas para o persoal da Administración da Xunta de Galicia.
range: Resolución
url: >-
  https://www.xunta.gal/dog/Publicados/2012/20121113/AnuncioCA01-051112-0001_gl.html
---
<p>De conformidade co establecido na norma 7.3 dos criterios de repartición do Fondo de Acción Social para o exercicio económico do ano 2011, relativos á axuda para a atención de persoas discapacitadas, aprobados polo Consello da Xunta de Galicia do 10 de maio de 2012 e publicados pola Resolución da Dirección Xeral da Función Pública do 11 de maio de 2012 (DOG número 94, do 18 de maio), o anuncio de exposición das listaxes definitivas de admitidos e excluídos publicarase no <em>Diario Oficial de Galicia</em>.</p>
    <p>Dado que nas listaxes preceptivas figuran datos de carácter identificativo, de características persoais, económicos ou de saúde, protexidos pola Lei orgánica 15/1999, do 13 de decembro, de protección de datos de carácter persoal, cuxa publicación pode lesionar o dereito constitucional á intimidade dos/das solicitantes ou dos/das causantes das axudas, cómpre realizar a publicación coas limitacións e reservas establecidas no artigo 61 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Dando cumprimento ao prescrito, esta dirección xeral, unha vez transcorrido o prazo de alegacións previsto no punto segundo da Resolución do 31 de agosto de 2012 (<em>Diario Oficial de Galicia</em> nº 174, do 12 de setembro) e unha vez concluídos os traballos de revisión das reclamacións presentadas,</p>
    <footer><p>RESOLVE:</p></footer>
    <p>Primeiro. Publicar no <em>Diario Oficial de Galicia</em>, como anexo a esta resolución, a distribución final da concesión das axudas do Fondo de Acción Social do exercicio económico do ano 2011.</p>
    <p>Segundo. Facer públicas as listaxes definitivas de axudas aprobadas e denegadas dos criterios de repartición do Fondo de Acción Social do exercicio económico 2011 relativos á axuda para a atención de persoas discapacitadas na páxina web da Dirección Xeral da Función Pública http://funcionpublica.xunta.es/?q=FAS</p>
    <p>Para o coñecemento íntegro do acto, as persoas solicitantes deberán introducir nos espazos habilitados para o efecto o NIF e máis o código de impresión da súa solicitude.</p>
    <p>Segundo. As persoas interesadas poderán interpor recurso de alzada contra esta resolución perante a conselleira de Facenda no prazo dun mes contado desde o día seguinte ao da data da súa publicación no <em>Diario Oficial de Galicia</em>, de acordo co previsto nos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Santiago de Compostela, 5 de novembro de 2012</p>
    <footer><p>José María Barreiro Díaz<br>Director xeral da Función Pública</p></footer>
    <footer><p>ANEXO</p></footer>
    <table>
     <tbody>
      <tr>
       <td>Tipo de axuda</td>
       <td>Entradas</td>
       <td>Aprobadas</td>
       <td>Denegadas</td>
       <td>Importe euros</td>
      </tr>
      <tr>
       <td>1. Discapacitados</td>
       <td>767</td>
       <td>688</td>
       <td>79</td>
       <td>878.496,29</td>
      </tr>
     </tbody>
    </table>

