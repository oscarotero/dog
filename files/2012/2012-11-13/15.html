---
date: '2012-11-13'
id: CA02-171012-0013
page: 42644
number: 216
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 1 de outubro de 2012,  da  Secretaría  Xeral  de  Calidade  e 
  Avaliación  Ambiental,  polo  que  se  somete  a  información  pública  a
  solicitude  de  renovación  da  autorización  ambiental  integrada 
  presentada  por  Magnesitas del Rubián, S.A. para as instalacións que posúe no
  concello do Incio (Lugo),  clave M: 2012/IPPC/M/116.
range: Anuncio
url: >-
  https://www.xunta.gal/dog/Publicados/2012/20121113/AnuncioCA02-171012-0013_gl.html
---
<p>Segundo o que se indica no artigo 7.2 do Real decreto 509/2007, do 20 de abril, polo que se aproba o regulamento para o desenvolvemento e execución da Lei 16/2002, do 1 de xullo, de prevención e control integrados da contaminación, faise público que, por espazo de 30 días hábiles contados a partir do día seguinte ao da publicación deste anuncio, quedará exposta a documentación correspondente á solicitude de renovación da autorización ambiental integrada para as instalacións que Magnesitas del Rubián, S.A. posúe no concello do Incio (Lugo), a fin de que calquera interesado poida consultala e, se for o caso, formular as alegacións, suxestións e/ou observacións que coide convenientes. A documentación que se expón será:</p>
    <p>«Documento técnico para a solicitude de renovación da autorización ambiental integrada das instalacións de Magnesitas del Rubián, S.A. no Incio (Lugo)».</p>
    <p>O antedito documento estará ao dispor dos interesados en horario de atención ao público nas seguintes dependencias:</p>
    <p>– Secretaría Xeral de Calidade e Avaliación Ambiental, Servizo de Prevención e Control Integrados da Contaminación (San Lázaro, s/n, 15781 Santiago de Compostela).</p>
    <p>– Xefatura Territorial da Consellería de Medio Ambiente, Territorio e Infraestruturas de Lugo, Servizo de Calidade e Avaliación Ambiental (rolda da Muralla, 70, 27071 Lugo).</p>
    <p>– Concello do Incio (praza de España s/n, 27356 O Incio, Lugo).</p>
    <p>Santiago de Compostela, 1 de outubro de 2012</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

