---
date: '2012-11-13'
id: CA02-171012-0002
page: 42645
number: 216
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 8 de outubro de 2012, da Secretaría Xeral de Calidade e Avaliación
  Ambiental, polo que se somete a información pública a solicitude de renovación
  da autorización ambiental integrada presentada por Suministros Medina, S.L.,
  para o matadoiro de gando vacún de Montellos, no concello de Betanzos (A
  Coruña). Nº de autorización ambiental integrada 2007/0017_NAA/IPPC_074. Clave
  do expediente de renovación 2012-IPPC-M-74.
range: Anuncio
url: >-
  https://www.xunta.gal/dog/Publicados/2012/20121113/AnuncioCA02-171012-0002_gl.html
---
<p>Con data do 31 de marzo de 2008 concedeuse a MF. Matadero Frigorífico de Montellos, S.A. a autorización ambiental integrada nº 2007/0017_NAA/IPPC_074 para un matadoiro frigorífico de gando vacún no concello de Betanzos (A Coruña). Nesta autorización establécese unha vixencia de cinco anos, contados a partir do día seguinte ao da súa notificación á titular.</p>
    <p>O artigo 25 da Lei 16/2002, do 1 de xullo, de prevención e control integrados da contaminación, estipula que, transcorrido o prazo de vixencia da autorización, esta debe ser renovada e, se for o caso, actualizada. Atendendo ao indicado, e para os efectos previstos no artigo 7.2 do Real decreto 509/2007, do 20 de abril, polo que se aproba o regulamento para o desenvolvemento e execución da Lei 16/2002, faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a documentación presentada pola solicitante para a renovación da autorización ambiental integrada, constituída polo documento titulado:</p>
    <p>– Documentación para a renovación da autorización ambiental integrada das instalacións de Suministros Medina, S.L.-Matadero de Montellos, ubicadas na estrada de Mesón do Vento, km 3.300, 15319 Betanzos, A Coruña.</p>
    <p>Co fin de que calquera interesado poida consultalo e, se for o caso, formular no dito prazo as alegacións, suxestións ou observacións que considere convenientes. O antedito documento estará ao dispor dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental-Servizo de Prevención e Control Integrados da Contaminación (San Lázaro, s/n, 15781 Santiago de Compostela).</p>
    <p>– Xefatura Territorial da Coruña da Consellería de Medio Ambiente, Territorio e Infraestruturas (r/ Vicente Ferrer, 2, 15008 A Coruña).</p>
    <p>– Concello de Betanzos (praza da Constitución, 1, 15300 Betanzos, A Coruña).</p>
    <p>Santiago de Compostela, 8 de outubro de 2012</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

