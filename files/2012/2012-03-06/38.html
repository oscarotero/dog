---
date: '2012-03-06'
id: CA04-270212-12673
page: 8218
number: 46
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 16 de febreiro de 2012, da Xefatura Territorial da Coruña, de
  autorización administrativa e aprobación do proxecto de execución dunha
  instalación eléctrica no concello do Pino (expediente IN407A 2011/117).
range: Resolución
url: >-
  https://www.xunta.gal/dog/Publicados/2012/20120306/AnuncioCA04-270212-12673_gl.html
---
<p>Visto o expediente para o outorgamento da autorización administrativa e aprobación do proxecto de execución da instalación que a seguir se cita:</p>
    <p>Solicitante: Unión Distribuidores Electricidad, S.A. (UDESA).</p>
    <p>Domicilio social: rúa José Ángel Valente, n.º 17, local 62, 15706 Santiago de Compostela.</p>
    <p>Denominación: L.M.T.S., C.T.C. e R.B.T.S. Eiras de Santiso.</p>
    <p>Situación: concello do Pino.</p>
    <p>Características técnicas:</p>
    <p>Liña de media tensión soterrada a 20 kV, cunha lonxitude de 395 m, condutor tipo R.H.Z.1-2OL-12/20 kV-3(1×95 Al), con orixe na cela de liña que se vai instalar no C.T.C. Santiso (expediente 2010/290), con entrada e saída no C.T.C. Eiras de Santiso proxectado e final no paso aerosubterráneo que se vai realizar no apoio proxectado tipo H.V.H.-15/2500 da L.M.T. a C.T. Vilabuíl (expediente 206/2001).</p>
    <p>Liña de media tensión soterrada a 20 kV, cunha lonxitude de 150 m, condutor tipo R.H.Z.1-2OL-12/20 kV-3(1×95 Al), con orixe na cela de liña que se vai instalar no C.T.C. Santiso (expediente 2010/290) e final no C.T. aéreo Santiso II.</p>
    <p>Liña de media tensión soterrada a 20 kV, cunha lonxitude de 125 m, condutor tipo R.H.Z.1-2OL-12/20 kV-3(1×95 Al), con orixe na cela de liña que se vai instalar no C.T.C. Eiras de Santiso proxectado e final no C.T. particular Robleda existente.</p>
    <p>Centro de transformación en edificio prefabricado de formigón, cunha potencia de 160 kVA e relación de transformación de 20.000/400-230 V.</p>
    <p>Rede de baixa tensión soterrada a 400 V, con dúas saídas do C.T.C. Eiras de Santiso proxectado, cunha lonxitude de 212 m, en condutor tipo X.Z.1-0,6/1 kV-4(1×240 Al) e unha lonxitude de 82 m, en condutor X.Z.1-0,6/1 kV-4 (1×50 Al).</p>
    <p>Resultan os seguintes feitos.</p>
    <p>Primeiro. A petición someteuse a información pública por Resolución do 7 de novembro de 2011, da Xefatura Territorial da Consellería de Economía e Industria, publicada no DOG do 18 de novembro, no BOP do 24 de novembro, en aplicación do Real decreto 1955/2000, do 1 de decembro , polo que se aproba o regulamento de aplicación a Lei 54/1997, do 27 de novembro, do sector eléctrico.</p>
    <p>Segundo. Dentro do prazo establecido foron presentadas as seguintes alegacións:</p>
    <p>Santiago Cruz Barreiro, en nome e representación de Valiño 339-340, S.L., expón que no proxecto do expediente IN407A 117/2011, plano n.º 4, UDESA promove a instalación dun C.T.C. Eiras de Santiso sobre unha parcela da súa representada, que non autoriza a instalación do citado centro de transformación sobre a dita parcela e que se fagan as modificacións que sexan precisas no proxecto.</p>
    <p>Santiago Cruz Barreiro, en nome e representación de Eiras de Santiso, S.L., fai unha serie de alegacións ao proxecto, que se resumen deseguido:</p>
    <p>– Manifesta que UDESA coa presentación do proxecto do expediente IN407A 117/2011, pretende dar resposta á execución da Resolución do 13 de decembro de 2010 da conselleira de Economía e Industria.</p>
    <p>– Que o proxecto non obedece ás necesidades de subministración demandadas por Eiras de Santiso, S.L.</p>
    <p>– Que a devandita resolución decretaba a obrigación de subministración de enerxía a 9 vivendas por parte de UDESA.</p>
    <p>– Que as necesidades de subministración para as vivendas construídas por Eiras de Santiso, S.L. non son de media tensión senón de baixa tensión.</p>
    <p>– Que o predio onde UDESA vai colocar o centro de transformación non é propiedade de Eiras de Santiso, S.L.</p>
    <p>Polo anteriormente exposto, solicita:</p>
    <p>– Que UDESA retire do proxecto a denominación da súa representada Eiras de Santiso, S.L.</p>
    <p>– Que UDESA xustifique legal e tecnicamente a necesidade da infraestrutura que figura no proxecto, para dar subministración aos nove chalés da súa representada.</p>
    <p>– Que UDESA xustifique a autorización que di ostentar por parte do propietario do terreo onde vai colocar o C.T.</p>
    <p>Tendo en conta o establecido no artigo 126 do Real decreto 1955/2000, deuse traslado das alegacións a UDESA, que deu contestación a elas, e que se resumen deseguido:</p>
    <p>– En relación coa alegación de Valiño 339-340 S.L, UDESA expón que non solicitou a declaración de utilidade pública da instalación eléctrica que figura no expediente IN407A 2011/117, que solicitou a autorización administrativa, regulada no título VII do Real decreto 1955/2000, polo que solicita que se desestimen as alegacións que se refiren a unha cuestión de propiedade.</p>
    <p>En relación coas alegacións de Eiras de Santiso, S.L., UDESA manifesta que:</p>
    <p>– Coa presentación do proxecto do expediente IN407A 2011/117 pretende dar resposta á execución da Resolución do 13 de decembro de 2010, da Consellería de Economía e Industria, e obter a autorización administrativa necesaria para executar as obras necesarias para dar subministración ás 9 vivendas de Eiras de Santiso, S.L.</p>
    <p>– Que UDESA é a distribuidora eléctrica da zona e o xestor da rede de distribución.</p>
    <p>– Que a subministración que pide Eiras de Santiso, S.L. é en baixa tensión, pero UDESA para garantir a calidade e a capacidade da subministración determina dar o punto de conexión en media tensión.</p>
    <p>– Que en escrito que achegan do 26 de marzo de 2010, Eiras de Santiso, S.L. fai referencia á parcela onde iría situado o C.T.</p>
    <p>– Que UDESA pode darlle a denominación de C.T.C. Eiras de Santiso ás súas instalacións.</p>
    <p>Fundamento de dereito.</p>
    <p>Primeiro. A Xefatura Territorial da Consellería de Economía e Industria de A Coruña é competente para resolver este expediente con fundamento no Estatuto de autonomía de Galicia, no Real decreto 2563/1982, do 24 de xullo, sobre traspaso de función e servizos da Administración do Estado á Comunidade Autónoma galega en materia de industria, enerxía e minas, e no exercicio das competencias atribuídas polo Real decreto 1955/2000 e polo Decreto 36/2001, do 25 de xaneiro (DOG do 16 de febreiro).</p>
    <p>Segundo. No expediente cumpríronse os trámites que se sinala no título VII do Real decreto 1955/2000, do 1 de decembro, que regula o procedemento de autorización de instalación de enerxía eléctrica.</p>
    <p>Terceiro. En relación coas alegacións formuladas, infórmase que:</p>
    <p>Todo o relativo á subministración de enerxía solicitada por Eiras de Santiso, S.L., está vencellado á Resolución do 13 de decembro de 2010, da Consellería de Economía e Industria, a feitos derivados doutros expedientes e outros procedementos, e non procede, por tanto, a súa consideración na tramitación desde expediente IN407A 2011/117, que se tramita polo procedemento IN407A autorización a empresas para transformación, transporte e distribución de enerxía eléctrica da Comunidade Autónoma de Galicia.</p>
    <p>Que foi sometida a información pública a petición de autorización administrativa da devandita instalación eléctrica, segundo o establecido no título VII do Real decreto 1955/2000, polo que se regulan as actividades de transporte, distribución, comercialización, subministración, e procedementos de autorización de instalacións eléctricas (BOE do 27 de decembro) e na lexislación que lle é de aplicación, polo que non procede considerar as alegacións que fan referencia ao proxecto de execución.</p>
    <p>De acordo co que antecede e no exercicio das competencias atribuídas,</p>
    <h2>RESOLVE:</h2>
    <p>Autorizar e aprobar o proxecto de execución das ditas instalación, estando as súas características axustadas en todas as súas partes ás que figuran no proxecto e ás condicións técnicas e de seguranza establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>As instalacións executaranse nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do dia seguinte ao da notificación desta resolución; tamén se poderá interpor calquera outro recurso que consideren pertinente ao seu dereito.</p>
    <p>A Coruña, 16 de febreiro de 2012.</p>
    <footer><p>Por vacante (Artigo 39.3 do Decerto 324/2009, DOG n.º 117, do 17 de xuño)<br>Isidoro Martínez Arca<br>Xefe de Administración Industrial</p></footer>

