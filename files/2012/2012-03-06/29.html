---
date: '2012-03-06'
id: CA04-281111-9228
page: 8194
number: 46
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 11 de novembro de 2011, da Dirección Xeral de Industria, Enerxía
  e Minas, pola que se autoriza administrativamente unha modificación
  substancial da instalación de coxeración que Solvida Sanxenxo, S.L. posúe en
  Padriñán, concello de Sanxenxo (Pontevedra).
range: Resolución
url: >-
  https://www.xunta.gal/dog/Publicados/2012/20120306/AnuncioCA04-281111-9228_gl.html
---
<p>Antecedentes de feito.</p>
    <p>Primeiro. Con data do 20 de novembro de 1998, a Dirección Xeral de Industria resolveu incluír no réxime especial creado polo Real decreto 2366/1994 a planta de coxeración de enerxía eléctrica que Solvida Sanxenxo, S.L. promovía no concello de Sanxenxo (Pontevedra).</p>
    <p>Segundo. Con data do 14 de xuño de 1999, a Dirección Xeral de Industria resolveu autorizar e aprobar o proxecto de execución da citada planta, coas seguintes características técnicas básicas:</p>
    <p>– Un motoxerador de 1.000 kVA, 380 V.</p>
    <p>– Un transformador de 1.600 kVA, 20 kV-380-220 V.</p>
    <p>– Equipamento de arranque, protección, control, sincronización e acoplamento.</p>
    <p>– Equipamento de recuperación de calor e almacenamento de combustible de 40.000 litros.</p>
    <p>Terceiro. Con data do 20 de xaneiro de 2000, a Delegación Provincial de Pontevedra da Consellería de Industria e Comercio autorizou a posta en marcha da instalación.</p>
    <p>Cuarto. Con data do 23 de xuño de 2003 realízase a inscrición definitiva no rexistro de instalacións de produción en réxime especial da planta, co número RE-03-23.</p>
    <p>Quinto. Con data 27 de maio de 2011, José Manuel Otero Rey, en representación de Solvida Sanxenxo, S.L., solicitou autorización administrativa para unha modificación substancial da citada planta.</p>
    <p>Sexto. Por Acordo do 1 de xullo de 2011, da Xefatura Territorial da Consellería de Economía e Industria de Pontevedra, sométese a información pública a dita solicitude, que se publicou con data 18 de xullo de 2011 no Boletín Oficial da provincia de Pontevedra n.º 137 e con data 29 de xullo de 2011 no Diario Oficial de Galicia n.º 145, sen que conste que se presentase ningunha alegación.</p>
    <p>Sétimo. As características principais da modificación son as seguintes:</p>
    <p>Título: planta de coxeración.</p>
    <p>Localización: lugar de Padriñán, 25, A Veiga.</p>
    <p>Concello: Sanxenxo (Pontevedra).</p>
    <p>Solicitante: Solvida Sanxenxo, S.L.</p>
    <p>Domicilio social: lugar de Padriñán, 25, 36960 Sanxenxo.</p>
    <p>Orzamento das instalacións: 552.779 euros.</p>
    <p>Descrición das instalacións:</p>
    <p>– Substitución do equipamento motoxerador diésel por un novo alimentado por gas natural con unha Pe de 1.000 kWe.</p>
    <p>– Conexión do novo motor coa instalación actual.</p>
    <p>Oitavo. Con data do 28 de xuño de 2011, a Xefatura Territorial da Consellería de Economía e Industria de Pontevedra emitiu informe favorable á solicitude presentada.</p>
    <p>Fundamentos de dereito.</p>
    <p>Primeiro. A Dirección Xeral de Industria, Enerxía e Minas é competente para resolver este expediente con fundamento no Decreto 79/2009, do 19 de abril, polo que se establece a estrutura orgánica da Xunta de Galicia, no Decreto 8/2011, do 28 de xaneiro, polo que se fixa a estrutura orgánica das consellerías da Xunta de Galicia, e no artigo 28 do Decreto 324/2009, do 11 de xuño, polo que se establece a estrutura orgánica da Consellería de Economía e Industria, que atribúe á Dirección Xeral de Industria, Enerxía e Minas a dirección, coordinación, planificación, execución, seguimento e control das competencias e funcións da consellería en materia de industria, seguranza industrial, solo industrial, metroloxía, metais preciosos, enerxía e minas.</p>
    <p>Segundo. O artigo 28 da Lei 54/1997, do 27 de novembro, do sector eléctrico, establece que a construción, explotación, modificación substancial, a transmisión e o peche de instalacións de produción de enerxía eléctrica en réxime especial estará sometida ao réxime de autorización administrativa previa, que terá carácter regrado, correspondendo o seu outorgamento á Administración autonómica.</p>
    <p>Terceiro. Na tramitación tivéronse en conta as normas de procedemento contidas no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, no Real decreto 661/2007, do 25 de maio, polo que se regula a actividade de produción de enerxía eléctrica en réxime especial, na Lei 30/1992, do 26 de novembro, de réxime xurídico das administracións públicas e do procedemento administrativo común, e demais normas vixentes de aplicación.</p>
    <p>De acordo co que antecede,</p>
    <h2>RESOLVO:</h2>
    <p>Primeiro. Autorizar administrativamente a Solvida Sanxenxo, S.L. a modificación substancial da instalación de coxeración que posúe en Padriñán, concello de Sanxenxo (Pontevedra), segundo o anteproxecto modificación de instalación de coxeración Solvida Sanxenxo, S.L., redactado polo enxeñeiro industrial Alejandro Allegue Alvedro, colexiado n.º 871, e visado polo Colexio Oficial de Enxeñeiros Industriais de Galicia na Coruña o 26 de maio de 2011 co número CO111250.</p>
    <p>Todo isto de acordo coas seguintes condicións:</p>
    <p>Primeira. Solvida Sanxenxo, S.L. presentará ante a Xefatura Territorial da Consellería de Economía e Industria de Pontevedra, no prazo de doce meses contados a partir do día seguinte ao da notificación da presente resolución, o proxecto de execución da modificación substancial autorizada.</p>
    <p>Segunda. O titular da instalación deberá notificar á Xefatura Territorial da Consellería de Economía e Industria de Pontevedra calquera modificación que afecte o anteproxecto. Para modificacións que afecten datos básicos deste, será necesaria a autorización previa da Consellería de Economía e Industria.</p>
    <p>Terceira. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Cuarta. A Administración reserva para si o dereito de deixar sen efecto a presente autorización como consecuencia do incumprimento das condicións impostas nela así como en calquera outra lexislación vixente que sexa de aplicación.</p>
    <p>Contra esta resolución, que non é definitiva en vía administrativa, poderase interpoñer recurso de alzada perante o conselleiro de Economía e Industria da Xunta de Galicia, no prazo dun mes contado a partir do día seguinte ao da súa notificación, de conformidade cos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 11 de novembro de 2011.</p>
    <footer><p>Ángel Bernardo Tahoces<br>Director xeral de Industria, Enerxía e Minas</p></footer>

