---
date: '2012-04-16'
id: G0170-220312-13816
page: 13523
number: 72
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (697/2009).
range: Edicto
url: >-
  https://www.xunta.gal/dog/Publicados/2012/20120416/AnuncioG0170-220312-13816_gl.html
---
<p>María Mercedes Santos García, secretaria xudicial de reforzo do Xulgado do Social número 2 da Coruña, fai saber que no procedemento demanda 697/2009, seguido neste xulgado, se ditou sentenza cuxo encabezamento e resolución son do teor literal seguinte:</p>
    <p>«A Coruña, 7 de marzo de 2012.</p>
    <p>Vistos por Montserrat Matos Salgado, maxistrada xuíza substituta do Xulgado do Social número 2 (reforzo) da Coruña e do seu partido, estes autos de xuízo n.º 697/2009, seguidos por instancia de Luis Alejandro Alarcón Fernández, representado polo letrado Sr. Pedreira Candal, contra a empresa Grupo Eninfes, S.L. en rebeldía procesual, e o Fogasa, que non comparece, versando a litis sobre reclamación de salarios.</p>
    <p>Resolvo que estimando integramente a demanda formulada por Luis Alejandro Alarcón Fernández, representado polo letrado Sr. Pedreira Candal, contra a empresa Grupo Eninfes, S.L., en rebeldía procesual, e o Fogasa, que non comparece, debo condenar e condeno a demandada a lle aboar ao demandante a suma de 2.789,55 euros no sentido exposto no fundamento primeiro, incrementada cos xuros moratorios pertinentes.</p>
    <p>Así mesmo, debo absolver e absolvo o Fogasa, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese esta resolución ás partes, ás que se lles fará saber que, en virtude do disposto no artigo 191.2.g) da Lei 36/2011, do 11 de outubro, reguladora da xurisdición social, non cabe recurso contra ela».</p>
    <p>E para que lle sirva de notificación en legal forma á empresa Grupo Eninfes, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>A Coruña, 16 de marzo de 2012.</p>
    <footer><p>A secretaria xudicial<br>Rubricado</p></footer>

