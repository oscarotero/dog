---
date: '2012-04-16'
id: G2345-220312-13828
page: 13514
number: 72
agency: Xulgado do Social número 2 da Coruña
section: V. Administración de xustiza.
title: EDICTO (583/2011).
range: Edicto
url: >-
  https://www.xunta.gal/dog/Publicados/2012/20120416/AnuncioG2345-220312-13828_gl.html
---
<p>María Adelaida Egurbide Margañón, secretaria do Xulgado do Social número 2 da Coruña, fago saber que no proceso seguido por instancia de Paloma Gutiérrez Rivas contra White-Wise Corporation, S.L., en reclamación por despedimento, rexistrado co número 583/2011 acordouse notificar a White-Wise Corporation, S.L., en ignorado paradoiro, o ditame da sentenza:</p>
    <p>«Decido que, estimando a demanda interposta por Paloma Gutiérrez Rivas contra a empresa White-Wise Corporation, S.L., declaro improcedente o despedimento de que foi obxecto o 10.5.2011 e condeno a empresa a que, no prazo de cinco días contados desde a notificación desta resolución, opte entre readmitir a demandante no seu posto de traballo ou indemnizala pola extinción da relación laboral coa cantidade –salvo erro ou omisión– de mil trescentos seis euros e vinte céntimos (1.306,20 €), con aboamento, en todo caso, dos salarios de tramitación deixados de percibir desde a data do despedimento ata a notificación desta resolución, en contía de corenta e tres euros e cincuenta e catro céntimos (43,54 €) diarios. Debe poñer en coñecemento do xulgado, no prazo antes dito, se opta ou non polas readmisións.</p>
    <p>Notifíquese esta sentenza ás partes advertindo que contra ela poderán interpoñer recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito neste xulgado dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtase igualmente ao recorrente que non fose traballador ou beneficiario do réxime público de Seguridade Social, ou habentes causa seus, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta a nome deste xulgado acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, a cantidade obxecto de condena, ou formalizar aval bancario pola devandita cantidade no cal se faga constar a responsabilidade solidaria do avalista, incorporándoos a este xulgado co anuncio de recurso».</p>
    <p>E para que sirva de notificación a White-Wise Corporation, S.L., expídese esta cédula para a súa publicación no <em>Boletín Oficial </em>da provincia.</p>
    <p>A Coruña, 22 de marzo de 2012.</p>
    <footer><p>A secretaria xudicial</p></footer>

