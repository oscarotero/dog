---
date: '2012-04-16'
id: G0170-220312-13819
page: 13522
number: 72
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (399/2009).
range: Edicto
url: >-
  https://www.xunta.gal/dog/Publicados/2012/20120416/AnuncioG0170-220312-13819_gl.html
---
<p>María Mercedes Santos García, secretaria xudicial do reforzo do Xulgado do Social número 2 da Coruña, fago saber que no procedemento demanda 399/2009, seguido neste xulgado, se ditou sentenza cuxo encabezamento e resolución son do teor literal seguinte:</p>
    <p>«A Coruña, sete de febreiro de dous mil doce. Vistos por Montserrat Matos Salgado, maxistrada xuíza substituta do Xulgado do Social número 2 (reforzo) da Coruña e do seu partido, estes autos de xuízo n.º 399/2009, seguidos por instancia de Fructuoso Manuel Piñeiro Santiago, representado pola letrada Sra. Blanco Pena, contra a empresa Transdega Noroeste, S.L. que non compareceu no acto de xuízo, e o Fogasa, que non comparece, versando a <em>litis</em> sobre reclamación de salarios.</p>
    <p>Resolvo que estimando integramente a demanda formulada por Fructuoso Manuel Piñeiro Santiago, representado pola letrada Sra. Blanco Pena, contra a empresa Transdega Noroeste, S.L., que non compareceu no acto de xuízo, e o Fogasa, que non comparece, debo condenar e condeno a demandada a lle aboar á demandante a suma de 3.618,32 euros no sentido exposto no fundamento primeiro, incrementada cos xuros moratorios pertinentes. Así mesmo, debo absolver e absolvo o Fogasa sen prexuízo da súa responsabilidade subsidiaria nos casos previstos no artigo 33 do Estatuto dos traballadores. Notifíquese esta resolución ás partes, ás que se lles fará saber que contra ela cabe interpor recurso de suplicación para ante o Tribunal Superior de Xustiza de Galicia, que se deberá anunciar por comparecencia, ou mediante escrito ante este xulgado no prazo de cinco días contado a partir da notificación desta sentenza, pasados os cales se declarará firme e se procederá ao seu arquivo. Advírtase igualmente o recorrente que non for traballador ou beneficiario do réxime público da Seguridade Social, ou habente causa seu, ou que non teña recoñecido o beneficio da xustiza gratuíta, de que deberá depositar a cantidade de 300 euros (artigo 229 da Lei 36/2011, do 11 de outubro, reguladora da xurisdición social) na conta aberta na entidade Banesto a nome deste xulgado».</p>
    <p>E para que lle sirva de notificación en legal forma á empresa Transdega Noroeste, S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>A Coruña, 16 de marzo de 2012.</p>
    <footer><p>A secretaria xudicial<br>Rubricado</p></footer>

