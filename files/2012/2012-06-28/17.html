---
date: '2012-06-28'
id: G2345-080612-0002
page: 25767
number: 123
agency: Xulgado do Social número 2 da Coruña
section: V. Administración de xustiza.
title: EDICTO (1440/2009).
range: Edicto
url: >-
  https://www.xunta.gal/dog/Publicados/2012/20120628/AnuncioG2345-080612-0002_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no proceso seguido por instancia de María Milagros Rodríguez González contra a empresa Colordisa, S.L., Juan José Ulloa Ramos e Silvia María Ulloa Ramos, en reclamación por ordinario, rexistrado co número 1440/2009, se acordou notificar a Colordisa, S.L. e a Juan José Ulloa Ramos a resolución da sentenza recaída neste procedemento:</p>
    <p>«Decido estimando a demanda interposta por María Milagros Rodríguez González contra a empresa Colordisa, S.L., Juan José Ulloa Ramos e Silvia María Ulloa Ramos, condénoa a que lle aboe a cantidade de catro mil douscentos noventa e catro euros e corenta e un céntimos (4.294,41 euros), incrementada co xuro por mora do 10%.</p>
    <p>Así mesmo, absolvo o Fondo de Garantía Salarial, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese esta resolución ás partes e fágaselles saber que non é firme e contra ela cabe formular recurso de suplicación ante o Tribunal Superior de Xustiza de Galicia, que se deberá anunciar neste xulgado no prazo dos cinco días seguintes ao da notificación desta resolución. De ser recorrente, a empresa demandada deberá acreditar, mediante a exhibición ante este xulgado, o xustificante acreditativo de que depositou a cantidade obxecto de condena na conta deste xulgado, aberta en Banesto. A consignación en metálico poderase substituír polo aseguramento mediante aval bancario, no cal se fará constar a responsabilidade solidaria do avalista. Tamén se deberá acreditar a consignación na indicada conta da suma de 300 euros preceptiva para recorrer. Sen este cumprimento non se considerará anunciado o recurso.</p>
    <p>Así, por esta miña sentenza, pronúncioo, mándoo e asínoo».</p>
    <p>E para que lle sirva de notificación a Colordisa, S.L., e a Juan José Ulloa Ramos, expido esta cédula para a súa publicación no <em>Diario Oficial de Galicia</em>.</p>
    <p>A Coruña, 8 de xuño de 2012</p>
    <footer><p>A secretaria xudicial</p></footer>

