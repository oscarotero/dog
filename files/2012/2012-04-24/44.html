---
date: '2012-04-24'
id: C3K1-090412-14515
page: 15035
number: 78
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 27 de marzo de 2012, da Xefatura Territorial de Pontevedra, pola que
  se notifica o acordo de inicio do expediente sancionador 2012042AL-PO incoado
  por infraccións en materia sanitaria.
range: Cédula
url: >-
  https://www.xunta.gal/dog/Publicados/2012/20120424/AnuncioC3K1-090412-14515_gl.html
---
<p>Con data do 1 de marzo de 2012, a xefa territorial da Consellería de Sanidade de Pontevedra ditou o acordo de inicio do expediente sancionador número 2012042AL-PO, incoado na Xefatura Territorial da Consellería de Sanidade de Pontevedra contra a entidade Mariscos ACB, C.B.</p>
    <p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio desta cédula, e ao abeiro do disposto no número 5 do referido artigo, notifícaselle ao/á director/a xerente da entidade Mariscos ACB, C.B. o contido do referido acordo que figura como anexo, para que poida ter coñecemento del.</p>
    <p>Así mesmo, fáiselle saber o dereito que o/a asiste, ao abeiro do disposto no número 1 do artigo 16 do Real decreto 1398/1993, do 4 de agosto, polo que se aproba o Regulamento do procedemento para o exercicio da potestade sancionadora, para presentar alegacións, ante esta xefatura territorial, no prazo de quince (15) días hábiles, que se contarán desde o seguinte ao da publicación desta cédula, lembrándolle o seu dereito a consultar o expediente, depositado nas dependencias desta xefatura, sita en Pontevedra; avda. Fernández Ladreda, número 43-1.º e a obter, se é o caso, copia del, segundo o previsto na letra a) do artigo 35 da Lei 30/1992, do 26 de novembro.</p>
    <p>Notifícaselle tamén que, de non efectuar alegacións sobre o contido do dito acordo no citado prazo, a iniciación poderá ser considerada proposta de resolución cando conteña un pronunciamento preciso acerca da responsabilidade imputada, cos efectos previstos nos artigos 18 e 19 do citado regulamento.</p>
    <p>Esta cédula expídese para que conste e lle sirva de notificación ao/á interesado/a, en cumprimento do disposto no artigo 59.5.º da Lei 30/1992, do 26 de novembro. </p>
    <p>Pontevedra, 27 de marzo de 2012.</p>
    <footer><p>Ángeles Feijoo-Montenegro Fernández<br>Xefa territorial de Pontevedra</p></footer>
    <h2>ANEXO</h2>
    <p>Número do expediente: 2012042AL-PO.</p>
    <p>Denunciada: Mariscos ACB, C.B., con CIF E36415693.</p>
    <p>Último enderezo coñecido: rúa Vilar de Mato, 8 B, 36818 Redondela.</p>
    <p>Feito imputado: supostas infraccións en materia sanitaria.</p>
    <p>Preceptos presuntamente infrinxidos: </p>
    <p>– Artigos 2.2.4.1, 2.2.4.4, 2.2.4.5, 3.3.1.3, 4.4.2.4, 4.4.2.5 e 4.4.2.13 do Real decreto 1945/1983, do 22 de xuño, polo que se regulan as infraccións e sancións en materia de defensa do consumidor e da produción agroalimentaria.</p>
    <p>– Artigos 14 e 18 do Regulamento (CE) 178/2002, do 28 de xaneiro, polo que se establecen os principios e os requirimentos xerais da lexislación alimentaria, se crea a Autoridade Europea de Seguridade Alimentaria e se fixan procedementos relativos á seguridade alimentaria.</p>
    <p>– Capítulo I punto 1.º, capítulo VI e capítulo VII punto 2.º da sección VII do anexo III do Regulamento (CE) 853/2004, do 29 de abril, polo que se establecen normas específicas de hixiene dos alimentos de orixe animal.</p>
    <p>– Artigo 3, artigo 4 punto 2.º e artigo 5 do Regulamento (CE) 852/2004, do 29 de abril, relativo á hixiene dos produtos alimenticios.</p>
    <p>– Artigo 4 do Real decreto 121/2004, do 23 de xaneiro, sobre a identificación dos produtos da pesca, da acuicultura e do marisqueo vivos, frescos, refrixerados ou cocidos.</p>
    <p>Tipificación: infracción moi grave, segundo o artigo 35, letra C), 1.ª, 2.ª e 3.ª da Lei 14/1986, do 25 de abril, xeral de sanidade, e segundo o artigo 43.c), f) e g), e o artigo 42.e) da Lei 8/2008, do 10 de xullo, de saúde de Galicia.</p>
    <p>Sanción proposta: trinta mil euros (30.000,00 €).</p>

