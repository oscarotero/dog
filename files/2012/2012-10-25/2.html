---
date: '2012-10-25'
id: CA02-191012-0007
page: 40187
number: 204
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  RESOLUCIÓN do 17 de outubro de 2012, do tribunal designado para cualificar as
  probas dirixidas á obtención e renovación do certificado de conselleiro de
  seguridade para o transporte de mercadorías perigosas por estrada e por
  ferrocarril, pola que se anuncia a exposición pública da relación definitiva
  de admitidos e excluídos e se determinan as datas, o lugar e os horarios de
  realización dos correspondentes exercicios.
range: Resolución
url: >-
  https://www.xunta.gal/dog/Publicados/2012/20121025/AnuncioCA02-191012-0007_gl.html
---
<p>En sesión do tribunal designado para cualificar as probas dirixidas á obtención e renovación do certificado de conselleiro de seguridade para o transporte de mercadorías perigosas por estrada e por ferrocarril, convocadas mediante a Resolución do 18 de xuño de 2012, da Dirección Xeral de Mobilidade (<em>Diario Oficial de Galicia</em> nº 135, do 16 de xullo), acordouse, de conformidade co disposto nas bases sexta punto 5 e oitava punto 1 da mencionada resolución:</p>
    <p>Primeiro. Facer pública a relación definitiva de admitidos e excluídos para a realización das mencionadas probas e proceder á exposición pública da referida lista definitiva na páxina web da Consellería de Medio Ambiente, Territorio e Infraestruturas e nos taboleiros de anuncios dos servizos centrais da dita consellería, da Dirección Xeral de Mobilidade e dos servizos de mobilidade.</p>
    <p>Segundo. As correspondentes probas terán lugar no salón de actos da Escola Galega de Administración Pública (EGAP), rúa de Madrid, 2-4, As Fontiñas, Santiago de Compostela.</p>
    <p>Os ditos exercicios realizaranse nas datas e nos horarios que a seguir se indican:</p>
    <p>– Mércores 21 de novembro. </p>
    <p>Modalidade por estrada: certificado de conselleiro de seguridade ADR.</p>
    <p>Obtención todas as clases: 9.00 horas.</p>
    <p>Renovación todas as clases: 10.30 horas.</p>
    <p>Modalidade por ferrocarril: certificado de conselleiro de seguridade RID.</p>
    <p>Obtención todas as clases: 11.45 horas.</p>
    <p>Renovación todas as clases: 13.00 horas.</p>
    <p>– Xoves 22 de novembro.</p>
    <p>Modalidade por estrada: certificado de conselleiro de seguridade ADR.</p>
    <p>Obtención clase 3 e máis: 8.15 horas. </p>
    <p>Renovación clase 3 e máis: 9.30 horas.</p>
    <p>Obtención clase 1: 8.15 horas.</p>
    <p>Obtención clase 2: 10.45 horas.</p>
    <p>Renovación clase 2: 12.00 horas.</p>
    <p>Obtención materias líquidas: 13.15 horas.</p>
    <p>Renovación materias líquidas: 14.30 horas.</p>
    <p>Terceiro. Para os efectos de proceder á realización dos correspondentes chamamentos, os aspirantes deberán presentarse ás probas 15 minutos antes do comezo de cada exercicio.</p>
    <p>Cuarto. Os interesados serán convocados para cada exercicio en chamamento único, e resultará excluído da súa realización quen non compareza no dito momento.</p>
    <p>Quinto. Os aspirantes excluídos por non compareceren no momento do chamamento non terán dereito a que se lles devolvan os importes aboados en concepto de dereitos de exame.</p>
    <p>Sexto. Os aspirantes terán que se presentar ás probas provistos do orixinal do seu documento nacional de identidade. En caso contrario, non se permitirá o acceso ao recinto onde se realicen os exercicios a aqueles candidatos que carezan da referida documentación. Tales aspirantes excluídos non terán dereito a que se lles devolvan os importes aboados en concepto de dereitos de exame.</p>
    <p>Sétimo. Os interesados deberán levar bolígrafo e, para a realización do suposto práctico, o ADR ou RID e máquina calculadora sen memoria RAM.</p>
    <p>Santiago de Compostela, 17 de outubro de 2012</p>
    <footer><p>Xosé Lluís Fernández Suárez<br>Presidente do tribunal</p></footer>

