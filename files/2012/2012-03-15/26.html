---
date: '2012-03-15'
id: CA04-101111-5099
page: 9346
number: 53
agency: Consellería de Economía e Industria
section: VI. Anuncios. a) Administración autonómica.
title: >-
  ACORDO do 21 de xullo de 2011, da Xefatura Territorial de Ourense, pola que se
  somete a información pública a solicitude de declaración de utilidade pública
  para o parque eólico Alto do Rodicio (expediente IN661A 2007/02-3 A.T.).
range: Acordo
url: >-
  https://www.xunta.gal/dog/Publicados/2012/20120315/AnuncioCA04-101111-5099_gl.html
---
<p>1. Alcance da información pública. Lexislación.</p>
    <p>Sométese a información pública a solicitude presentada por Iberdrola Energías Renovables de Galicia, S.A., de declaración de utilidade pública do parque eólico Alto do Rodicio.</p>
    <p>A lexislación que basicamente é de aplicación para os efectos anteriores é a seguinte: Lei 54/1997, do 27 de novembro, do sector eléctrico, e Real decreto 1955/2000, do 1 de decembro, que a desenvolve; Decreto 302/2001, polo que se regula o aproveitamento da enerxía eólica na Comunidade Autónoma de Galicia, de aplicación ao expediente polo sinalado na disposición transitoria cuarta da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental (DOG do 29 de decembro) e a Lei de expropiación forzosa do 16.12.1954 e o seu Regulamento do 26.4.1957.</p>
    <p>2. Características do proxecto.</p>
    <p>a) Peticionario: Iberdrola Energías Renovables de Galicia, S.A.</p>
    <p>b) Enderezo do peticionario: parque empresarial Novo Milladoiro, Oliveira, 96 B, 15895 Milladoiro, Ames (A Coruña).</p>
    <p>c) Denominación: parque eólico Alto do Rodicio.</p>
    <p>d) Situación: concellos de Montederramo e Xunqueira de Espadanedo (Ourense).</p>
    <p>Coordenadas poligonais en unidades UTM:</p>
    <p>Punto 1 (613.000, 4689000); punto 2 (612000, 4690000); punto 3 (612000, 4691000); punto 4 (615500, 4691000); punto 5 (615500, 4687000); punto 6 (615000, 4687000); punto 7 (615000, 4686000); punto 8 (614000, 4686.000); punto 9 (614000, 4689000).</p>
    <p>e) Finalidade: produción de enerxía eléctrica a partir da enerxía eólica.</p>
    <p>f) Datos técnicos: </p>
    <p>– Conxunto de 7 aeroxeradores (G87) de 2.000 kW/u, que suman unha potencia bruta total de 14 MW, equipados con turbina, multiplicador e xerador eléctrico situados no alto dunha torre de aceiro de 78 metros de altura, cimentada sobre zapata de formigón armado. </p>
    <p>– Interconexión dos aeroxeradores con dous circuítos eléctricos enterrados, a 20 kV, independentes entre si, que transportan a enerxía ata a subestación transformadora, 220/20 kV do parque eólico de Sil; circuíto AR-1 (para os aeroxeradores números 7, 6 e 3) e circuíto AR-2 (para os números 5, 4, 2 e 1). </p>
    <p>– C.T. que se instalará en cada aeroxerador de 2.300 kVA de potencia e R/T 0,69-0,48/20 kV, cos elementos de protección e auxiliares necesarios.</p>
    <p>– Sistemas de control e supervisión. </p>
    <p>– Ampliación da subestación transformadora Sil 220/20 kV coa dotación dunha nova cela de liña a 20 kV, no módulo 1, que evacúa no transformador T-1, para o P.E. Nogueira de Ramuín. Conexión do P.E. Alto do Rodicio á cela de reserva no módulo 2. Implementación de aparellos de medida, mando, control e dispositivos de protección e seguridade correspondentes.</p>
    <p>3. Urxente ocupación. A petición de declaración de utilidade pública presentada, ao abeiro do título IX da Lei 54/1997, levará implícito en todo caso, segundo o seu artigo 54, a necesidade de ocupación dos bens ou de adquisición dos dereitos afectados –os cales se describen na relación adxunta– e implicará a urxente ocupación para os efectos do artigo 52 da Lei de expropiación forzosa.</p>
    <p>4. Alegacións.</p>
    <p>Os interesados e os seus representantes poden examinar o expediente nas oficinas desta xefatura territorial, rúa Curros Enríquez, 1, 3.º, de Ourense, e presentar, de ser o caso, as alegacións que consideren oportunas no prazo de vinte días, contados a partir da última publicación deste anuncio.</p>
    <p>Esta publicación realízase igualmente para os efectos do artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, con traslado ao Ministerio Fiscal das dilixencias que se produzan.</p>
    <p>Ourense, 21 de xullo de 2011.</p>
    <footer><p>Gabriel Diéguez Domínguez<br>Xefe territorial de Ourense</p></footer>

