---
date: '2012-11-29'
id: G0003-231112-0001
page: 45061
number: 228
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 21 de novembro de 2012, da Dirección de Recursos Humanos, pola
  que se publican as listas provisionais de admitidos/as e excluídos/as para
  vinculacións temporais, no ámbito das institucións sanitarias do Servizo
  Galego de Saúde e entidades adscritas á Consellería de Sanidade, de diversas
  categorías estatutarias de xestión e servizos.
range: Resolución
url: >-
  https://www.xunta.gal/dog/Publicados/2012/20121129/AnuncioG0003-231112-0001_gl.html
---
<p>Por Resolución do 14 de marzo de 2012, da Dirección de Recursos Humanos, ábrese o prazo para a inscrición de aspirantes en listas para vinculacións temporais, no ámbito das institucións sanitarias do Servizo Galego de Saúde e entidades adscritas á Consellería de Sanidade, de diversas categorías estatutarias, entre elas, as de:</p>
    <p>1. Técnico/a superior en prevención de riscos laborais.</p>
    <p>2. Técnico/a de grao medio en prevención de riscos laborais.</p>
    <p>Na dita resolución prevese unha xeración de listas coas persoas inscritas ata a data do 26.4.2012 que cumpran os requisitos determinados na anterior resolución.</p>
    <p>Unha vez comprobados os datos correspondentes aos requisitos, segundo o disposto no Pacto de selección temporal, subscrito pola Administración sanitaria de Galicia e as centrais sindicais CC.OO., Cemsatse, CIG, CSIF, UGT e USAE, publicado no DOG nº 89, do 9 de maio de 2011; mediante Resolución conxunta do 26 de abril de 2011, da Secretaría Xeral Técnica da Consellería de Sanidade e da Xerencia do Servizo Galego de Saúde, procédese a dar publicidade das persoas admitidas e excluídas na dita xeración de listas de técnico/a superior en prevención de riscos laborais e de técnico/a de grao medio en prevención de riscos laborais.</p>
    <p>As persoas excluídas poden consultar as causas de exclusión no seu expedient-e, na epígrafe de «Procesos».</p>
    <p>A documentación correspondente á formación ou titulación exixida para o acceso pode ser emendada no prazo de dez días naturais contados desde o día seguinte ao da publicación deste anuncio no Diario Oficial de Galicia, así como tamén os erros materiais que as persoas aspirantes teñan producido.</p>
    <p>Unha vez resoltas as solicitudes de emenda, procederase á publicación dunha lista definitiva de excluídos e admitidos.</p>
    <p>As persoas que non aparecen na relación de admitidos e excluídos é por causa de que a súa inscrición se formalizou con posterioridade ao día 26.4.2012, polo que sairán na seguinte xeración de lista, de acordo co pacto citado.</p>
    <p>Santiago de Compostela, 21 de novembro de 2012</p>
    <footer><p>Esperanza Fernández Lago<br>Directora de Recursos Humanos</p></footer>

