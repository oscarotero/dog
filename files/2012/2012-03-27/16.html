---
date: '2012-03-27'
id: G1994-060312-13096
page: 10759
number: 60
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (5570/11 IP).
range: Edicto
url: >-
  https://www.xunta.gal/dog/Publicados/2012/20120327/AnuncioG1994-060312-13096_gl.html
---
<p>Francisco Javier Gamero López-Peláez, secretario xudicial da Sección número 1 da Sala Segunda do Social do Tribunal Superior de Xustiza da Coruña, fago saber que no procedemento recurso de suplicación 0005570/2011 desta sección, seguido por instancia da Universidade de Santiago de Compostela, Fundación USC Deportiva contra a empresa Fogasa, Club Deportivo Universidade de Santiago de Compostela, María Teresa Vázquez Enríquez sobre despedimento disciplinario, se ditou a seguinte resolución:</p>
    <p>«Decidimos que desestimando o recurso interposto pola Fundación USC Deportiva e estimando parcialmente o recurso de suplicación interposto pola Universidade de Santiago de Compostela contra a sentenza do 25 de maio de 2011 ditada polo Xulgado do Social número 2 de Santiago de Compostela en autos 1444/2010, seguidos por instancia de María Teresa Vázquez Enríquez contra as recorrentes e contra o Club Deportivo Universidade de Santiago e Fogasa sobre despedimento, debemos de revogar esta exclusivamente no que se refire á fixación de indemnización por despedimento improcedente, que se fixa en 7.462,84 euros confirmando no resto dos seus pronunciamentos a resolución recorrida.</p>
    <p>Condénase á recorrente Fundación USC Deportiva ao aboamento das custas procesuais causadas, con inclusión dos honorarios da Graduado Social impugnante do referido recurso na cantidade de 300 euros.</p>
    <p>Déase aos depósitos e consignacións o destino legal oportuno.</p>
    <p>Notifíquese esta resolución ás partes e á Fiscalía do Tribunal Superior de Xustiza de Galicia, facéndolles saber que, contra esta, só cabe recurso de casación para a unificación da doutrina que se preparará por escrito perante esta sala do social, dentro dos dez días seguintes á notificación desta sentenza e de acordo co disposto a Lei de xurisdición social. Se a recorrente non estiver exenta de depósito e consignación para recorrer, deberá ingresar:</p>
    <p>– A cantidade obxecto de condena na c/c desta sala no Banco Banesto, n.º 1552 0000 80 (n.º recurso) (dúas últimas cifras do ano).</p>
    <p>– O depósito de 600 euros na c/c desta sala n.º 1552 0000 37 (n.º recurso) (dúas últimas cifras do ano).</p>
    <p>Unha vez firme, expídase certificación para constancia no rolo que se arquivará neste tribunal incorporándose o orixinal ao correspondente Libro de sentenzas, logo de devolución dos autos ao xulgado do social de procedencia.</p>
    <p>Así, por esta nosa sentenza, pronunciámolo, mandámolo e asinámolo».</p>
    <p>E para que sirva de notificación a Club Deportivo da Universidade de Santiago de Compostela.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>A Coruña, 6 de marzo de 2012.</p>
    <footer><p>O secretario xudicial</p></footer>

