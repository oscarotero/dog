---
date: '2012-01-13'
id: G0007-110112-10889
page: 2275
number: 9
agency: Xulgado do Social número 3 de Santiago de Compostela
section: V. Administración de xustiza.
title: EDICTO  notif. sta. (683/2011).
range: Edicto
url: >-
  https://www.xunta.gal/dog/Publicados/2012/20120113/AnuncioG0007-110112-10889_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento despedimento/cesamentos en xeral 683/2011 deste xulgado do social, seguidos por instancia de Macarena Vidal Piñeiro contra a empresa Manuel José Blanco Sayans, sobre despedimento, ditouse sentenza cuxo encabezamento e resolución é do teor literal seguinte:</p>
    <p>«Sentenza número 284/2011.</p>
    <p>En Santiago de Compostela, 26 de agosto de 2011.</p>
    <p>En virtude do poder conferido pola Constitución e en nome do Rei, Amelia María Cortizo Moure, maxistrada xuíza substituta do Xulgado do Social número 3 desta cidade, ditou esta resolución no procedemento 683/2011 que versa sobre despedimento entre partes:</p>
    <p>Demandante. Macarena Vidal Piñeiro, asistida da letrada señora Romero Salgado.</p>
    <p>Demandada. A entidade Blanco Sayans, Manuel José (café-bar Maloserá). Non comparece.</p>
    <p>Resolvo que, con estimación da demanda presentada por Macarena Vidal Piñeiro fronte á empresa Blanco Sayans, Manuel José (café-bar Maloserá), debo declarar e declaro a improcedencia do despedimento efectuado, condenando a entidade demandada a se ater a esta declaración e a que aboe á demandante a cantidade de 483,84 euros en concepto de indemnización por despedimento máis 5.812,8 euros en concepto de salarios de tramitación e a cantidade que resulte aplicando o haber diario de 33,6 euros desde a data desta resolución ata o día de notificación da sentenza.</p>
    <p>Notifíquese esta resolución ás partes coas especialidades previstas nas leis respecto á empresa demandada.</p>
    <p>Nese momento deberán designar letrado ou graduado social colexiado que se encargará da súa defensa na tramitación do recurso que anuncia.</p>
    <p>No caso de que quen pretendese recorrer no teña a condición de traballador ou beneficiario do réxime público de Seguridade Social, ou non gozase do beneficio de xustiza gratuíta, deberá, no momento de anunciar o recurso e no prazo de cinco días sinalado, consignar a cantidade obxecto de condena ou formalizar aval bancario por esa cantidade en que se faga constar a responsabilidade solidaria do avalista na clave de expediente xudicial 5076000065068311; e que no momento de formalizar o recurso de suplicación, deberá xuntar xustificante acreditativo de ter depositado a cantidade de 150 euros, na conta deste órgano xudicial, expediente 5076000034068311, aberta no Banco Español de Crédito, co número 0030-1846-42-0005001274, debendo facer constar no campo observacións a indicación de depósito para a interposición de recurso de suplicación.</p>
    <p>E, para que sirva de notificación en legal forma a Manuel José Blanco Sayans, en ignorado paradoiro, expido este edicto para a súa inserción no <em>Diario Oficial de Galicia»</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 20 de decembro de 2011.</p>
    <footer><p>A secretaria xudicial</p></footer>

