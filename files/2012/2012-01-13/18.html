---
date: '2012-01-13'
id: C3H1-030112-10694
page: 2252
number: 9
agency: Consellería do Medio Rural
section: III. Outras disposicións.
title: >-
  RESOLUCIÓN do 28 de decembro de 2011, da Dirección Xeral de Conservación da
  Natureza, pola que se modifica o couto de pesca de Padrón, no río Sar.
range: Resolución
url: >-
  https://www.xunta.gal/dog/Publicados/2012/20120113/AnuncioC3H1-030112-10694_gl.html
---
<p>Antecedentes.</p>
    <p>De conformidade co disposto no artigo 15 do Regulamento de ordenación da pesca fluvial e dos ecosistemas acuáticos continentais (Decreto 130/1997, do 14 de maio), o Servizo Provincial de Conservación da Natureza da Coruña iniciou o expediente de modificación do couto de pesca de Padrón.</p>
    <p>No expediente de modificación do couto de pesca de Padrón consta o informe favorable do Comité Provincial de Pesca Fluvial da Coruña.</p>
    <p>O expediente de modificación do couto de pesca de Padrón foi sometido a información pública mediante Resolución do 19 de outubro de 2011, publicada no DOG núm. 220, do 17 de novembro. Neste trámite de información pública non se presentaron alegacións.</p>
    <p>Consideracións legais.</p>
    <p>O expediente de modificación do couto de pesca de Padrón cumpre os requisitos establecidos na Lei 7/1992, do 24 de xullo, de pesca fluvial, no Decreto 130/1997, do 14 de maio, polo que se aproba o Regulamento de ordenación da pesca fluvial e dos ecosistemas acuáticos continentais, e demais normativa de aplicación.</p>
    <p>A Dirección Xeral de Conservación da Natureza é competente para resolver o expediente segundo o disposto na Lei 7/1992, do 24 de xullo, de pesca fluvial, no Decreto 130/1997, do 14 de maio, polo que se aproba o Regulamento de ordenación da pesca fluvial e dos ecosistemas acuáticos continentais, e mais no Decreto 318/2009, do 4 de xuño, polo que se establece a estrutura orgánica da Consellería do Medio Rural e do Fondo Galego de Garantía Agraria.</p>
    <p>Resolución.</p>
    <p>De conformidade con todo o anterior, resolvo modificar o couto de pesca de Padrón, no río Sar, cos límites e a normativa que a seguir se establecen:</p>
    <p>– Tramo I.</p>
    <p>Límite superior: presa do muíño de Concheiro, concellos de Padrón e Rois.</p>
    <p>Límite inferior: ponte do Carme, concello de Padrón.</p>
    <p>Lonxitude aproximada: 4,2 km.</p>
    <p>Clasificación: couto de reo.</p>
    <p>Permisos diarios: 12 permisos os días laborables e 15 os sábados, domingos e festivos.</p>
    <p>Cota diaria de captura, tamaño mínimo do reo e da troita e xornadas hábiles: segundo a orde anual de pesca continental.</p>
    <p>– Tramo II.</p>
    <p>Límite superior: ponte do Carme, concello de Padrón.</p>
    <p>Límite inferior: desembocadura do río Sar no río Ulla, concello de Padrón.</p>
    <p>Lonxitude aproximada: 2,5 km.</p>
    <p>Clasificación: couto de pesca sen morte.</p>
    <p>Permisos diarios: 10.</p>
    <p>Xornadas hábiles: segundo a orde anual de pesca continental.</p>
    <p>De conformidade co disposto no artigo 15 do Regulamento de ordenación da pesca fluvial e dos ecosistemas acuáticos continentais (Decreto 130/1997, do 14 de maio), inclúense no couto de pesca os 100 m finais de todos os afluentes existentes no tramo acoutado.</p>
    <p>Contra esta resolución caberá, de conformidade cos artigos 107.1.º, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, a interposición do recurso de alzada perante o conselleiro do Medio Rural no prazo dun mes, contado desde o día seguinte ao da publicación no <em>Diario Oficial de Galicia</em>.</p>
    <p>Santiago de Compostela, 28 de decembro de 2011.</p>
    <footer><p>Ricardo García-Borregón Millán<br>Director xeral de Conservación da Natureza</p></footer>

