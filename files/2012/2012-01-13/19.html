---
date: '2012-01-13'
id: G2018-020112-10627
page: 2254
number: 9
agency: Universidade de Santiago de Compostela
section: III. Outras disposicións.
title: >-
  RESOLUCIÓN do 30 de decembro de 2011 pola que se prorrogan os orzamentos para
  o ano 2012.
range: Resolución
url: >-
  https://www.xunta.gal/dog/Publicados/2012/20120113/AnuncioG2018-020112-10627_gl.html
---
<p>De acordo co establecido no artigo 176 dos estatutos da Universidade de Santiago de Compostela, a non aprobación do orzamento anual da universidade antes do día 1 de xaneiro do ano correspondente suporá a prórroga automática do orzamento do ano anterior.</p>
    <p>Tendo en conta que non é posible aprobar o orzamento para o ano 2012 antes da data citada, esta reitoría </p>
    <h2>RESOLVE:</h2>
    <p>Primeiro. Prórroga.</p>
    <p>Prorrógase o orzamento da Universidade de Santiago de Compostela do exercicio 2011.</p>
    <p>Segundo. Contía.</p>
    <p>A contía do orzamento prorrogado será de douscentos vinte e oito millóns oitocentos corenta e tres mil novecentos sesenta euros, distribuídos nos seguintes capítulos:</p>
    <p>Ingresos 228.843.960 </p>
    <p>Capítulo III Prezos públicos e outros ingresos   41.548.000</p>
    <p>Capítulo IV Transferencias correntes 140.109.480</p>
    <p>Capítulo V Ingresos patrimoniais        713.000</p>
    <p>Capítulo VII Transferencias de capital   41.473.480</p>
    <p>Capítulo IX Variación de pasivos financeiros     5.000.000</p>
    <p>Gastos 228.843.960 </p>
    <p>Capítulo I Gastos de persoal 149.260.000</p>
    <p>Capítulo II Gastos en bens correntes e servizos   26.188.960</p>
    <p>Capítulo III Gastos financeiros        898.000</p>
    <p>Capítulo IV Transferencias correntes     2.904.420</p>
    <p>Capítulo VI Investimentos reais   42.672.580</p>
    <p>Capítulo IX Variación de pasivos financeiros     6.920.000</p>
    <p>Terceiro. Importe do crédito do orzamento prorrogado.</p>
    <p>O crédito inicial das partidas do orzamento prorrogado será igual ao crédito inicial que tiñan no orzamento de 2011 (páxinas 37 á 53 da edición impresa/43 á 55 da edición web).</p>
    <p>Cuarto. Criterios de non dispoñibilidade da prórroga.</p>
    <p>A previsión de menores ingresos para o ano 2012 fai necesario unha retención cautelar no orzamento que se prorroga.</p>
    <p>4.1. As porcentaxes de retención que se aplicarán sobre os créditos prorrogados son:</p>
    <p>Capítulo II, o 25%.</p>
    <p>Capítulo IV, o 50%.</p>
    <p>Capítulo VI, o 80%.</p>
    <p>Os capítulos I, III e IX, o 0%.</p>
    <p>4.2. Os responsables de Asuntos Económicos formalizarán estas retencións mediante autorizacións.</p>
    <p>4.3. Non serán de aplicación as retencións indicadas anteriormente a:</p>
    <p>Créditos do Consello Social.</p>
    <p>Créditos para as bibliotecas.</p>
    <p>Fondos de dotación de créditos para cursos de posgrao, proxectos, contratos e convenios de investigación.</p>
    <p>Subvención á Fundación USC Deportiva.</p>
    <p>Crédito para programas educativos europeos.</p>
    <p>Créditos para investimentos de reparacións e mellora asociados á subvención do plan de financiamento do SUG.</p>
    <p>Quinto. Normas de execución.</p>
    <p>Como consecuencia da prórroga, seguen en vigor as normas de execución do orzamento para 2011 e as complementarias ditadas neste exercicio, en todo o non modificado pola presente resolución.</p>
    <p>Sexto. Créditos derivados de financiamentos específicos (actividades de I+D+i, cursos de posgrao propio, etc.).</p>
    <p>O crédito do que poderán dispor estas actividades que teñan anualidade prevista no ano 2012 ou que sigan activos durante este exercicio será o resultante da suma do remanente do exercicio 2011 e/ou a anualidade concedida para o ano 2012. Formalizaranse na contabilidade descentralizada mediante as figuras de IR-incorporación de remanentes e TP-transferencia de crédito, respectivamente. </p>
    <p>Sétimo. Créditos dos departamentos.</p>
    <p>Os responsables de Asuntos Económicos abrirán o crédito de cada departamento mediante unha modificación orzamentaria TP, polo mesmo importe que foi distribuído no ano 2011 para gastos de funcionamento e desprazamento.</p>
    <p>Oitavo. Dispoñibilidade no 2012 dos saldos dos créditos no 31.12.2011.</p>
    <p>Ata o peche da contabilidade do ano 2011, previsiblemente a finais de febreiro de 2012, os saldos dos créditos no 31.12.2011 do capítulo VI financiados con fondos propios habilitaranse no orzamento de 2012 nunha porcentaxe do 20%.</p>
    <p>O crédito habilitado na partida da Vicerreitoría de Investigación para facer fronte ao cofinanciamento das infraestruturas de investigación da convocatoria 2011 do programa Feder incorporarase ao 2012.</p>
    <p>Noveno. Apertura do exercicio 2012 e contabilización de gastos.</p>
    <p>O exercicio económico 2012 abrirase en canto sexa tecnicamente posible e, desde ese momento, poderanse facer as operacións contables necesarias.</p>
    <p>Como excepción, non se poderán introducir facturas con IVE ata que se determine a porcentaxe de pro rata aplicable, previsiblemente nos primeiros días de febreiro.</p>
    <p>Décimo. Disposición adicional.</p>
    <p>Son de aplicación as disposicións adicionais contidas nas normas de execución dos orzamentos 2011 que prevén ditar as instrucións que sexan precisas por parte da Xerencia para a adaptación e o desenvolvemento das normas de execución, e tamén de aplicación da presente resolución.</p>
    <p>Santiago de Compostela, 30 de decembro de 2011.</p>
    <footer><p>Juan José Casares Long<br>Reitor da Universidade de Santiago de Compostela</p></footer>

