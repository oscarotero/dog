---
date: '2012-01-13'
id: CA01-020112-10617
page: 2281
number: 9
agency: Consellería de Facenda
section: VI. Anuncios. a) Administración autonómica.
title: >-
  ORDE do 26 de decembro de 2011 pola que se acorda declarar deserta a
  adxudicación, na segunda poxa pública de venda, do inmoble da antiga Cámara
  Agraria Provincial de Lugo e da antiga Cámara Agraria Local de Lugo e de
  Ribeira de Piquín.
range: Orde
url: >-
  https://www.xunta.gal/dog/Publicados/2012/20120113/AnuncioCA01-020112-10617_gl.html
---
<p>Por Orde desta Consellería de Facenda do 23 de febreiro de 2011 (DOG n.º 56, do 21 de marzo) e do 20 de abril de 2011 (DOG n.º 97, do 20 de maio), foi declarada a alleabilidade dos inmobles da antiga Cámara Agraria Local de Ribeira de Piquín, así como da antiga Cámara Agraria Provincial e Local de Lugo, da que foi autorizada o seu alleamento mediante poxa, por resolución da Secretaría Xeral Técnica e do Patrimonio do 11 de xullo de 2011.</p>
    <p>Logo de publicarse no <em>Diario Oficial de Galicia</em> do 1 de decembro de 2011 a Orde da Consellería de Facenda do 14 de novembro de 2011, que declaraba deserta a primeira e a convocatoria da segunda poxa pública de alleamento dos citados inmobles, realizouse o 13 de decembro de 2011 a dita poxa anunciada, co cal, á vista das actas da mesa de contratación, de conformidade co disposto no artigo 70 do Decreto 50/1989, polo que se aproba o regulamento para a execución da Lei 3/1985, do patrimonio da Comunidade Autónoma galega, e tras a proposta da Secretaría Xeral Técnica e do Patrimonio,</p>
    <h2>RESOLVO:</h2>
    <p>Primeiro. Declarar deserta en segunda poxa a adxudicación dos seguintes inmobles:</p>
    <p>1. Local destinado a oficinas na segunda planta situado no extremo esquerdo, mirando desde a rúa da súa situación en Montero Ríos, dunha superficie de 48 m<sup>2</sup>, e que linda: pola súa fronte, con Montero Ríos; polo fondo e a dereita, co resto da planta segunda (hoxe Comunidade Autónoma de Galicia), patio de luces e servizos sanitarios, e, pola súa esquerda, co garaxe chamado Torralba, propio de José Mon. Inscrito no Rexistro da Propiedade n.º 1 de Lugo no tomo 1.747, libro 1.308, folio 98, predio 11.480. Referencia catastral 8234011PH1683S0003ST.</p>
    <p>– Planta segunda ou piso segundo da casa sinalada cos números 24 e 26 da avenida Montero Ríos de Lugo, dunha superficie construída de 276 m<sup>2</sup>. Linda, visto o edificio desde a avenida antes dita con: pola dereita, entrando ou oeste, con predio de Ricardo Besteiro; pola esquerda, entrando ou leste, con garaxe chamado Torralba, propiedade de José Mon; polo fondo ou sur, espazo aéreo sobre a terraza pertencente como anexo ao primeiro piso; pola fronte ou norte, coa avenida Montero Ríos e tamén co local da antiga Cámara Agraria local, hoxe da comunidade autónoma. Inscrita no Rexistro da Propiedade n.º 1 de Lugo no tomo 1.020, libro 581, folio 33, predio 54.716. Referencia catastral: 8234011PH1683S0002AR.</p>
    <p>– Planta terceira ou piso terceiro da casa sinalada cos números 24 e 26 da avenida Montero Ríos de Lugo, dunha superficie construída de 324 m<sup>2</sup>. Linda, visto o edificio desde a avenida antes dita con: pola dereita, entrada ou oeste, con predio de Ricardo Besteiro, pola esquerda, entrando ou leste, con garaxe chamado Torralba, propiedade de José Mon; polo fondo ou sur, espazo aéreo sobre a terraza pertencente como anexo ao primeiro piso; pola fronte ou norte, coa avenida Montero Ríos. Inscrita no Rexistro da Propiedade n.º 1 de Lugo no tomo 1.020, libro 581, folio 34, predio 54.718. Referencia catastral: 8234011PH1683S0004DY.</p>
    <p>– Dereito de servidume de catro aparcadoiros debidamente individualizados no soto en favor das plantas segunda e terceira do inmoble números 24 e 26 da avenida Montero Ríos. Inscrito no Rexistro da Propiedade n.º 1 de Lugo como predio n.º 54.714.</p>
    <p>2. Predio denominado Cruz de Cangos, situado no lugar de Lamas, parroquia de Santalla (Ribeira de Piquín), cunha superficie aproximada de 150 m<sup>2</sup>, que segundo o Rexistro da Propiedade linda: ao norte, co camiño público de Lamas; ao sur e leste, inculto de Gabino Fernández Díaz; e ao oeste, Jesús Rodríguez García. Inscrito no Rexistro da Propiedade da Fonsagrada como predio n.º 120, tomo 184, libro 1 e folio 197. Referencia catastral: 002201900PH48D0001KL.</p>
    <p>Segundo. Acordar dar por finalizado o procedemento de venda mediante poxa pública dos inmobles citados.</p>
    <p>Terceiro. Contra esta resolución, que pon fin á vía administrativa, poderase interpor recurso potestativo de reposición perante esta consellería no prazo dun mes, contado desde o día seguinte ao da súa publicación no <em>Diario Oficial de Galicia</em>, ou recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses.</p>
    <p>Santiago de Compostela, 26 de decembro de 2011.</p>
    <footer><p>P.D. (Orde 27.4.2009)<br>Rosa M.ª Pedrosa Pedrosa<br>Secretaria xeral técnica e do Patrimonio da Consellería de Facenda</p></footer>

