---
date: '2012-01-13'
id: L238-090112-10816
page: 2337
number: 9
agency: Concello de Pontevedra
section: VI. Anuncios. b) Administración local.
title: >-
  INICIACIÓN do procedemento de expropiación forzosa por taxación conxunta dos
  terreos incluídos no ámbito da unidade de actuación número 24 do Plan Xeral de
  Ordenación Urbanística de Pontevedra.
range: Anuncio
url: >-
  https://www.xunta.gal/dog/Publicados/2012/20120113/AnuncioL238-090112-10816_gl.html
---
<p>A Xunta de Goberno Local do Concello de Pontevedra, na sesión extraordinaria que tivo lugar o día 30.12.2011, adoptou o seguinte acordo:</p>
    <p>Primeiro. Dispoñer a aplicación do sistema de expropiación forzosa mediante o procedemento de taxación conxunta para a obtención dos terreos do ámbito da Unidade de Actuación núm. 24 do PXOU de Pontevedra, polígono cunha superficie de 6.651 m<sup>2</sup> que abrangue predios de propiedade particular pertencentes a diversos propietarios, entre as rúas Francisco Tomás y Valiente, Conde de Bugallal e rúa de nova apertura perpendicular a esta, que se sitúan no polígono catastral n.º 2724, co fin de proceder á execución xurídica do PERI aprobado no Pleno do 20.1.2011 e dar cumprimento aos compromisos adquiridos no convenio asinado entre o Concello e a Xunta de Galicia con data do 10.5.2010 concretados na adquisición dos predios referidos para a súa posterior cesión gratuíta e libre de cargas á Administración Autonómica, co fin de que esta proceda á construción do novo edificio xudicial desta cidade, na zona da Parda.</p>
    <p>Segundo. Prestar aprobación, con carácter inicial, ao proxecto de expropiación por taxación conxunta dos terreos incluídos no ámbito da Unidade de Actuación núm. 24 do PXOM; redactado por José Magdalena Nogueira, con data de novembro de 2011, que contén a valoración do solo expropiado e inclúe as follas de xusto prezo individualizadas supervisadas e conformadas pola arquitecta municipal da OTA.</p>
    <p>A relación de propietarios e fraccións de propiedade obxecto de expropiación, de acordo co proxecto expropiatorio redactado por José Magdalena Nogueira, con data de novembro de 2011, é a que se reflicte a continuación:</p>
    <table>
     <thead>
      <tr>
       <td>Predio</td>
       <td>Titularidade</td>
      </tr>
     </thead>
     <tbody>
      <tr>
       <td>4 (porción)</td>
       <td>Rafael Córdoba Piñeiro e Dolores Muíños García</td>
      </tr>
      <tr>
       <td>5</td>
       <td>María de las Mercedes Otero Rodríguez, Fernando Cuñarro Pintos, María Eva Outón Veloso e Sindo Javier Cuñarro Pintos</td>
      </tr>
      <tr>
       <td>6 (porción)</td>
       <td>Mercedes Martínez Rodríguez e Pedro Martínez Domínguez</td>
      </tr>
      <tr>
       <td>7</td>
       <td>Herdeiros de Luis Pedroso Acibeiro</td>
      </tr>
      <tr>
       <td>8</td>
       <td>Descoñecido</td>
      </tr>
      <tr>
       <td>9</td>
       <td>Descoñecido</td>
      </tr>
      <tr>
       <td>10</td>
       <td>Construcuatro, S.A.</td>
      </tr>
      <tr>
       <td>11</td>
       <td>Juan Manuel Estévez Otero e María Pilar Freijeiro Muñiz</td>
      </tr>
      <tr>
       <td>12</td>
       <td>Juan Manuel Estévez Otero e María Pilar Freijeiro Muñiz</td>
      </tr>
      <tr>
       <td>13 (porción)</td>
       <td>Os Regos Promociones, S.L.</td>
      </tr>
      <tr>
       <td>14 (porción)</td>
       <td>Mercedes Tomé Loureiro e Marina Tomé Loureiro</td>
      </tr>
      <tr>
       <td>15 (porción)</td>
       <td>Esther González García, Carmen González Lorenzo, Manuel Santos González Lorenzo</td>
      </tr>
      <tr>
       <td>16 (porción)</td>
       <td>Claudina Portas Arís</td>
      </tr>
     </tbody>
    </table>
    <p>Terceiro. Dispoñer o sometemento a información pública do proxecto de expropiación cos seus documentos polo prazo dun mes, mediante a inserción de anuncios no DOG, BOP, na páxina web http://pontevedra.eu, e nun xornal dos de maior circulación da provincia, para que os que poidan resultar interesados formulen as observacións ou reclamacións convenientes.</p>
    <p>Consonte o disposto no artigo 143.4 da Lei 9/2002, efectuaranse notificacións individuais ás persoas que aparecen como titulares dos bens e dereitos no expediente, mediante traslado literal da correspondente folla de aprecio e da proposta de fixación dos criterios de valoración, co fin de que, no prazo dun mes computado a partir desta notificación, poidan formular as alegacións que estimen convenientes, en particular, no que atinxe á titularidade e valoración dos seus respectivos dereitos.</p>
    <p>As publicacións referidas, e particularmente o anuncio no <em>Boletín Oficial</em> da provincia e no taboleiro de edictos do concello, servirán de notificación para os interesados e posibles titulares dominicais ou de outros dereitos reais ou intereses económicos directos sobre o ben a expropiar que resulten descoñecidos ou respecto dos cales se ignore o lugar para a práctica das notificacións de acordo co previsto nos artigos 58 e 59.5 da Lei 30/1992, do 26 de novembro. Se efectuada a referida publicación, non comparecen os propietarios descoñecidos, entenderanse as dilixencias co Ministerio de Facenda.</p>
    <p>Cuarto. Notificar expresamente este acto como interesados no predio n.º 6 do proxecto a Mercedes Martínez Rodríguez e Pedro Martínez Domínguez e, como interesada respecto do predio n.º 9 a Carmen Piñeiro Durán. Comunicarase tamén o presente acto á Delegación do Ministerio de Economía y Hacienda ou órgano que o substitúa, á Xerencia Territorial do Catastro e ao Ministerio de Fomento.</p>
    <p>Durante o prazo dun mes, calquer interesado poderá examinar o expediente, en horario de oficina, no Servizo Municipal de Urbanismo, Medio Ambiente e Patrimonio Histórico (rúa Churruchaos, núm. 2-Pontevedra), e formular as alegacións e suxestións que estime procedentes, computándose o momento inicial do prazo de alegacións, desde o día seguinte ao da publicación do primeiro anuncio e ata o transcurso do prazo dun mes computado desde a última das publicacións referidas.</p>
    <p>O que se fai público para xeral coñecemento e para os efectos legais procedentes.</p>
    <p>Pontevedra, 4 de xaneiro de 2012.</p>
    <footer><p>Miguel Anxo Fernández Lores<br>Alcalde</p><p>Anxos Riveiro Portela<br>Concelleira secretaria da Xunta de Goberno Local</p></footer>

