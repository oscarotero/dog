---
date: '2012-01-13'
id: CA01-020112-10620
page: 2283
number: 9
agency: Consellería de Facenda
section: VI. Anuncios. a) Administración autonómica.
title: >-
  ORDE do 26 de decembro de 2011 pola que se acorda declarar deserta a
  adxudicación, na segunda poxa pública de venda, do inmoble da antiga Cámara
  Agraria Provincial de Ourense.
range: Orde
url: >-
  https://www.xunta.gal/dog/Publicados/2012/20120113/AnuncioCA01-020112-10620_gl.html
---
<p>Por Orde desta Consellería de Facenda do 26 de xaneiro de 2011 (DOG n.º 35, do 19 de febreiro) foi declarada a alleabilidade do inmoble da antiga Cámara Agraria Provincial de Ourense, do que foi autorizado o seu alleamento mediante poxa, por Resolución da Secretaría Xeral Técnica e do Patrimonio do 26 de xullo de 2011.</p>
    <p>Logo de publicarse no <em>Diario Oficial de Galicia</em> do 30 de novembro de 2011 a Orde da Consellería de Facenda do 18 de novembro de 2011, que declaraba deserta a primeira poxa pública e a convocatoria da segunda, tivo lugar o 14 de decembro de 2011 a poxa anunciada, co cal, á vista das actas da mesa de contratación, de conformidade co disposto no artigo 70 do Decreto 50/1989, polo que se aproba o regulamento para a execución da Lei 3/1985, do patrimonio da Comunidade Autónoma galega, e tras a proposta da Secretaría Xeral Técnica e do Patrimonio,</p>
    <h2>RESOLVO:</h2>
    <p>Primeiro. Declarar deserta en segunda poxa a adxudicación do seguinte inmoble:</p>
    <p>Local de oficinas, sito na planta primeira do edificio sinalado co n.º 6 da avenida de José Antonio, hoxe rúa do Paseo 20-22. Ten unha superficie construída de 328,36 m<sup>2</sup> e útil de 246,25 m<sup>2</sup> e linda: ao norte, coa propiedade de Carmen Calvo Moraza e con bloque xeral da escaleira; ao sur, en parte, co mencionado bloque de escaleira e con servidume de luces que constitúe o propio linde sur do inmoble xeral; ao leste, coa fachada á parte posterior do edificio; e ao oeste, co bloque xeral da escaleira, co bloque de servizos sanitarios e co predio sétimo letra C. Referencia catastral 3784032NG9838S0007FA. Inscrita no Rexistro da Propiedade n.º 1 de Ourense no tomo 2.213, libro 1.468, folio 151, predio 26679.</p>
    <p>Segundo. Acordar dar por finalizado o procedemento de venda mediante poxa pública do inmoble citado.</p>
    <p>Terceiro. Contra esta resolución, que pon fin á vía administrativa, poderase interpor recurso potestativo de reposición perante esta consellería no prazo dun mes, contado desde o día seguinte ao da súa publicación no <em>Diario Oficial de Galicia</em>, ou recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses.</p>
    <p>Santiago de Compostela, 26 de decembro de 2011.</p>
    <footer><p>P.D. (Orde 27.4.2009)<br>Rosa M.ª Pedrosa Pedrosa<br>Secretaria xeral técnica e do Patrimonio da Consellería de Facenda</p></footer>

