---
date: '2012-06-27'
id: G2091-070612-0001
page: 25609
number: 122
agency: Xulgado de Primeira Instancia número 1 da Coruña
section: V. Administración de xustiza.
title: EDICTO (25/2012-L).
range: Edicto
url: >-
  https://www.xunta.gal/dog/Publicados/2012/20120627/AnuncioG2091-070612-0001_gl.html
---
<p>Eu, María Elma Monzón Cuesta, secretaria xudicial do Xulgado de Primeira Instancia número 1 da Coruña, fago saber que neste xulgado se seguen autos de xuízo verbal por instancia de Generali España, S.A. e R Cable Telecomunicaciones de Galicia, S.A., representadas polo procurador José Manuel del Río Sánchez, contra Manuel Rifón Varela (rebelde) e Seguros Allianz, S.A., representado polo procurador Rafael Pérez Lizarriturri, en cuxos autos se ditou sentenza co encabezamento e parte dispositiva do teor literal seguinte:</p>
    <p>«Sentenza.</p>
    <p>Na Coruña o vinte e cinco de maio de dous mil doce.</p>
    <p>Vistos por min, Marta Canales Gantes, maxistrada xuíza do Xulgado de Primeira Instancia número un desta cidade, os presentes autos de xuízo verbal seguidos co número 25/2012-L, sobre reclamación de cantidade, sendo parte demandante a entidade Generali España, S.A. e a entidade R Cable Telecomunicaciones de Galicia, S.A., representadas polo procurador José Manuel del Río Sánchez e coa asistencia letrada de José Carlos Muíño Míguez, e parte demandada Manuel Rifón Varela, en situación procesual de rebeldía, e a entidade Allianz, S.A., representada polo procurador Rafael Pérez Lizarriturri e coa asistencia letrada de Ramón Lema Alvarellos.</p>
    <p>Resolvo que, estimando integramente a demanda interposta pola entidade Generali España, S.A. e a entidade R Cable Telecomunicaciones de Galicia, S.A., representadas polo procurador José Manuel del Río Sánchez, contra Manuel Rifón Varela, en situación procesual de rebeldía, e estimando parcialmente a demanda, interposta pola entidade Generali España, S.A. e a entidade R Cable Telecomunicaciones de Galicia, S.A., contra a entidade Allianz, S.A., debo condenar e condeno a Manuel Rifón Varela a que lles aboe aos demandantes a cantidade de tres mil catrocentos quince euros con cincuenta e uns céntimos (3.415,51), e condeno a entidade Allianz, S.A. ao aboamento solidario da cantidade de mil novecentos quince euros con cincuenta e un céntimos (1.915,51), incrementada cos xuros do artigo 576 da Lei de axuizamento civil desde a data da presente resolución.</p>
    <p>En materia de custas, con relación á acción establecida pola demandante contra o Sr. Rifón, corresponde o seu aboamento a este último. Con respecto á exercida contra a entidade Allianz, corresponde a cada parte o aboamento das causadas pola súa instancia, sendo o das comúns por metade.</p>
    <p>Notifíqueselles ás partes e fágaselles saber que contra esta sentenza poderán interpor recurso de apelación perante a Audiencia Provincial da Coruña no prazo dos vinte días seguintes ao da súa notificación, que se presentará ante este mesmo xulgado con suxeición ao disposto no artigo 455 e seguintes da Lei de axuizamento civil.</p>
    <p>De conformidade co disposto na disposición adicional décimo quinta da Lei orgánica do poder xudicial (LOPX) na reforma introducida pola Lei orgánica 1/2009, do 3 de novembro, complementaria da Lei de reforma da lexislación procesual para a implantación da nova oficina xudicial, pola que se modifica a LOPX 6/1985, do 1 de xullo, a admisión a trámite do recurso quedará supeditada, ao anunciarse ou prepararse este, á acreditación da prestación de depósito polo recorrente na conta de depósitos e consignacións deste xulgado do importe de 50 euros».</p>
    <p>E para que conste e sirva de notificación a Manuel Rifón Varela e para a súa publicación no Diario Oficial de Galicia, expido e asino este edicto.</p>
    <p>A Coruña, 28 de maio de 2012</p>
    <footer><p>A secretaria xudicial</p></footer>

