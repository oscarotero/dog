---
date: '2012-11-07'
id: L384-181012-0001
page: 41824
number: 212
agency: Concello de Verea
section: VI. Anuncios. b) Administración local.
title: ANUNCIO  información pública para unha explotación extensiva de gando caprino.
range: Anuncio
url: >-
  https://www.xunta.gal/dog/Publicados/2012/20121107/AnuncioL384-181012-0001_gl.html
---
<p>Con data do 31 de agosto de 2012, Benjamín Pallares Domínguez solicitou licenza para a instalación da actividade de explotación extensiva de gando caprino, que se situará no lugar de Cardeo, polígono 4, parcelas 1058, 1063, 1064, 1065 e 1070.</p>
    <p>O Concello está a tramitar o oportuno expediente de avaliación de incidencia ambiental.</p>
    <p>En cumprimento da lexislación vixente sobre avaliación de incidencia ambiental, procédese a abrir un período de información pública polo prazo de 20 días mediante a inserción deste anuncio no <em>Diario Oficial de Galicia</em>, no <em>Boletín Oficial</em> da provincia, exposición no taboleiro de anuncios do Concello e notificación persoal da apertura do devandito trámite aos veciños e titulares de dereitos inmediatos ao lugar da localización proposta, para que os posibles afectados poidan alegar o que consideren oportuno.</p>
    <p>O prazo para a presentación de alegacións comezará a contarse a partir do día seguinte hábil ao da última publicación deste anuncio no <em>Boletín Oficial</em> da provincia ou no <em>Diario Oficial de Galicia.</em></p>
    <p>Se o último día do prazo para a presentación de alegacións for inhábil ou sábado, o prazo rematará o primeiro día hábil seguinte.</p>
    <p>As alegacións ou observacións presentaranse nas oficinas municipais das 9.00 ás 14.00 horas.</p>
    <p>Así mesmo, o expediente obxecto desta información pódese consultar nas oficinas municipais en días hábiles, agás sábados, no horario sinalado.</p>
    <p>Verea, 3 de outubro de 2012</p>
    <footer><p>Juan A. Martínez González<br>Alcalde</p></footer>

