---
date: '2012-11-07'
id: G0168-171012-0005
page: 41759
number: 212
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (898/2010).
range: Edicto
url: >-
  https://www.xunta.gal/dog/Publicados/2012/20121107/AnuncioG0168-171012-0005_gl.html
---
<p>Marta Yanguas del Valle, secretaria xudicial de reforzo do Xulgado do Social número 4 da Coruña, fai saber que no procedemento seguridade social 898/2010, deste xulgado do social, seguido por instancia de Mutua Gallega de Accidentes de Trabajo contra a empresa Hierros y Aluminios Pepe de Luisa, S.L., Instituto Nacional da Seguridade Social, Tesouraría Xeral da Seguridade Social, sobre prestacións, se ditou a resolución cuxo encabezamento e parte dispositiva son como segue:</p>
    <p>«Sentenza.</p>
    <p>A Coruña, 28 de setembro de 2012.</p>
    <p>Ana Rodríguez Piorno, maxistrada xuíza do Xulgado do Social número 4 da Coruña, en funcións de reforzo, ditou esta resolución nos autos de procedemento sobre reintegro de prestacións 898/2010, en que foi demandante Mutua Gallega de Accidentes de Trabajo, representada polo letrado Sr. Blanco Arce, e demandados a empresa Hierros y Aluminios Pepe de Luisa, S.L., así como o Instituto Nacional da Seguridade Social e a Tesouraría Xeral da Seguridade Social, coa representación da letrada da Administración da Seguridade Social Sra. Suárez Berea.</p>
    <p>Dispoño que debo estimar e estimo a demanda interposta por Mutua Gallega de Accidentes de Trabajo contra a empresa Hierros y Aluminios Pepe de Luisa, S.L., así como contra o Instituto Nacional da Seguridade Social e a Tesouraría Xeral da Seguridade Social e, en consecuencia, declaro a responsabilidade directa e principal da empresa Hierros y Aluminios Pepe de Luisa, S.L. no aboamento das prestacións de incapacidade temporal e dos gastos de asistencia sanitaria satisfeitos ao traballador José Pozo García por accidentes de traballo, así como a subsidiaria do Instituto Nacional da Seguridade Social, como fondo de garantía de accidentes de traballo, no concreto suposto de insolvencia declarada da empresa, e da Tesouraría Xeral da Seguridade Social, como fondo de reaseguro, e condeno a empresa Hierros y Aluminios Pepe de Luisa, S.L. ao aboamento á Mutua Gallega de Accidentes de Trabajo da cantidade de 403,53 euros, con responsabilidade subsidiaria do Instituto Nacional da Seguridade Social, así como da Tesouraría Xeral da Seguridade Social.</p>
    <p>Notifíquese esta sentenza ás partes.</p>
    <p>Contra esta resolución non cabe interpor ningún recurso.</p>
    <p>Así o pronuncio, mando e asino.</p>
    <p>Publicación. A anterior sentenza leuna e publicouna a maxistrada xuíza que a subscribe no día da súa data, do que eu, secretaria xudicial, dou fe».</p>
    <p>E para que lle sirva de notificación a Hierros y Aluminios Pepe de Luisa, S.L., expídese esta cédula para a súa publicación no <em>Diario Oficial de Galicia </em>e colocación no taboleiro de anuncios deste xulgado.</p>
    <p>A Coruña, 15 de outubro de 2012</p>
    <footer><p>A secretaria xudicial</p></footer>

