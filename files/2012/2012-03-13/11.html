---
date: '2012-03-13'
id: O3C2-060312-13101
page: 9037
number: 51
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 6 de marzo de 2012 pola que se convoca un curso de loita contra
  incendios de interior, flash over e ventilación.
range: Resolución
url: >-
  https://www.xunta.gal/dog/Publicados/2012/20120313/AnuncioO3C2-060312-13101_gl.html
---
<p>O artigo 43 da Lei 5/2007, do 7 de maio, de emerxencias de Galicia, establece que o persoal do sistema integrado de protección civil e emerxencias de Galicia estará formado tanto por persoal de carácter profesional de servizos que realicen algunha actividade relacionada coa xestión de riscos e de emerxencias como por persoal voluntario de entidades ou organizacións públicas ou privadas sen ánimo de lucro que teñan como fin a protección de persoas, dos bens e do ambiente en situacións de xestión de riscos e de emerxencias. Segundo o artigo 44 da citada lei, este persoal organizarase en grupos operativos. </p>
    <p>Por Resolución do 2 de agosto de 2010 publicouse o Plan Territorial de Emerxencias de Galicia (Platerga) onde se establece a estrutura de dirección e coordinación e as unidades organizativas para facer fronte dun xeito coordinado ás emerxencias que poidan producirse en Galicia derivadas de riscos naturais, tecnolóxicos ou antrópicos.</p>
    <p>Dentro das actividades programadas para o ano 2012, e conforme o establecido no artigo 46 da Lei 5/2007, do 7 de maio, de emerxencias de Galicia, e na Lei 1/2007, do 15 de xaneiro, da Academia Galega de Seguridade Pública, anúnciase a convocatoria dun curso de loita contra incendios de interior, <em>flash over</em> e ventilación, con 4 edicións, conforme as seguintes bases:</p>
    <p>1. Datos da actividade.</p>
    <p>Tipo: curso.</p>
    <p>Denominación: loita contra incendios de interior, <em>flash over</em> e ventilación.</p>
    <p>Modalidade: presencial.</p>
    <p>Horas lectivas: 35.</p>
    <p>Prazas: 14 prazas por cada edición.</p>
    <p>Edicións:</p>
    <table>
     <tbody>
      <tr>
       <td>1.º semestre</td>
       <td>2 edicións</td>
      </tr>
      <tr>
       <td>2.º semestre</td>
       <td>2 edicións</td>
      </tr>
     </tbody>
    </table>
    <p>Obxectivos:</p>
    <p>1.º Adquirir os coñecementos necesarios para poder facer fronte aos incendios interiores.</p>
    <p>2.º Estudar os signos que preceden o efecto <em>flash over</em>, recoñecer cando se está a producir este fenómeno e como loitar contra el con seguranza.</p>
    <p>3.º Formación no mergullo en fumes para poder realizar o rescate das vítimas.</p>
    <p>4.º Ampliación dos coñecementos sobre técnicas de ventilación dun local despois dun incendio, necesarias para a realización da evacuación de fumes e gases tóxicos e nocivos.</p>
    <p>5.º Utilización da ventilación como táctica ofensiva de ataque ao lume de interiores.</p>
    <p>Contido: divídese nunha parte teórica e outra práctica.</p>
    <p>– Contido teórico (8 horas).</p>
    <p>1.º Física e química do lume. Rango e límites de inflamabilidade. Gases de pirólise.</p>
    <p>2.º O fenómeno <em>flash over</em>; concepto e tipos según as súas características.</p>
    <p>3.º Mergullo en fumes. Funciones dos mergulladores e do xefe de mergulladores de fume.</p>
    <p>4.º Riscos dos materiais en combustión.</p>
    <p>5.º Táctica de extinción ofensiva.</p>
    <p>6.º Hidráulica.</p>
    <p>7.º Importancia da dinámica de fluídos na ventilación.</p>
    <p>8.º Tipos e métodos de ventilación:</p>
    <p>• Ventilación postincendio. Tipos.</p>
    <p>• Ventilación natural e ventilación forzada.</p>
    <p>• Ventilación de presión negativa e ventilación de presión positiva.</p>
    <p>• Ventilación ofensiva. Fases.</p>
    <p>• Consideracións estruturais á hora de elixir a ventilación adecuada.</p>
    <p>9.º Sistemática operativa.</p>
    <p>10.º Dirección e organización das intervencións en grandes sinistros. Normas de seguranza.</p>
    <p>– Contido práctico (27 horas).</p>
    <p>1.º Observación dun simulador <em>flash over.</em></p>
    <p>2.º Colector de observación. Desenvolvemento dun incendio en interiores.</p>
    <p>3.º Estratificación dos gases nun incendio. Observación dos fluxos laminares e turbulentos.</p>
    <p>4.º Prácticas nun colector das técnicas de extinción ofensiva.</p>
    <p>5.º Prácticas de mergullo en fumes. Rastrexo, localización e rescate.</p>
    <p>6.º Ventilación natural en vivenda unifamiliar e edificio de grande altura.</p>
    <p>7.º Ventilación negativa con ventilador eléctrico en vivenda unifamiliar e edificio de grande altura.</p>
    <p>8.º Ventilación por presión positiva (VPP) en edificio de grande altura, vivenda unifamiliar e nave industrial.</p>
    <p>9.º VPP con turbo ventilador en vivenda unifamiliar, edificio de grande altura e nave industrial.</p>
    <p>10.º Extracción de gases en espazos confinados.</p>
    <p>11.º Ventilación ofensiva en recinto cerrado con gran carga de lume.</p>
    <p>2. Destinatarios/as e requisitos de participación.</p>
    <p>Destinatarios/as: o curso vai dirixido a profesionais dos servizos de extinción de incendios e salvamento (bombeiros municipais e de consorcio), persoal voluntario de agrupacións de voluntarios de protección civil e ás/aos profesionais dos servizos municipais de protección civil (grupos municipais de intervención rápida Grumir e outros servizos municipais de intervención en emerxencias).</p>
    <p>Este persoal forma parte do sistema integrado de protección civil e emerxencias de Galicia (artigos 43 e 44 da Lei 5/2007, do 7 de maio, de emerxencias de Galicia).</p>
    <p>Requisitos de participación: o persoal de protección civil debe ter realizado o curso básico de protección civil, o curso de prevención e loita contra incendios urbanos e forestais e o curso ou xornada práctico/a contra incendios.</p>
    <p>As/os solicitantes seleccionadas/os deberán acreditar a súa categoría profesional o primeiro día do curso mediante un certificado da súa xefatura de persoal. </p>
    <p>3. Solicitudes de participación.</p>
    <p>a) Prazos para a presentación de solicitudes:</p>
    <p>• Edicións do 1.º semestre: 15 días naturais a partir do día seguinte ao da publicación desta resolución no <em>Diario Oficial de Galicia.</em></p>
    <p>• Edicións do 2.º semestre: do 1 de xuño ao 31 de xullo de 2012.</p>
    <p>Se o último día de calquera dos dous prazos for inhábil, entenderanse prorrogados ao primeiro día hábil seguinte.</p>
    <p>b) O persoal que desexe participar no curso convocado nesta resolución deberá cubrir o formulario de matrícula telemática na páxina web da Agasp http://agasp.xunta.es.</p>
    <p>Non se admitirá ningunha outra forma ou modelo de solicitude.</p>
    <p>c) A falsidade ou ocultación de datos esenciais para a selección das persoas aspirantes dará lugar á exclusión automática do curso solicitado, así como á imposibilidade de participar en ningún outro curso durante o prazo dun ano computado desde o momento en que se detecte o feito.</p>
    <p>d) É conveniente consignar no formulario de solicitude un número de teléfono móbil co fin de poder realizar as notificacións necesarias. </p>
    <p>e) Serán excluídas automaticamente aquelas solicitudes que non teñan cubertos correctamente os datos necesarios para realizar o proceso selectivo do alumnado, que non se axusten ao formulario de solicitude ou que sexan presentadas fóra de prazo.</p>
    <p>4. Formulario normalizado de solicitude.</p>
    <p>a) Os formularios de solicitude a que se refire a base anterior serán obtidos e cubertos pola persoa solicitante necesariamente a través da páxina web da Academia Galega de Seguridade Pública, que poden encontrar no enderezo da internet http://agasp.xunta.es.</p>
    <p>b) Para cubrir correctamente os formularios de solicitude, no citado enderezo da internet disporanse instrucións de axuda que deberán ser observadas en todo momento polas persoas solicitantes.</p>
    <p>c) Os formularios poderán ser obtidos e cubertos ata as 14.00 horas da data de finalización do prazo de presentación de solicitudes.</p>
    <p>d) En caso de dúbida, dificultades técnicas ou necesidade de máis información poderán dirixirse á Agasp a través dos números de teléfono 886 20 61 12, 886 20 61 37 e 886 20 61 38, do fax 886 20 61 23 ou do enderezo de correo electrónico formacion.emerxencias.agasp@xunta.es, que adoptará as medidas necesarias para facilitar a presentación de solicitudes.</p>
    <p>5. Criterios de selección do alumnado participante.</p>
    <p>As prazas distribuiranse da seguinte forma: 50% para os profesionais dos servizos de extinción de incendios e salvamento, 25% para os profesionais dos servizos municipais de protección civil e 25% para os voluntarios dos servizos municipais de protección civil. Se non houber solicitudes suficientes dalgún deses colectivos, as prazas correspondentes cubriranse con solicitantes do outro.</p>
    <p>Para as prazas reservadas aos profesionais dos servizos de extinción de incendios e salvamento terán preferencia na selección os mandos operativos.</p>
    <p>Na selección dentro de cada un dos grupos anteriores reservarase o 50% das prazas para solicitantes mulleres que reúnan os requisitos establecidos na convocatoria, segundo o disposto no artigo 37.bis da Lei 7/2004, do 16 de xullo, galega para a igualdade de mulleres e homes. De non existiren suficientes solicitudes de participación de mulleres, as prazas sobrantes acrecentarán as da quenda xeral.</p>
    <p>No caso de que non haxa un suficiente número de solicitantes que reúnan os requisitos nalgunha edición, poderá completarse o alumnado asignado a esta mediante a apertura dun novo prazo público de presentación de solicitudes na páxina web da Agasp, con suficiente anticipación para que teña lugar unha adecuada selección das novas persoas candidatas.</p>
    <p>6. Publicación das relacións do persoal seleccionado.</p>
    <p>A Academia Galega de Seguridade Pública publicará no sitio web http://agasp.xunta.es as solicitudes de participación que resulten seleccionadas segundo os criterios de selección mencionados anteriormente. </p>
    <p>As persoas que resulten seleccionadas teñen a obriga de participar no desenvolvemento da actividade, agás que comunicasen a súa imposibilidade de asistencia con, cando menos, 48 horas de anticipación ao comezo desta. A dita renuncia deberase comunicar por escrito á Agasp, por correo electrónico á dirección formacion.emerxencias.agasp@xunta.es ou por fax ao número 886 20 61 23.</p>
    <p>Noutro caso serán excluídas automaticamente da selección para as dez seguintes actividades que se convoquen para as cales reúnan os requisitos exixidos de participación (artigos 18 e 21 do Regulamento de réxime interior da Agasp).</p>
    <p>7. Desenvolvemento da actividade.</p>
    <p>Lugar: Centro de Formación Integral de Emerxencias da empresa Seganosa (Alxén s/n, Salvaterra de Miño, Pontevedra).</p>
    <p>Datas: </p>
    <p>1.º Semestre.</p>
    <table>
     <tbody>
      <tr>
       <td>Edición</td>
       <td>Datas</td>
      </tr>
      <tr>
       <td>1.ª</td>
       <td>21 ao 25 de maio</td>
      </tr>
      <tr>
       <td>2.ª</td>
       <td>25 ao 29 de xuño</td>
      </tr>
     </tbody>
    </table>
    <p>2.º Semestre.</p>
    <table>
     <tbody>
      <tr>
       <td>Edición</td>
       <td>Datas</td>
      </tr>
      <tr>
       <td>3.ª</td>
       <td>17 ao 21 de setembro</td>
      </tr>
      <tr>
       <td>4.ª</td>
       <td>1 ao 5 de outubro</td>
      </tr>
     </tbody>
    </table>
    <p>Horario: das 8.00 ás 15.00 horas (5 xornadas).</p>
    <p>Certificado de aproveitamento: ao final da actividade entregaráselles un certificado de aproveitamento a aquelas persoas que acrediten a súa participación continuada e superen a proba final.</p>
    <p>8. Dereitos e deberes do alumnado participante.</p>
    <p>Durante o desenvolvemento da actividade ao alumnado seralle de aplicación, canto aos dereitos e deberes, o previsto no Regulamento de réxime interior da Agasp, aprobado por Orde da Consellería de Presidencia, Administracións Públicas e Xustiza, do 4 de febreiro de 2009 (DOG núm. 30, do 12 de febreiro).</p>
    <p>9. Faltas de asistencia.</p>
    <p>O Regulamento de réxime interior da Agasp, mencionado na base núm. 8 desta convocatoria, regula no seu artigo 16 as faltas de asistencia nos cursos:</p>
    <p>«1. A asistencia ás clases e actividades comprendidas no programa do curso é obrigatoria. As faltas que as/os alumnas/os acumulen deberán xustificarse debidamente, penalizándose disciplinariamente en caso contrario.</p>
    <p>2. A/o alumna/o que, por enfermidade ou algunha outra causa xustificada, perda máis do 10% das clases do curso de formación será declarado non apto, e poderá incorporarse ao curso seguinte ou cando a causa determinante llo permita.</p>
    <p>De ser necesario, e só nos casos en que a inasistencia ás clases estivera motivada por accidente ou lesión sufridos con ocasión da actividade académica, o/a director/a xeral poderá considerar a conveniencia ou a oportunidade de permitir ao/á alumno/a poder recuperar ata un determinado número de horas e participar posteriormente nun exame extraordinario para poder superar o curso sen ter que repetilo.</p>
    <p>3. No entanto, aínda que as ausencias acumuladas non chegen á porcentaxe sinalada, a/o alumna/o poderá verse obrigado a recuperar todas ou parte das horas perdidas ao longo do curso. Neste caso a xefatura de ensino proporá ao/á director/a xeral o número de horas que se van recuperar, tendo en conta, en cada caso concreto, o tipo de xustificación presentada para cada ausencia, así como o número total destas e o comportamento e actitude da/o alumna/o ao longo do curso».</p>
    <p>10. Financiamento da actividade.</p>
    <p>Esta actividade é cofinanciada nun 80% polo Fondo Social Europeo dentro do Programa operativo Fondo Social Europeo de Galicia 2007-2013, no eixe 3, tema prioritario 72.</p>
    <p>11. Modificacións e incidencias.</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Estrada, 6 de marzo de 2012.</p>
    <footer><p>José Carlos García Bouzas<br>Director xeral da Academia Galega de Seguridade Pública</p></footer>

