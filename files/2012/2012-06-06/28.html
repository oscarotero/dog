---
date: '2012-06-06'
id: G2348-160512-0001
page: 21880
number: 107
agency: Xulgado do Social número 5 da Coruña
section: V. Administración de xustiza.
title: EDICTO (876/2011).
range: Edicto
url: >-
  https://www.xunta.gal/dog/Publicados/2012/20120606/AnuncioG2348-160512-0001_gl.html
---
<p>N.º de autos: procedemento ordinario 876/2011.</p>
    <p>Demandante: María Vera Fariña Pazos.</p>
    <p>Avogado: José Nogueira Esmorís.</p>
    <p>Demandados: empresa Óscar José González de la Hoz –Cafetaría Marisma–.</p>
    <p>María Jesús Hernando Arenas, secretaria xudicial do Xulgado do Social número 5 da Coruña, fago saber que no procedemento ordinario 876/2011 deste xulgado do social, seguido por instancia de María Vera Fariña Pazos contra a empresa Óscar José González de la Hoz –Cafetaría Marisma– sobre reclamación de salarios (procedemento ordinario) se ditou sentenza cuxa decisión di:</p>
    <p>«Que debo estimar e estimo a demanda que en materia de cantidade foi interposta por María Vera Fariña Pazos contra Óscar José González de La Hoz e, en consecuencia, debo condenar e condeno a Óscar José González de La Hoz a que lle aboe ao demandante a cantidade de 7.369,93 € brutos polos salarios percibidos entre novembro de 2010 e febreiro de 2011, ambos os dous inclusive, pagas extras (xullo e beneficios 2011), e compensación económica por vacacións non gozadas, incrementadas no xuro do 10% por mora e aplicable aos conceptos salariais.</p>
    <p>Notifíqueselles a presente resolución ás partes facéndolles saber o seu dereito a interpor contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Se o recurso é interposto pola parte demandada non se admitirá este sen a consignación previa do importe da condena, que deberá ingresar na conta do Xulgado do Social número 5 da Coruña, aberta no grupo Banesto, máis 150 € do depósito especial indicado no artigo 227.1.a) da Lei de procedemento laboral. Ambos os dous ingresos deberán efectuarse por separado na mesma conta corrente antes indicada, e poderá substituír a empresa o importe da consignación pola constitución á disposición deste xulgado de aval bancario por tempo indefinido e con responsabilidade solidaria do avalista.</p>
    <p>Así, por esta a miña sentenza, pronúncioo, mándoo e asínoo».</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>E para que sirva de notificación á empresa Óscar González de Hoz –Cafetería Marisma–, expido e asino o presente.</p>
    <p>A Coruña, 16 de maio de 2012.</p>
    <footer><p>A secretaria xudicial</p></footer>

