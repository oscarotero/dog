---
date: '2012-06-06'
id: L119-160512-0003
page: 21942
number: 107
agency: Concello de Carballo
section: VI. Anuncios. b) Administración local.
title: >-
  ANUNCIO de información pública da aprobación inicial do Plan especial de
  dotacións para equipamento en solo rústico.
range: Anuncio
url: >-
  https://www.xunta.gal/dog/Publicados/2012/20120606/AnuncioL119-160512-0003_gl.html
---
<p>Anuncio. Plan especial de dotacións para equipamento en solo rústico. Aprobación inicial.</p>
    <p>A Xunta de Goberno Local, en sesión ordinaria que tivo lugar o 23 de abril de 2012, aprobou inicialmente o Plan especial de dotacións en solo rústico, cuxo obxectivo é a regularización e ampliación das instalacións da Asociación de Pais de Discapacitados Psíquicos de Bergantiños (Aspaber), situadas no lugar da Brea, Carballo. O plan foi redactado polos arquitectos José Manuel Vilariño García e Estrella Escudero Lastra e promovido pola propia asociación Aspaber.</p>
    <p>O que se somete a información pública, xunto co informe de sustentabilidade ambiental (ISA), durante o prazo de dous meses, mediante anuncio que se publicará no Diario Oficial de Galicia e en dous dos xornais de maior difusión na provincia, dándolle audiencia aos municipios límitrofes durante o mesmo prazo. Ao mesmo tempo sométese o documento de referencia a información e ás consultas previstas nel.</p>
    <p>O expediente completo poderase consultar na Oficina Técnica Municipal das 10.00 ás 13.00 horas, para os efectos oportunos.</p>
    <p>Carballo, 9 de maio de 2012.</p>
    <footer><p>Evencio Ferrero Rodríguez<br>Alcalde</p></footer>

