---
date: '2012-03-16'
id: G0165-280212-12702
page: 9529
number: 54
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ORDE do 30 de xaneiro de 2012 pola que se autoriza a transmisión mortis causa
  da concesión da batea Sodi IV.
range: Orde
url: >-
  https://www.xunta.gal/dog/Publicados/2012/20120316/AnuncioG0165-280212-12702_gl.html
---
<p>Visto o expediente instruído para os efectos de transmisión da batea Sodi IV e da concesión administrativa que o ampara, resulta:</p>
    <p>a) Antecedentes de feito.</p>
    <p>Primeiro. Mediante escrito do 18.1.2012, Rosa Gómez Castro, en representación da comunidade de herdeiros de José Vidal Silva, solicitou autorización para transmisión da concesión da batea Sodi IV.</p>
    <p>Segundo. O interesado achegou a documentación requirida para a tramitación.</p>
    <p>Terceiro. O informe do Servizo de Protección dos Recursos sobre as características da batea é favorable.</p>
    <p>b) Fundamentos xurídicos.</p>
    <p>Primeiro. Este órgano é competente para resolver o expediente, de conformidade coa Lei 11/2008, do 3 de decembro, de pesca de Galicia (DOG n.º 243, do 16 de decembro), modificada pola Lei 6/2009, do 11 de decembro (DOG n.º 243, do 15 de decembro), e coa Orde do 20 de xaneiro de 2012, de delegación de competencias nos xefes territoriais da Consellería do Medio Rural e do Mar.</p>
    <p>Segundo. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
    <p>Vistas as disposicións citadas, a proposta de resolución elaborada polo Servizo de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, do réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
    <h2>Resolve:</h2>
    <p>Autorizar a transmisión mortis causa, a favor de José Mario Vidal Gómez (52931913-N) 100% privativa, da concesión que se indica a continuación:</p>
    <p>Identificación:</p>
    <p>Tipo: batea.</p>
    <p>Nome: Sodi IV.</p>
    <p>Localización:</p>
    <p>Cuadrícula n.º: 12.</p>
    <p>Polígono: C.</p>
    <p>Distrito: Caramiñal (A Coruña).</p>
    <p>Especies autorizadas: mexillón (Mytilus galloprovincialis).</p>
    <p>Título habilitante:</p>
    <p>Orde outorgamento: 5.11.1976.</p>
    <p>Remate vixencia: 15.12.2019.</p>
    <p>Actuais titulares: José Vidal Silva e Rosa Gómez Castro (76502322-K, 33242286-H) 100% gananciais.</p>
    <p>Novo titular: José Mario Vidal Gómez (52931913-N) 100% privativa.</p>
    <p>O novo titular subrógase nos dereitos e obrigas do anterior.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Medio Rural e do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 30 de xaneiro de 2012.</p>
    <footer><p>A Conselleira do Medio Rural e do Mar<br>P.D. (Orde 20.1.2012)<br>O xefe territorial<br>P.A. (Resolución 25.1.2012)<br>Juan Carlos Barreiro González<br>Xefe de Coordinación da Área do Mar</p></footer>

