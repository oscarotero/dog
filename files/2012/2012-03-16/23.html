---
date: '2012-03-16'
id: CA04-090312-13259
page: 9503
number: 54
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 2 de marzo de 2012, da Dirección Xeral de Industria, Enerxía e
  Minas, pola que se autoriza administrativamente e se aproba o proxecto de
  execución Reforma subestación Fibranor 132/6 KV (nova posición de liña de 132
  KV) - Reforma subestación Begonte 132/20 KV (nova posición de liña de 132 KV)
  e nova liña de S.E. Fibranor a S.E. Begonte (L.A.T. 132 KV provisional), no
  termo municipal de Begonte (Lugo) (expediente IN407A 2011/86-2, 7924 A.T.).
range: Resolución
url: >-
  https://www.xunta.gal/dog/Publicados/2012/20120316/AnuncioCA04-090312-13259_gl.html
---
<p>Examinado o expediente instruído a pedimento da empresa Barras Eléctricas Galaico Asturianas, S.A., con enderezo para os efectos de notificación na r/ Cidade de Viveiro, 4, 1.º 27002 Lugo, resultan os seguintes </p>
    <p>Antecedentes de feito.</p>
    <p>Primeiro. Con data do 31 de agosto de 2011, a citada empresa solicita a autorización administrativa e a aprobación do proxecto de execución das citadas instalacións, presentando a preceptiva documentación a que fai referencia o Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Segundo. As características técnicas básicas da instalación son as seguintes:</p>
    <p>• Ampliación de S.E. Fibranor.</p>
    <p>Sistema de 132 kV.</p>
    <p>Amplíase o actual sistema de 132 kV de exterior tipo convencional, cunha nova posición de liña composta polos seguintes aparellos:</p>
    <p>– Tres transformadores de tensión.</p>
    <p>– Tres pararraios con contadores de descargas.</p>
    <p>– Un seccionador tripolar rotativo por p.a.t.</p>
    <p>– Tres transformadores de intensidade.</p>
    <p>– Un interruptor tripolar.</p>
    <p>– Un seccionador tripolar rotativo sen p.a.t.</p>
    <p>– Complétase a ampliación do sistema de 132 kV coa prolongación das barras principais existentes.</p>
    <p>– Instálase unha caseta prefabricada de dimensións 7,24×2,62 m para a colocación dos armarios de control.</p>
    <p>• Ampliación S.E. Begonte.</p>
    <p>Sistema de 132 kV.</p>
    <p>Amplíase o actual sistema de 132 kV de exterior tipo convencional, cunha nova posición de liña composta polos seguintes aparellos:</p>
    <p>– Un transformador de tensión.</p>
    <p>– Tres pararraios con contadores de descargas.</p>
    <p>– Un seccionador tripolar rotativo por p.a.t.</p>
    <p>– Tres transformadores de intensidade.</p>
    <p>– Un interruptor tripolar.</p>
    <p>– Un seccionador tripolar rotativo para illamento con barras.</p>
    <p>– Complétase o sistema de 132 kV coa instalación dun seccionador de illamento de barras na actual posición de transformación e coa instalación das barras principais cos seus correspondentes transformadores de tensión e un seccionador tripolar sen p.a.t.</p>
    <p>• L.A.T. 132 kV provisional sub. Fibranor a sub. Begonte.</p>
    <p>L.A.T. a 132 kV con orixe no pórtico libre da subestación de Fibranor e final no pórtico da subestación de Begonte, cunha lonxitude de 249 metros en condutor tipo LA-280 e cable de terra tipo OPGW, tensado sobre tres apoios, apoios n.º 1 e n.º 3 tipo Águila Real 14.000 e apoio n.º 2 Águila Real 18.000.</p>
    <p>Concello: Begonte (Lugo).</p>
    <p>Terceiro. Por Resolución do 13 de decembro de 2011, da Xefatura Territorial da Consellería de Economía e Industria de Lugo, someteuse a información pública a solicitude de autorización administrativa das instalacións eléctricas do devandito proxecto de execución, e publicouse no DOG do 22 de decembro de 2011 e no BOP de Lugo do 24 de decembro de 2011.</p>
    <p>Cuarto. Durante o período en que se someteu a trámite de información pública non consta a presentación de alegacións.</p>
    <p>Quinto. Separadamente, presentáronse aquelas partes do proxecto que afectan bens, instalacións, obras ou servizos, centros ou zonas dependentes doutros organismos públicos ou corporacións, co fin de que, de ser o caso, establecesen o condicionado procedente.</p>
    <p>Sexto. A solicitude obxecto deste expediente conta co informe favorable da Xefatura Territorial da Consellería de Economía e Industria de Lugo.</p>
    <p>Fundamentos de dereito.</p>
    <p>Primeiro. A Dirección Xeral de Industria, Enerxía e Minas é competente para resolver este expediente con fundamento no Estatuto de autonomía de Galicia; Decreto 79/2009, do 19 de abril e Decreto 13/2012, do 4 de xaneiro, polos que se fixa a estrutura orgánica da Xunta de Galicia e das consellerías desta (DOG do 20.4.2009 e 5.1.2012, respectivamente), Decreto 324/2009, do 11 de xuño (DOG do 17.6.2009) polo que se establece a estrutura orgánica da Consellería de Economía e Industria, Decreto 36/2001, do 25 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia, en relación co Real decreto 1955/2000, do 1 de decembro, e a Lei 54/1997, do 27 de novembro, do sector eléctrico, modificada pola Lei 17/2007, do 4 de xullo, e a Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Segundo. No expediente instruído para o efecto cumpríronse os trámites regulamentarios.</p>
    <p>Esta dirección xeral, de acordo co que antecede e no exercicio das competencias que ten atribuídas,</p>
    <footer><p>RESOLVE:</p></footer>
    <p>1. Autorizar administrativamente a reforma subestación Fibranor 132/6 kV (nova posición de liña de 132 kV) – reforma subestación Begonte 132/20 kV (nova posición de liña de 132 kV) e nova liña de S.E. Fibranor a S.E. Begonte (L.A.T. 132 kV provisional), no termo municipal de Begonte (Lugo).</p>
    <p>2. Aprobar o proxecto de execución das instalacións eléctricas que se citan.</p>
    <p>Todo isto de acordo coas condicións seguintes:</p>
    <p>Primeira. As instalacións que se autorizan terán que realizarse de acordo coas especificacións e planos que figuran no proxecto presentado pola empresa, asinado polo enxeñeiro industrial Juan Luis Martos Arroyo, e visado polo Colexio Oficial de Enxeñeiros Industriais de Cantabria, con núm. de visado dixital e422-2011, con data do 26 de xullo de 2011, e cun orzamento de 919.090,56 euros.</p>
    <p>Segunda. O peticionario asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento deberase cumprir canto establecen os regulamentos técnicos de aplicación, así como demais normativas e directrices vixentes que sexan aplicables.</p>
    <p>Cuarta. Para introducir modificacións nas instalacións que afecten datos básicos do proxecto será necesaria autorización previa da Dirección Xeral de Industria, Enerxía e Minas. Así mesmo, a Xefatura Territorial da Consellería de Economía e Industria de Lugo poderá autorizar as modificacións de detalle do proxecto que resulten procedentes, debendo comunicar a esta dirección xeral todas as resolucións que diten en aplicación da citada facultade.</p>
    <p>Quinta. O prazo para a posta en marcha das instalacións que se autorizan será de doce meses, contados a partir da data de notificación da presente resolución.</p>
    <p>Unha vez construídas as instalacións autorizadas, a Xefatura Territorial da Consellería de Economía e Industria de Lugo inspeccionará a totalidade das obras e montaxes efectuadas e verificará o cumprimento dos compromisos contraídos pola empresa promotora.</p>
    <p>Sexta. A Administración reserva para si o dereito de deixar sen efecto esta autorización por calquera das causas establecidas no artigo 34 do Decreto 1775/1967, do 22 de xullo, por incumprimento das condicións impostas ou por calquera outra causa excepcional que o xustifique.</p>
    <p>Sétima. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Economía e Industria no prazo dun mes contado a partir do día seguinte ao da notificación ou publicación desta resolución, sen prexuízo de que os interesados poidan interpoñer calquera outro recurso que estimen pertinente.</p>
    <p>Santiago de Compostela, 2 de marzo de 2012.</p>
    <footer><p>Ángel Bernardo Tahoces<br>Director xeral de Industria, Enerxía e Minas</p></footer>

