---
date: '2012-03-16'
id: G2210-280212-12724
page: 9486
number: 54
agency: Xulgado de Primeira Instancia e Instrución número 3 de Betanzos
section: V. Administración de xustiza.
title: EDICTO (17/2006).
range: Edicto
url: >-
  https://www.xunta.gal/dog/Publicados/2012/20120316/AnuncioG2210-280212-12724_gl.html
---
<p>Sandra Pérez Gómez, secretaria do Xulgado de Primeira Instancia e Instrución número 3 de Betanzos, fai saber que no divorcio n.º 17/2006, seguido por instancia de José Manuel Otero Fernández, contra María Cao Don, se ditou sentenza e auto de rectificación desta, cuxo encabezamento e parte dispositiva son os seguintes: </p>
    <p>Sentenza.</p>
    <p>Betanzos, 17 de outubro de 2007.</p>
    <p>Xuíz que a dita: Carlos Villarino Moure.</p>
    <p>Demandante: José Manuel Otero Fernández. </p>
    <p>Letrado: Sr. Iglesias. </p>
    <p>Procurador: Sr. Pedreira del Río.</p>
    <p>Demandado: María Cao Don, en rebeldía procesual.</p>
    <p>Obxecto: divorcio contencioso.</p>
    <p>Decido estimar parcialmente a demanda de divorcio interposta por Antonio Pereira Doldán contra María del Carmen Carballal Fernández, declarando a disolución por causa de divorcio do matrimonio celebrado entre as partes litigantes o día 4 de marzo de 1978, mantendo todas as medidas recollidas na sentenza de separación do 14 de febreiro de 2005, coa excepción seguinte:</p>
    <p>A pensión por desequilibrio económico a prol de María del Carmen Carballal Fernández fíxase en 400 euros mensuais, cunha duración máxima de oito anos desde a firmeza desta resolución. Tal importe será actualizado anualmente conforme o IPC e ingresado durante os cinco primeiros días de cada mes na conta corrente que para tal efecto designe a beneficiaria.</p>
    <p>Todo isto sen especial pronunciamento en canto ás custas procesuais.</p>
    <p>Notifíquese esta sentenza ás partes e fágaselles saber que contra ela cabe recurso de apelación que, de ser o caso, se deberá preparar ante este xulgado dentro dos cinco días seguintes a aquel en que se notifique esta resolución. </p>
    <p>En canto sexa firme esta sentenza, inscríbase no Rexistro Civil onde consta inscrito o matrimonio.</p>
    <p>Lévese o orixinal ao libro de sentenzas e incorpórese testemuño ás actuacións.</p>
    <p>Así o acorda, manda e asina Carlos Villarino Moure, xuíz deste xulgado.</p>
    <p>Auto.</p>
    <p>Xuíz que o dita: Carlos Villarino Moure.</p>
    <p>Betanzos, 17 de decembro de 2007.</p>
    <p>Parte dispositiva: aclárase e rectifícase a sentenza do 17 de outubro de 2007, ditada nestes autos, nos seguintes termos:</p>
    <p>1.º O fundamento xurídico segundo da resolución pasará a ter o seguinte contido: de acordo co solicitado polas partes que compareceron e polo Ministerio Fiscal, procede manter as medidas acordadas na sentenza de separación do 26 de xaneiro de 2004, todo isto de acordo cos artigos 91 e seguintes do Código civil.</p>
    <p>2.º Os dous primeiros parágrafos da resolución substitúense polo seguinte: estimar integramente a demanda de divorcio interposta por José Manuel Otero Fernández contra María Cao Don, matrimonio celebrado entre ambos os cónxuxes o 14 de xullo de 1991, mantendo todas as medidas recollidas na sentenza de separación do 26 de xaneiro de 2004 deste xulgado.</p>
    <p>Notifíquese esta resolución ás partes e fágaselles saber que contra ela non cabe ningún recurso.</p>
    <p>Así o acorda, manda e asina Carlos Villarino Moure, xuíz deste xulgado.</p>
    <p>E para que lle sirva de notificación en forma á demandada María Cao Don, cuxo domicilio se descoñece, expídese este edicto para a súa publicación no <em>Diario Oficial de Galicia</em>.</p>
    <p>Betanzos, 15 de maio de 2008.</p>
    <footer><p>O secretario<br>Rubricado</p></footer>

