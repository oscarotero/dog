---
date: '2012-03-16'
id: L204-120312-13347
page: 9615
number: 54
agency: Concello de Bueu
section: VI. Anuncios. b) Administración local.
title: >-
  ANUNCIO de licitación do servizo de colaboración na xestión tributaria,
  censual, inspectora e recadatoria.
range: Anuncio
url: >-
  https://www.xunta.gal/dog/Publicados/2012/20120316/AnuncioL204-120312-13347_gl.html
---
<p>1. Entidade adxudicadora: Concello de Bueu.</p>
    <p>2. Obxecto do contrato: adxudicación do servizo de colaboración na xestión tributaria, censual, inspectora e recadatoria do Concello de Bueu.</p>
    <p>3. Prazo de execución do contrato: segundo establece a cláusula 5 do prego.</p>
    <p>4. Tramitación: urxente. Procedemento: aberto. Forma: concurso.</p>
    <p>Base ou tipo de licitación: observarase o disposto na cláusula 3 do prego.</p>
    <p>5. Garantía provisoria: de conformidade co establecido no artigo 103 do texto refundido da Lei de contratos do sector público, establécese unha garantía provisoria de 9.600 €, equivalente ao 2% do orzamento do contrato.</p>
    <p>6. Garantía definitiva: segundo establece a cláusula 17 do prego.</p>
    <p>7. Obtención de información e documentación: nas dependencias da Secretaría Xeral do Concello de Bueu, Eduardo Vincenti, 10. CP 36930. Bueu, Pontevedra. Teléfono: 986 39 00 29, telefax: 986 32 20 99 e no perfil do contratante na páxina web do concello: www.concellodebueu.org</p>
    <p>8. Capacidade para contratar: segundo o establecido na cláusula 7 do prego.</p>
    <p>9. Clasificación: segundo establece a cláusula 8 do prego, os licitadores deberán acreditar a clasificación no grupo L, subgrupo 2, categoría A.</p>
    <p>10. Presentación de proposicións.</p>
    <p>a) Prazo e lugar: no Concello de Bueu, durante os trece (13) días naturais desde o seguinte ao da publicación do presente anuncio no último dos boletíns en que apareza (DOG, BOP ou no perfil do contratante). Das 8.00 ás 14.00 horas, de luns a venres; das 9.30 ás 13.00 horas, os sábados, no Rexistro Xeral do concello ou da forma sinalada na cláusula 11 do prego.</p>
    <p>b) Documentación que deben presentar: segundo o establecido na cláusula 11 do prego. </p>
    <p>11. Apertura das proposicións económicas: segundo establece a cláusula 15 do prego.</p>
    <p>12. Gastos de anuncios: por conta do adxudicatario.</p>
    <p>Ao mesmo tempo, procédese á exposición pública do prego de cláusulas administrativas particulares e prescricións técnicas, para que durante o prazo dos 4 días hábiles seguintes ao da publicación deste anuncio no último dos boletíns en que apareza (DOG, BOP ou no perfil do contratante) poidan presentar reclamacións contra el.</p>
    <p>Máis información nos pregos, para consultar en horario de oficinas na propia casa do concello e na páxina web do concello (perfil do contratante, www.concellodebueu.org).</p>
    <p>Bueu, 24 de febreiro de 2012. </p>
    <footer><p>Félix Juncal Novas<br>Alcalde</p></footer>

