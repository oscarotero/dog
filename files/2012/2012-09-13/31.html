---
date: '2012-09-13'
id: L404-070912-0001
page: 35921
number: 175
agency: Concello de Baleira
section: VI. Anuncios. b) Administración local.
title: >-
  ANUNCIO de información pública sobre solicitude de licenza para instalación de
  fosa de xurro.
range: Anuncio
url: >-
  https://www.xunta.gal/dog/Publicados/2012/20120913/AnuncioL404-070912-0001_gl.html
---
<p>Daniel Pérez Acal solicitou neste concello licenza para a instalación dunha fosa de xurro que se situará no predio nº 12, do polígono 1 da zona de concentración parcelaria de Fonteo, segundo proxecto para instalación de fosa de xurro e construción de dúas plataformas de formigón, visado polo Colexio Oficial de Enxeñeiros Técnicos Agrícolas de Lugo o 11 de xuño de 2012, número de visado 336.</p>
    <p>De conformidade co regulado no artigo 8.3 do Decreto 133/2008, do 12 de xuño, polo que se regula a avaliación de incidencia ambiental, o expediente sométese ao trámite de información pública por un período de vinte días –que se contarán a partir do último dos anuncios– mediante anuncios no <em>Diario Oficial de Galicia</em>, no <em>Boletín Oficial</em> da provincia de Lugo e exposición no taboleiro de anuncios do concello. Durante o devandito prazo poderán formularse por escrito as alegacións, reclamacións e/ou observacións que se consideren oportunas en relación co mencionado expediente. </p>
    <p>O expediente poderá consultarse na Casa do Concello de Baleira, de luns a venres de 8.30 a 14.30 horas.</p>
    <p>Baleira, 29 de agosto de 2012</p>
    <footer><p>Francisco Acal Eiros<br>Alcalde</p></footer>

