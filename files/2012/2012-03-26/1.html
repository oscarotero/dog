---
date: '2012-03-26'
id: C3K1-210312-13705
page: 10277
number: 59
agency: Consellería de Sanidade
section: II. Autoridades e persoal. b) Nomeamentos.
title: >-
  ORDE do 12 de marzo de 2012 pola que se designan os membros do comité clínico
  a que se refiren os artigos 15 e 16 da Lei orgánica 2/2010, do 3 de marzo.
range: Orde
url: >-
  https://www.xunta.gal/dog/Publicados/2012/20120326/AnuncioC3K1-210312-13705_gl.html
---
<p>A Lei orgánica 2/2010, de saúde sexual e reprodutiva e da interrupción voluntaria do embarazo, establece que, con carácter excepcional, se poderá interromper o embarazo por causas médicas cando se detecten anomalías fetais incompatibles coa vida e así conste nun ditame emitido con anterioridade por un facultativo especialista, distinto do que practique a intervención, ou cando se detecte no feto unha enfermidade extremadamente grave e incurable no momento do seu diagnóstico e así o confirme un comité clínico formado por un equipo pluridisciplinar no cal se integren dous médicos especialistas en xinecoloxía ou obstetricia ou expertos en diagnóstico prenatal e pediatría.</p>
    <p>De conformidade co establecido no artigo 16 da Lei orgánica 2/2010, en cada comunidade autónoma haberá cando menos un comité clínico nun centro da rede sanitaria pública. A designación dos seus membros será realizada polas autoridades sanitarias e deberá facerse pública no diario oficial da comunidade autónoma, para un período non inferior a un ano.</p>
    <p>Transcorrido o dito prazo desde a designación realizada na Orde do 2 de xullo de 2010, cómpre proceder á súa renovación, entendendo necesario aumentar o número de profesionais suplentes para garantir dispoñibilidade de membros en todo momento.</p>
    <p>En consecuencia, en virtude das facultades que me confire o artigo 38 da Lei 1/1983, do 22 de febreiro, reguladora da Xunta e da súa Presidencia, reformada pola Lei 11/1988, do 20 de outubro,</p>
    <h2>DISPOÑO:</h2>
    <p>Artigo 1.</p>
    <p>Nomear membros titulares do comité clínico as seguintes persoas:</p>
    <p>– María Guadalupe Alfonsín Somoza, facultativa especialista en xinecoloxía e obstetricia.</p>
    <p>– José Luis Doval Conde, facultativo especialista en xinecoloxía e obstetricia.</p>
    <p>– Raquel Martínez Lorenzo, facultativa especialista en pediatría.</p>
    <p>Artigo 2.</p>
    <p>Nomear membros suplentes do comité clínico as seguintes persoas:</p>
    <p>– Eloy Moral Santamaría, facultativo especialista en xinecoloxía e obstetricia.</p>
    <p>– José Ramón Pérez Iglesias, facultativo especialista en xinecoloxía e obstetricia.</p>
    <p>– Antonio Castro López, facultativo especialista en xinecoloxía e obstetricia.</p>
    <p>– Antonio Rodríguez Núñez, facultativo especialista en pediatría.</p>
    <p>– Arturo Fuentes Varela, facultativo especialista en pediatría.</p>
    <p>– Juan Sánchez Lastres, facultativo especialista en pediatría.</p>
    <p>Artigo 3.</p>
    <p>A designación dos membros titulares e suplentes do comité clínico establécese para un prazo de dous anos.</p>
    <p>Disposición derrogatoria.</p>
    <p>Queda derrogada a Orde do 2 de xullo de 2010 pola que se designan os membros do comité clínico a que se refiren os artigos 15 e 16 da Lei orgánica 2/2010, do 3 de marzo, publicada no <em>Diario Oficial de Galicia</em> do 5 de xullo de 2010.</p>
    <p>Disposición derradeira.</p>
    <p>A presente orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 12 de marzo de 2012.</p>
    <footer><p>Rocío Mosquera Álvarez<br>Conselleira de Sanidade</p></footer>

