---
date: '2012-03-26'
id: U500-190312-13645
page: 10483
number: 59
agency: Universidade de Vigo
section: IV. Oposicións e concursos.
title: >-
  CORRECCIÓN de erros. Resolución do 27 de febreiro de 2012, da Universidade de
  Vigo, pola que se convocan probas selectivas para a provisión dunha praza da
  categoría de técnico especialista de análise instrumental.
range: Corrección de resolución
url: >-
  https://www.xunta.gal/dog/Publicados/2012/20120326/AnuncioU500-190312-13645_gl.html
---
<p>Detectados erros na Resolución desta Universidade do 27 de febreiro de 2012, publicada no DOG n.º 48, do 8 de marzo, pola que se convocan probas selectivas para a provisión dunha praza da categoría de técnico especialista de análise instrumental e consonte o previsto no artigo 105.2 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Esta reitoría </p>
    <h2>RESOLVEU:</h2>
    <p>Primeiro. No anexo I: exercicios e valoración no punto B) Fase de concurso.</p>
    <p>Onde di: «1. Antigüidade: ata un máximo de 10 puntos, a razón de 0,147 puntos por mes completo traballado...».</p>
    <p>Debe dicir: «1. Experiencia: ata un máximo de 10 puntos, a razón de 0,167 puntos por mes completo traballado...».</p>
    <p>Segundo. Publicar a parte omitida do temario das probas selectivas, precisando que os bloques 1 ao 6 xa publicados integran a I.ª parte.</p>
    <p>II.ª parte.</p>
    <p>1. A Constitución española de 1978: estrutura e contido. Dereitos e deberes fundamentais.</p>
    <p>2. O Estatuto básico do empregado público: obxecto e ámbito de aplicación. Clases de persoal e persoal laboral. Dereitos e deberes.</p>
    <p>3. O II Convenio colectivo do persoal laboral de administración e servizos da Universidade de Vigo: organización do traballo e clasificación. Provisión de postos. Xornada de traballo e retribucións. Réxime disciplinario: faltas e sancións.</p>
    <p>4. A Lei orgánica de universidades. Título preliminar. Funcións. Título X: o persoal de administración e servizos.</p>
    <p>5. Os Estatutos da Universidade de Vigo: estrutura da Universidade. Órganos: disposicións xerais e tipos. A comunidade universitaria: disposicións xerais, persoal docente e investigador, estudantes e persoal de administración e servizos.</p>
    <p>6. A Lei de prevención de riscos laborais: dereitos e obrigas.</p>
    <p>Terceiro. Non se modifica o prazo de presentación de solicitudes por non afectar elementos substanciais da convocatoria.</p>
    <p>Contra esta resolución, que esgota a vía administrativa, poderase interpor recurso ante a xurisdición contencioso-administrativa, no prazo de dous meses contados dende o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa. Potestativamente, poderase interpor recurso de reposición ante o reitor, no prazo dun mes contado a partir do día seguinte ao da súa publicación, de acordo co disposto na Lei 4/1999, do 13 de xaneiro, modificadora da Lei 30/1992, do 26 de novembro, do réxime xurídico das administracións públicas e do procedemento administrativo común.</p>

