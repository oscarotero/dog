---
date: '2012-09-19'
id: O92-050912-0001
page: 36693
number: 179
agency: Instituto Galego de Promoción Económica
section: VI. Anuncios. a) Administración autonómica.
title: >-
  RESOLUCIÓN do 3 de setembro de 2012 pola que se comunica o inicio do
  procedemento de incumprimento total e, se é o caso, a resolución de retención
  de pagamento a varios titulares de expedientes.
range: Resolución
url: >-
  https://www.xunta.gal/dog/Publicados/2012/20120919/AnuncioO92-050912-0001_gl.html
---
<p>Intentadas as notificacións persoais e devoltas polo servizo de Correos ao resultar imposible a súa práctica, de conformidade co establecido no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común (LRX-PAC), por medio desta resolución ponse en coñecemento dos titulares dos expedientes relacionados no anexo a esta resolución que o director xeral do Igape acordou iniciar o procedemento de incumprimento total das condicións impostas nas resolucións de concesión das axudas outorgadas, co obxecto de determinar o alcance do incumprimento, que podería dar lugar á revogación das axudas concedidas, e suspender os pagamentos naqueles expedientes que xa tivesen presentada a solicitude de cobramento ata que se diten as resolucións que poñan fin aos procedementos de incumprimento.</p>
    <p>Os actos obxecto do presente anuncio non se publican na súa integridade en virtude da cautela prevista no artigo 61 da LRX-PAC. Concédeselles aos titulares dos expedientes un prazo de quince días hábiles desde a publicación desta resolución no Diario Oficial de Galicia para presentar alegacións co fin de xustificar a non procedencia destes presuntos incumprimentos. Así mesmo, as resolucións de retención de pagamento esgotan a vía administrativa e contra elas os titulares dos expedientes en que se acordou esta suspensión poderán interpor recurso contencioso-administrativo ante os xulgados do contencioso-administrativo de Santiago de Compostela, no prazo de dous meses contados a partir do día seguinte ao da publicación desta resolución no Diario Oficial de Galicia. Non obstante, previamente poderán interpoñer recurso de reposición ante a Dirección Xeral do Igape, dentro do prazo dun mes contado a partir do día seguinte á publicación desta resolución. Os expedientes póñense de manifesto aos interesados neste centro directivo sito en Santiago de Compostela, Complexo Administrativo San Lázaro, s/n.</p>
    <p>Santiago de Compostela, 3 de setembro de 2012</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>
    <h2>ANEXO</h2>
    <table>
     <tbody>
      <tr>
       <td>Nº de expediente</td>
       <td>Nome/razón social</td>
       <td>Programa de axudas</td>
       <td>Data da resolución</td>
       <td>Órgano que dita a resolución</td>
       <td>Notificación</td>
      </tr>
      <tr>
       <td>L1/05.0081.0497.N.0004</td>
       <td>Servilogística Comercial Europea, S.L.</td>
       <td>Convenio leasing (Resolución do 27 de xaneiro de 2004; DOG nº 20, do 30 de xaneiro)</td>
       <td>24.5.2012</td>
       <td>Director xeral do Igape</td>
       <td>Acordo de inicio de expediente de incumprimento total e resolución de retención de pagamentos</td>
      </tr>
      <tr>
       <td>IG104.2008.1.49</td>
       <td>Núñez Ebanistas, S.L.</td>
       <td>Proxectos dirixidos a mellorar a organización das pemes mediante consultoría de proceso e implantación de ferramentas de xestión de proceso soporte e cadros de mando (Resolución do 5 de febreiro de 2009; DOG nº 31, do 13 de febreiro)</td>
       <td>9.3.2012</td>
       <td>Director xeral do Igape</td>
       <td>Acordo de inicio de expediente de incumprimento total</td>
      </tr>
      <tr>
       <td>IG133.2010.1.391</td>
       <td>Proxecta Espacios Únicos, S.L.</td>
       <td>Axudas á implantación e certificación de sistemas de xestión ambiental, sistemas integrados de calidade e ambiente, excelencia empresarial e sistemas de xestión de seguridade da información cofinanciadas polo Fondo Europeo de Desenvolvemento Rexional (Resolución do 21 de maio de 2010; DOG nº 100, do 28 de maio)</td>
       <td>16.7.2012</td>
       <td>Director xeral do Igape</td>
       <td>Acordo de inicio de expediente de incumprimento total e resolución de retención de pagamentos</td>
      </tr>
     </tbody>
    </table>

