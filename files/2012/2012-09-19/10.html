---
date: '2012-09-19'
id: CA01-140912-0003
page: 36637
number: 179
agency: Consellería de Facenda
section: IV. Oposicións e concursos.
title: >-
  ORDE do 14 de setembro de 2012 pola que se convocan para a elección de destino
  definitivo os/as aspirantes que superaron o proceso selectivo para o ingreso
  no corpo superior da Administración da Xunta de Galicia, subgrupo A1, escala
  de letrados, convocado pola Orde do 21 de xullo de 2011.
range: Orde
url: >-
  https://www.xunta.gal/dog/Publicados/2012/20120919/AnuncioCA01-140912-0003_gl.html
---
<p>En virtude da Orde da Consellería de Facenda do 21 de xullo de 2011 (DOG nº 142, do 26 de xullo) convocouse o proceso selectivo para o ingreso no corpo superior da Administración da Xunta de Galicia, subgrupo A1, escala de letrados.</p>
    <p>O tribunal designado para cualificar o dito proceso acordou facer pública e elevar á Dirección Xeral da Función Pública a relación de aspirantes que o superaron na súa Resolución do 21 de maio de 2012 (DOG nº 106, do 5 de xuño). </p>
    <p>Co obxecto de que os/as aspirantes que superaron o dito proceso selectivo poidan ser nomeados funcionarios do corpo superior da Administración da Xunta de Galicia, subgrupo A1, escala de letrados, e segundo o disposto na Lei 7/2007, do 12 de abril, no Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e demais normativa concordante, esta consellería</p>
    <h2>DISPÓN:</h2>
    <p>Convocar os/as aspirantes que superaron o proceso selectivo para o ingreso no corpo superior da Administración da Xunta de Galicia, subgrupo A1, escala de letrados, ao acto de elección de destino definitivo que terá lugar na sala D da Consellería de Presidencia, Administracións Públicas e Xustiza (Edificio Administrativo San Caetano, s/n, Santiago de Compostela) o día 21 de setembro de 2012 ás 13.30 horas.</p>
    <p>Os/as aspirantes convocados poderán elixir entre os postos que se relacionan no anexo desta orde segundo a orde acadada no proceso selectivo, sempre que reúnan as condicións exixidas nel.</p>
    <p>Os/as aspirantes deberán ir provistos de DNI ou outro documento que acredite fidedignamente a súa identidade; no caso de non comparecer persoalmente, poderán ser representados por terceiras persoas con poder notarial suficiente.</p>
    <p>Aos/as aspirantes que non comparezan persoalmente ou por medio de representantes seranlles adxudicadas en destino definitivo as prazas que lles correspondan atendendo á orde de publicación destas e ao número obtido no proceso selectivo, unha vez concluído o proceso de adxudicación das prazas aos/ás aspirantes presentes ou representados, entre as que quedaran sen adxudicar.</p>
    <p>Os aspirantes que soliciten ser declarados en excedencia voluntaria por prestación de servizos no sector público ou por interese particular reguladas no artigo 57.1 do Decreto lexislativo 1/2008, do 13 de marzo –redacción dada polo artigo 25 da Lei 15/2010, do 28 de decembro (DOG nº 250, do 30 de decembro)– deberán presentarse ao chamamento cun certificado do responsable da súa unidade de persoal en que conste a condición con que presta servizos na actualidade.</p>
    <p>Contra esta orde, que pon fin á vía administrativa, poderase presentar recurso potestativo de reposición ante a conselleira de Facenda no prazo dun mes contado desde o día seguinte ao da publicación desta orde no <em>Diario Oficial de Galicia</em>, ou directamente recurso contencioso-administrativo, no prazo de dous meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 14 de setembro de 2012</p>
    <footer><p>Elena Muñoz Fonteriz<br>Conselleira de Facenda</p></footer>
    <h2>ANEXO</h2>
    <table>
     <thead>
      <tr>
       <td>Num.</td>
       <td>Código do posto</td>
       <td>Cons.</td>
       <td>Denominacion</td>
       <td>Grupo</td>
       <td>Nivel</td>
       <td>Centro destino</td>
       <td>Centro directivo</td>
       <td>Concello</td>
       <td>Titulación</td>
       <td>Formación</td>
      </tr>
     </thead>
     <tbody>
      <tr>
       <td>1</td>
       <td>PR.201.00.000.15770.015</td>
       <td>PR</td>
       <td>Letrado/a</td>
       <td>A</td>
       <td>28</td>
       <td>Asesoría Xurídica Xeral</td>
       <td>Asesoría Xurídica Xeral da Xunta de Galicia</td>
       <td>Santiago de Compostela</td>
       <td>Licenciado en Dereito</td>
       <td></td>
      </tr>
      <tr>
       <td>2</td>
       <td>PR.299.10.000.32001.002</td>
       <td>PR</td>
       <td>Letrado/a</td>
       <td>A</td>
       <td>28</td>
       <td>Gabinete Territorial de Ourense</td>
       <td>Gabinetes Xurídicos-Asesoría Xurídica Xeral da Xunta de Galicia</td>
       <td>Ourense</td>
       <td>Licenciado en Dereito</td>
       <td></td>
      </tr>
      <tr>
       <td>3</td>
       <td>SA.S02.00.001.15770.010</td>
       <td>SA</td>
       <td>Letrado/a</td>
       <td>A</td>
       <td>28</td>
       <td>Asesoría Xurídica</td>
       <td>Xerencia do Servizo Galego de Saúde</td>
       <td>Santiago de Compostela</td>
       <td>Licenciado en Dereito</td>
       <td>Para persoal doutra Administración, curso de perfeccionamento de galego (R.I.)</td>
      </tr>
      <tr>
       <td>4</td>
       <td>SA.S99.10.002.27001.002</td>
       <td>SA</td>
       <td>Letrado/a</td>
       <td>A</td>
       <td>28</td>
       <td>Asesoría Xurídica (Lugo)</td>
       <td>Servizos periféricos-Servizo Galego de Saúde</td>
       <td>Lugo</td>
       <td>Licenciado en Dereito</td>
       <td>Para persoal doutra Administración, curso de perfeccionamento de galego (R.I.)</td>
      </tr>
      <tr>
       <td>5</td>
       <td>SA.S99.10.002.32001.002</td>
       <td>SA</td>
       <td>Letrado/a</td>
       <td>A</td>
       <td>28</td>
       <td>Asesoría Xurídica (Ourense)</td>
       <td>Servizos periféricos-Servizo Galego de Saúde</td>
       <td>Ourense</td>
       <td>Licenciado en Dereito</td>
       <td>Para persoal doutra Administración, curso de perfeccionamento de galego (R.I.)</td>
      </tr>
      <tr>
       <td>6</td>
       <td>SA.S99.10.002.36560.004</td>
       <td>SA</td>
       <td>Letrado/a</td>
       <td>A</td>
       <td>28</td>
       <td>Asesoría Xurídica (Vigo)</td>
       <td>Servizos periféricos-Servizo Galego de Saúde</td>
       <td>Vigo</td>
       <td>Licenciado en Dereito</td>
       <td>Para persoal doutra Administración, curso de perfeccionamento de galego (R.I.)</td>
      </tr>
     </tbody>
    </table>

