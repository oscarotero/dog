---
date: '2012-09-19'
id: C141-060912-0001
page: 36687
number: 179
agency: Portos de Galicia
section: VI. Anuncios. a) Administración autonómica.
title: >-
  CÉDULA do 27 de agosto de 2012 pola que se notifica requirimento de desaloxo e
  cesamento de actividade en la nave de concesión administrativa titularidade de
  Mariña Esmar, S.L. destinada a construcción de nave taller de reparación de
  motores mariños no porto da Pobra do Caramiñal.
range: Cédula
url: >-
  https://www.xunta.gal/dog/Publicados/2012/20120919/AnuncioC141-060912-0001_gl.html
---
<p>De conformidade co disposto no artigo 59.4º da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, notifícase mediante a publicación no <em>Diario Oficial de Galicia</em> e exposición no taboleiro de edictos do Concello da Pobra do Caramiñal á mercantil Mariña Esmar, S.L., requirimento de desaloxo e cesamento de actividade na nave concesional de referencia, por non ser posible a notificación a través do servizo de Correos no último enderezo coñecido sito na rúa San Lázaro, nº 9, da Pobra do Caramiñal (A Coruña).</p>
    <p>Segundo consta en informe da Xefatura da Zona Centro do 24 de xullo de 2012, no interior da nave está a desenvolver traballos a empresa Barcos de Arousa, S.L., descoñecida para esta Administración e que carece de calquera autorización de ocupación, empresa que tras ser requirida se nega a desaloxar a nave declarando que dispoñe dun contrato de xestión asinado con Mariña Esmar, S.L.</p>
    <p>Polo exposto, toda vez que Mariña Esmar, S.L. en tanto que titular da concesión ten a responsabilidade derivada dela e é a única empresa que pode operar na nave concesional, e dado que en ningún caso se outorgou ningunha autorización que habilite unha cesión de uso que é polo tanto ilegal, requírese a Mariña Esmar, S.L. para que nun prazo máximo e improrrogable de cinco (5) días contados desde a publicación do presente no <em>Diario Oficial de Galicia</em> e exposición no taboleiro de edictos do Concello da Pobra do Caramiñal, proceda ao desaloxo e cesamento de actividade na nave por parte dos seus ocupantes, así como a retirada de toda a publicidade que non conta con autorización de Portos de Galicia e que, polo tanto, tamén é ilegal.</p>
    <p>No caso de incumprimento Portos de Galicia, sen prexuízo da adopción doutras medidas legais que procedan en dereito, incoará procedemento administrativo sancionador que como medida provisional levará aparellado o desaloxo forzoso da nave de ser preciso con auxilio policial.</p>
    <p>E, para que conste e lles sirva de notificación, e en cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo a presente cédula.</p>
    <p>Santiago de Compostela, 27 de agosto de 2012</p>
    <footer><p>José Ignacio Villar García<br>Director de Portos de Galicia</p></footer>

