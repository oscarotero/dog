---
date: '2012-05-24'
id: O92-150512-0001
page: 19734
number: 98
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 10 de maio de 2012 pola que se adhiren dúas entidades
  financeiras ao convenio de colaboración para a habilitación dunha liña de
  financiamento específica para os produtores galegos de uva, subscrito entre o
  Instituto Galego de Promoción Económica (Igape) e as entidades financeiras
  adheridas.
range: Resolución
url: >-
  https://www.xunta.gal/dog/Publicados/2012/20120524/AnuncioO92-150512-0001_gl.html
---
<p>O Consello de Dirección do Igape, na súa xuntanza do 19 de decembro de 2011, acordou por unanimidade dos seus membros asistentes a aprobación das bases reguladoras das axudas do Igape para a habilitación dunha liña de financiamento específica para os produtores galegos de uva, instrumentadas mediante convenio de colaboración entre o Instituto Galego de Promoción Económica (Igape) e as entidades financeiras adheridas. Sendo as ditas bases publicadas mediante Resolución do 10 de abril de 2012 (DOG n.º 69, do 11 de abril).</p>
    <p>Xunto co texto das devanditas bases publicouse a relación das entidades financeiras que se adheriron ao convenio.</p>
    <p>Téndose ratificado con data 19 de abril de 2012 a adhesión das entidades financeiras Banco Popular Español, S.A. e Banco Pastor, S.A., cómpre facelo público.</p>
    <p>Polo que antecede, en virtude das facultades que teño conferidas mediante o artigo 12.a) da Lei 5/1992, do 10 de xuño, de creación do Instituto Galego de Promoción Económica e do artigo 11.1.a) do Decreto 317/1992, do 12 de novembro, polo que se aproba o regulamento do Igape,</p>
    <h2>RESOLVO:</h2>
    <p>Único. Engadir as entidades financeiras Banco Popular Español, S.A. e Banco Pastor, S.A., á relación de entidades financeiras adheridas ao convenio de colaboración para a habilitación dunha liña de financiamento específica para os produtores galegos de uva, asinado o 11 de abril de 2012.</p>
    <p>Santiago de Compostela, 10 de maio de 2012.</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

