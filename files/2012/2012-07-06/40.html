---
date: '2012-07-06'
id: CA05-220612-0004
page: 27180
number: 129
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 21 de xuño de 2012 pola que se notifica o acordo de repetición por
  danos e perdas causados por incumprimento do contrato para a prestación dun
  servizo integral de control loxístico, centro de coordinación e teleoperación
  que dea soporte á xestión operativa do servizo galego de apoio á mobilidade
  persoal para persoas con discapacidade e/ou dependentes (CP 86/08) contra as
  empresas Satdata Telecom, S.L., Valedeme, S.L. e Emergency, Security and
  Logistic Control, S.L.
range: Cédula
url: >-
  https://www.xunta.gal/dog/Publicados/2012/20120706/AnuncioCA05-220612-0004_gl.html
---
<p>O 5 de xuño de 2012 a secretaria xeral técnica da Consellería de Traballo e Benestar ditou resolución pola que se acorda repetir por danos e perdas causados por incumprimento do contrato para a prestación dun servizo integral de control loxístico, centro de coordinación e teleoperación que dea soporte á xestión operativa do servizo galego de apoio á mobilidade persoal para persoas con discapacidade e/ou dependentes (CP 86/08), solidariamente, contra as empresas Satdata Telecom, S.L., Valedeme, S.L. e Emergency, Security and Logistic Control, S.L., na contía de 319.065,48 €, máis os xuros legais correspondentes, con base nos feitos e razóns expostos. Todo isto sen prexuízo de que existen outras reclamacións administrativas e/ou xudiciais pendentes de resolución. Mediante carta certificada e con xustificante de recepción intentouse, por dúas veces, a notificación do acordo a Satdata Telecom, S.L. De conformidade co previsto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, procede realizar a notificación do acordo de repetición por medio de anuncio no taboleiro de edictos do concello do seu último domicilio coñecido e no <em>Diario Oficial de Galicia</em>. En virtude disto, mediante esta cédula, e de conformidade co disposto no artigo 61 da referida Lei 30/1992 cítase a empresa Satdata Telecom, S.L., para que compareza no prazo de 10 días contados desde o seguinte ao da publicación desta cédula no <em>Diario Oficial de Galicia</em>, para os efectos da notificación do acordo de repetición por danos e perdas causados por incumprimento do referido contrato, nas dependencias da Secretaría Xeral Técnica da Consellería de Traballo e Benestar da Xunta de Galicia, no edificio administrativo San Caetano, en Santiago de Compostela.</p>
    <p>Contra o acordo que se notifica, concédese un prazo de 10 días hábiles para formular as alegacións convenientes en defensa do seu dereito. </p>
    <p>Santiago de Compostela, 21 de xuño de 2012</p>
    <footer><p>P.D. (Artigo 1 da Orde 19.8.2009)<br>Cristina Ortiz Dorda<br>Secretaria xeral técnica da Consellería de Traballo e Benestar</p></footer>

