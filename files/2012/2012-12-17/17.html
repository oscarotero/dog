---
date: '2012-12-17'
id: CA02-081112-0001
page: 46920
number: 239
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 31 de outubro de 2012, da Secretaría Xeral de Calidade e Avaliación
  Ambiental, polo que se somete a información pública a solicitude de renovación
  da autorización ambiental integrada solicitada por Finsa para a fábrica de
  taboleiro de partículas localizada no termo municipal de Santiago de
  Compostela (A Coruña). Clave do expediente de renovación 2012-IPPC-M-81.
range: Anuncio
url: >-
  https://www.xunta.gal/dog/Publicados/2012/20121217/AnuncioCA02-081112-0001_gl.html
---
<p>Con data do 15.4.2008 outorgouse a Finsa a autorización ambiental integrada 2006/0376_NAA/IPPC_107 para a fábrica de taboleiro de partículas localizada no termo municipal de Santiago de Compostela, da que é titular. Nesta autorización estableceuse unha vixencia de cinco anos contados a partir do día seguinte ao da súa notificación ao titular, que se efectuou o 25.4.2008.</p>
    <p>O artigo 25 da Lei 16/2002, do 1 de xullo, de prevención e control integrados da contaminación, estipula que transcorrido o prazo de vixencia da autorización esta debe ser renovada e, se é o caso, actualizada. Atendendo ao indicado, e para os efectos previstos no artigo 7.2 do Real decreto 509/2007, do 20 de abril, polo que se aproba o Regulamento para o desenvolvemento e execución da Lei 16/2002, faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a documentación presentada pola solicitante para a renovación da autorización ambiental integrada, constituída polos documentos titulados:</p>
    <p>– «Renovación autorización ambiental integrada. Centro de Santiago de Compostela. Financiera Maderera, S.A., Cogeneración del Noroeste, S.L. Memoria técnica Finsa Santiago. Clave 2006/0376_NAA/IPPC. Data: xuño 2012. Rev. outubro 2012».</p>
    <p>– «Renovación autorización ambiental integrada. Centro de Santiago de Compostela. Financiera Maderera, S.A., Cogeneración del Noroeste, S.L. Memoria non técnica Finsa Santiago. Clave 2006/0376_NAA/IPPC. Data: xuño 2012. Rev. outubro 2012».</p>
    <p>Co fin de que calquera interesado poida consultala e, se é o caso, formular no dito prazo as alegacións, suxestións ou observacións que considere convenientes. O dito documento estará á disposición dos administrados, en horario de atención ao público, nas seguintes dependencias:</p>
    <p>– Secretaría Xeral de Calidade e Avaliación Ambiental, Servizo de Prevención e Control Integrados da Contaminación (San Lázaro, s/n, 15781 Santiago de Compostela).</p>
    <p>– Consellería de Medio Ambiente, Territorio e Infraestruturas, Xefatura Territorial da Coruña (rúa Vicente Ferrer, 2, 15008 A Coruña).</p>
    <p>– Concello de Santiago de Compostela (Pazo de Raxoi. Praza do Obradoiro, 15705).</p>
    <p>Santiago de Compostela, 31 de outubro de 2012</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

