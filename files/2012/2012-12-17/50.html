---
date: '2012-12-17'
id: G1096-301112-0003
page: 46968
number: 239
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 28 de novembro de 2012 pola que se notifica a resolución da
  imposición dunha segunda multa coercitiva derivada do expediente 107 B
  2008/86-0.
range: Anuncio
url: >-
  https://www.xunta.gal/dog/Publicados/2012/20121217/AnuncioG1096-301112-0003_gl.html
---
<p>O subdirector da Axencia de Protección da Legalidade Urbanística por subsitución da directora da Axencia de Protección da Legalidade Urbanística (artigo 3 do Decreto 51/2008, do 6 de marzo; DOG nº 59, do 27 de marzo) ditou, o 2 de novembro de 2012, resolución pola que se lle impón a Manuel Castiñeiras Castromán unha segunda multa coercitiva derivada do expediente de reposición da legalidade urbanística 107 B 2008/86-0, que foi incoado polas obras consistentes en vertedura de entullos, almacenaxe de pedra e construción dunha cimentación de formigón armado levadas a cabo no lugar dos Castelos, parroquia de Aguiño, no concello de Ribeira, provincia da Coruña.</p>
    <p>Ao non poderse realizar a notificación persoal daquela resolución ao citado interesado, mediante esta cédula, e ao abeiro do disposto no artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícaselle ao interesado a devandita resolución.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber ao interesado que o texto íntegro da resolución que se lle notifica se encontra ao seu dispor nas dependencias da Axencia de Protección da Legalidade Urbanística, sitas no Edificio Witland, 1º andar, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Contra esta resolución, que pon fin á vía administrativa, o interesado poderá interpoñer recurso de reposición no prazo dun mes, contado a partir do día seguinte a aquel en que se producise a notificación, ante a directora da Axencia de Protección da Legalidade Urbanística, significándolle que o recurso unicamente será admisible por motivos de infracción do ordenamento inherentes á imposición desta multa coercitiva, sendo motivo de inadmisión a reiteración das mesmas razóns que se esgrimiron ou puideron esgrimirse fronte á resolución da que este acordo é un mero acto de execución.</p>
    <p>No caso de non exercer o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1º, regra terceira, da Lei 29/1998, do 13 de xullo, reguladora da xurisdición contencioso-administrativa.</p>
    <p>Para que conste e lle sirva de notificación ao citado interesado, en cumprimento do disposto no artigo 59.5º da LRXPAC, expido e asino esta cédula.</p>
    <p>Santiago de Compostela, 28 de novembro de 2012</p>
    <footer><p>María Martínez Allegue<br>Directora da Axencia da Protección da Legalidade Urbanística</p></footer>

