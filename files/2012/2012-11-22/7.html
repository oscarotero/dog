---
date: '2012-11-22'
id: G2018-131112-0001
page: 44062
number: 223
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 6 de novembro de 2012 pola que se integra a Diego Martínez
  Hernández, funcionario do corpo de catedráticos de escola universitaria, no
  corpo de profesores titulares de universidade.
range: Resolución
url: >-
  https://www.xunta.gal/dog/Publicados/2012/20121122/AnuncioG2018-131112-0001_gl.html
---
<p>A Lei orgánica 4/2007, do 12 de abril (BOE do 13 de abril), pola que se modifica a Lei orgánica 6/2001, do 21 de decembro, de universidades, na súa disposición adicional primeira dispón o seguinte:</p>
    <p>«A partir da entrada en vigor desta lei, logo de solicitude dirixida ao reitor da universidade, os funcionarios e funcionarias doutores do corpo de catedráticos de escola universitaria poderán integrarse no corpo de profesores titulares de universidade nas mesmas prazas que ocupen, mantendo todos os seus dereitos e computando como data de ingreso no corpo de profesores titulares de universidade a que tivesen no corpo de orixe. Os que non soliciten a dita integración permanecerán na súa situación actual e conservarán a súa plena capacidade docente e investigadora…».</p>
    <p>Unha vez solicitada polo profesor Diego Martínez Hernández, con DNI 36042600J, funcionario do corpo de catedráticos de escola universitaria, a súa integración no corpo de profesores titulares de universidade e acreditados os requisitos exixidos, esta reitoría, no uso das facultades que lle confire a Lei orgánica 6/2001, de universidades, e os estatutos desta universidade, resolve integralo no corpo de profesores titulares de universidade, con efectos desde o 24 de maio de 1999.</p>
    <p>Contra a presente resolución, que esgota a vía administrativa, poderase interpor recurso contencioso-administrativo ante o Xulgado do Contencioso-Administrativo de Santiago de Compostela no prazo de dous meses, contados desde o seguinte ao da súa publicación no Boletín Oficial del Estado. Non obstante, os interesados poderán interpor recurso potestativo de reposición no prazo dun mes ante o órgano que ditou o acto, sen que neste caso se poida interpor o recurso contencioso-administrativo ata que non se dite resolución expresa ou presunta do recurso administrativo de reposición.</p>
    <p>Santiago de Compostela, 6 de novembro de 2012</p>
    <footer><p>Juan José Casares Long<br>Reitor da Universidade de Santiago de Compostela</p></footer>

