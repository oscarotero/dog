---
date: '2012-01-30'
id: L178-110112-10871
page: 4283
number: 20
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva da modificación puntual do Plan parcial de
  ordenación do solo urbanizable programado número 5 (SUP-5) no ámbito da
  dotación EU-7. A Choupana.
range: Anuncio
url: >-
  https://www.xunta.gal/dog/Publicados/2012/20120130/AnuncioL178-110112-10871_gl.html
---
<p>O Pleno da Corporación, na sesión ordinaria que tivo lugar o día 24 de novembro de 2011, adoptou, entre outros, o seguinte acordo:</p>
    <p>Aprobar definitivamente a modificación puntual do Plan parcial de ordenación do solo urbanizable programado número 5 (SUP-5) no ámbito da dotación EU-7, A Choupana, formulado pola Universidade de Santiago de Compostela (USC), sen máis modificacións respecto do inicialmente aprobado que a incorporación do anexo xustificativo do cumprimento das condicións de accesibilidade.</p>
    <p>O acordo notificarase persoalmente aos interesados e publicarase no <em>Diario Oficial de Galicia</em> e no <em>Boletín Oficial</em> da provincia, no cal se inserirá, así mesmo, a normativa urbanística aprobada segundo o artigo 92 da Lei de ordenación urbanística e protección do medio rural de Galicia (LOUG).</p>
    <p>Así mesmo, remitirase á Consellería de Medio Ambiente, Territorio e Infraestruturas comunicación do acordo de aprobación definitiva, xunto con dous exemplares dilixenciados do proxecto definitivamente aprobado.</p>
    <p>O acordo de aprobación definitiva da citada modificación puntual do plan parcial foi comunicado á Consellería de Medio Ambiente, Territorio e Infraestruturas con data do 28 de novembro de 2011, en cumprimento do disposto polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia (LOUG).</p>
    <p>O anuncio de aprobación definitiva, xunto coa normativa, publicouse no <em>Boletín Oficial </em>da provincia da Coruña número 238, do 16 de decembro de 2011.</p>
    <p>Contra o acordo de aprobación definitiva poderase interpoñer directamente recurso contencioso-administrativo, ante o Tribunal Superior de Xustiza de Galicia, no prazo de dous meses contado a partir do día seguinte ao da publicación deste anuncio.</p>
    <p>Santiago de Compostela, 16 de decembro de 2011.</p>
    <footer><p>Gerardo Conde Roa<br>Alcalde</p></footer>

