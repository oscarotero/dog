---
date: '2012-01-30'
id: G0164-200112-11268
page: 4203
number: 20
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  RESOLUCIÓN do 18 de xaneiro de 2012, da Secretaría Xeral Técnica da
  Consellería de Cultura, Educación e Ordenación Universitaria, pola que se dá
  publicidade aos convenios de colaboración subscritos por esta consellería no
  terceiro cuadrimestre do ano 2011.
range: Resolución
url: >-
  https://www.xunta.gal/dog/Publicados/2012/20120130/AnuncioG0164-200112-11268_gl.html
---
<p>O artigo 11 da Lei 4/2006, do 30 de xuño, de transparencia e de boas prácticas na Administración pública galega (DOG núm. 136, do 14 de xuño), impón a cada consellería da Xunta de Galicia a obriga de publicar no <em>Diario Oficial de Galicia</em> unha relación dos convenios de colaboración subscritos no cuadrimestre anterior.</p>
    <p>En consecuencia, e para dar cumprimento a esa obriga,</p>
    <h2>DISPOÑO:</h2>
    <p>Artigo único.</p>
    <p>Dáselle publicidade a unha segunda relación dos convenios subscritos pola Consellería de Educación e Ordenación Universitaria nos meses de setembro, outubro, novembro e decembro do ano 2011, que se incorpora como anexo a esta resolución.</p>
    <p>Santiago de Compostela, 18 de xaneiro de 2012.</p>
    <footer><p>Jesús Oitavén Barcala<br>Secretario xeral técnico da Consellería de Cultura, <br>Educación e Ordenación Universitaria</p></footer>
    <h2>ANEXO<br>Convenios de colaboración subscritos pola Consellería de Educación e Ordenación <br>Universitaria nos meses de setembro, outubro, novembro e decembro de 2011</h2>
    <table>
     <thead>
      <tr>
       <td>Data</td>
       <td>Título do convenio</td>
       <td>Importe (€)</td>
      </tr>
     </thead>
     <tbody>
      <tr>
       <td>12.9.2011</td>
       <td>Convenio de colaboración entre a Consellería de Educación e Ordenación Universitaria e a entidade Faro de Vigo, S.A., para a difusión de temas informativos da competencia da Consellería de Educación e Ordenación Universitaria.</td>
       <td>50.000,00</td>
      </tr>
      <tr>
       <td>12.9.2011</td>
       <td>Convenio de colaboración entre a Consellería de Educación e Ordenación Universitaria e a empresa Rías Baixas Comunicación, S.A., editora do xornal Atlántico Diario, para o desenvolvemento do programa educativo A prensa nas aulas mola.</td>
       <td>20.000,00</td>
      </tr>
      <tr>
       <td>12.9.2011</td>
       <td>Convenio de colaboración entre a Consellería de Educación e Ordenación Universitaria e a empresa La Región, S.A., editora do diario La Región, para o desenvolvemento do programa educativo A prensa nas aulas mola.</td>
       <td>20.000,00</td>
      </tr>
      <tr>
       <td>12.9.2011</td>
       <td>Convenio de colaboración entre a Consellería de Educación e Ordenación Universitaria e a entidade El Progreso de Lugo, S.L., para a difusión de temas informativos da competencia da Consellería de Educación e Ordenación Universitaria.</td>
       <td>40.000,00</td>
      </tr>
      <tr>
       <td>15.9.2011</td>
       <td>Addenda ao convenio entre a Consellería de Educación e Ordenación Universitaria e a Fundación Centro Oncolóxico Rexional de Galicia José Antonio Quiroga y Piñeyro sobre a promoción das ensinanzas de formación profesional da familia de sanidade.</td>
       <td>36.000,00</td>
      </tr>
      <tr>
       <td>20.9.2011</td>
       <td>Convenio de colaboración entre a Consellería de Educación e Ordenación Universitaria, a Universidade de Santiago de Compostela, a Universidade da Coruña e a Universidade de Vigo para o recoñecemento da correspondencia entre ciclos formativos de grao superior da formación profesional inicial e materias de estudos universitarios.</td>
       <td>0</td>
      </tr>
      <tr>
       <td>30.9.2011</td>
       <td>Convenio específico polo que se establece a colaboración entre o Ministerio de Ciencia e Innovación e a Xunta de Galicia para o desenvolvemento do protocolo xeral relativo ao programa de incentivación da incorporación e intensificación da actividade investigadora (Programa I3) para o ano 2010 (exercicio 2011).</td>
       <td>0</td>
      </tr>
      <tr>
       <td>26.10.2011</td>
       <td>Convenio de colaboración entre o Ministerio de Educación e a Comunidade Autónoma de Galicia para a aplicación do proxecto Escuela 2.0.</td>
       <td>6.484.188,00</td>
      </tr>
      <tr>
       <td>27.10.2011</td>
       <td>Acordo de colaboración entre a Consellería de Educación e Ordenación Universitaria e o Instituto Tecnoló-xico para o Control do Medio Mariño de Galicia (Intecmar) para a impartición de cursos de lingua inglesa para traballadores do Intecmar na Escola Oficial de Idiomas de Vilagarcía de Arousa.</td>
       <td>0</td>
      </tr>
      <tr>
       <td>4.11.2011</td>
       <td>Convenio de colaboración entre a Consellería de Educación e Ordenación Universitaria e o grupo La Región, S.A., para o desenvolvemento do programa educativo Miñoambiente.</td>
       <td>30.000,00</td>
      </tr>
      <tr>
       <td>4.11.2011</td>
       <td>Convenio de colaboración entre a Consellería de Educación e Ordenación Universitaria e as universidades do Sistema Universitario de Galicia para o programa de estabilización 2011.</td>
       <td>3.607.552,20</td>
      </tr>
      <tr>
       <td>11.11.2011</td>
       <td>Convenio de colaboración entre a Consellería de Educación e Ordenación Universitaria e a Universidade da Coruña para a realización do practicum do alumnado da diplomatura en Biblioteconomía e Documentación.</td>
       <td>0</td>
      </tr>
      <tr>
       <td>2.12.2011</td>
       <td>Convenio de colaboración entre a Consellería de Educación e Ordenación Universitaria e o Consorcio Audiovisual de Galicia para a organización de monográficos de linguas estranxeiras para profesionais do sector audiovisual nas escolas oficiais de idiomas.</td>
       <td>0</td>
      </tr>
      <tr>
       <td>13.12.2011</td>
       <td>Convenio de colaboración entre a Consellería de Educación e Ordenación Universitaria e a Fundación para o Desenvolvemento das Tecnoloxías da Información e da Comunicación (TIC) para a impartición de cursos de lingua inglesa para profesionais do sector audiovisual.</td>
       <td>0</td>
      </tr>
      <tr>
       <td>26.12.2011</td>
       <td>Convenio de colaboración entre a Consellería de Educación e Ordenación Universitaria e o Concello de Ferrol para a xestión do servizo de comedor escolar en oito centros de ensino público non universitario do concello.</td>
       <td>65.000,00</td>
      </tr>
      <tr>
       <td>26.12.2011</td>
       <td>Convenio de colaboración entre a Consellería de Educación e Ordenación Universitaria e o Concello de Mugardos para a xestión do servizo de comedor escolar nun centro de ensino público non universitario do concello.</td>
       <td>5.000,00</td>
      </tr>
      <tr>
       <td>26.12.2011</td>
       <td>Convenio de colaboración entre a Consellería de Educación e Ordenación Universitaria e o Concello de Muíños para a xestión do servizo de comedor escolar en un centro de ensino público non universitario do concello.</td>
       <td>18.107,10</td>
      </tr>
      <tr>
       <td>26.12.2011</td>
       <td>Convenio de colaboración entre a Consellería de Educación e Ordenación Universitaria e o Concello de Narón para a xestión do servizo de comedor escolar en catro centros de ensino público non universitario do concello.</td>
       <td>50.000,00</td>
      </tr>
      <tr>
       <td>30.12.2011</td>
       <td>Convenio de colaboración entre a Consellería de Educación e Ordenación Universitaria e a Federación Galega de Municipios e Provincias (Fegamp) en relación cos gastos de limpeza dos centros públicos integrados.</td>
       <td>735.000,00</td>
      </tr>
     </tbody>
    </table>

