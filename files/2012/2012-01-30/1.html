---
date: '2012-01-30'
id: CA02-250112-11455
page: 4197
number: 20
agency: 'Consellería de Medio Ambiente, Territorio e Infraestruturas'
section: II. Autoridades e persoal. b) Nomeamentos.
title: >-
  ORDE do 24 de xaneiro de 2012 pola que se nomean os membros do Consello Reitor
  da entidade pública empresarial Augas de Galicia.
range: Orde
url: >-
  https://www.xunta.gal/dog/Publicados/2012/20120130/AnuncioCA02-250112-11455_gl.html
---
<p>O 13 de xaneiro de 2012 publicouse no <em>Diario Oficial de Galicia</em> o Decreto 32/2012, do 12 de xaneiro, polo que se aproba o Estatuto da entidade pública empresarial Augas de Galicia, ente instrumental da Administración xeral da Comunidade Autónoma de Galicia responsable no ámbito das competencias que lle corresponden en materia de augas.</p>
    <p>A constitución da entidade pública empresarial Augas de Galicia producirase coa celebración da sesión constitutiva do seu Consello Reitor, que terá lugar no prazo de tres meses desde a entrada en vigor do citado decreto.</p>
    <p>A composición do Consello Reitor fíxase no artigo 7 do estatuto da entidade pública empresarial Augas de Galicia, indicando que é o órgano colexiado de goberno de Augas de Galicia integrado pola Presidencia, que lle corresponde a quen desempeñe a de Augas de Galicia, e a Vicepresidencia que corresponde a quen desempeñe a dirección da entidade. Ademais, formarán parte del os seguintes vogais: </p>
    <p>a) Once representantes da Administración xeral da Comunidade Autónoma de Galicia, propostos polas consellerías seguintes:</p>
    <p>Cinco serán propostos pola consellería competente en materia de augas.</p>
    <p>Un será proposto polas consellerías competentes en materia de administracións públicas, facenda, industria, sanidade, desenvolvemento rural e pesca.</p>
    <p>b) Tres vogais representantes das entidades locais propostos pola Federación Galega de Municipios e Provincias, dos cales un deberá ser, chegado o caso da súa creación, proposto polas áreas metropolitanas que se creen.</p>
    <p>c) Oito vogais representantes dos usuarios: dous polos usos domésticos da auga, correspondendo a proposta dun deles ás entidades subministradoras e doutro ás comunidades de usuarios e autoabastecemento, dous polos usuarios agrícolas e gandeiros, dous polos usos industriais e dous en representación dos aproveitamentos hidroeléctricos.</p>
    <p>d) Un vogal en representación das asociacións non gobernamentais de carácter ambiental máis representativas de Galicia. </p>
    <p>e) Un/unha representante da Administración xeral do Estado.</p>
    <p>Unha vez elixidos os representantes dos sectores hidroeléctrico e ambiental coa participación dos interesados convocados para o efecto e, nos demais casos recibidas as propostas, conforme o artigo 7.4 do Estatuto da entidade pública empresarial Augas de Galicia, cómpre facer o seu nomeamento, que, para xeral coñecemento, se publicará no <em>Diario Oficial de Galicia</em>. </p>
    <p>Por todo isto, en virtude do establecido no artigo 7.5 do citado estatuto e das atribucións que me confire a Lei 1/1983, do 22 de febreiro, de normas reguladoras da Xunta e da súa Presidencia, </p>
    <h2>DISPOÑO:</h2>
    <p>Nomear vogais do Consello Reitor da entidade pública empresarial Augas de Galicia as persoas titulares dos postos que se indican:</p>
    <p>a) Once representantes da Administración xeral da Comunidade Autónoma de Galicia, propostos por cada unha das consellerías competentes nas seguintes materias: </p>
    <p>i. Cinco pola consellería competente en materia de augas:</p>
    <p>– Titular: a persoa titular da Secretaría Xeral de Calidade e Avaliación Ambiental.</p>
    <p>– Suplente: a persoa titular da Subdirección Xeral de Avaliación Ambiental.</p>
    <p>– Titular: a persoa titular da Dirección da Axencia Galega de Infraestruturas.</p>
    <p>– Suplente: a persoa titular da Xefatura de Área de Obras da Axencia Galega de Infraestruturas.</p>
    <p>– Titular: a persoa titular da Dirección Xeral de Conservación da Natureza. </p>
    <p>– Suplente: a persoa titular da Subdirección Xeral de Recursos Cinexéticos e Piscícolas.</p>
    <p>– Titular: a persoa titular da Secretaría Xeral de Ordenación do Territorio e Urbanismo.</p>
    <p>– Suplente: a persoa titular da Subdirección Xeral de Urbanismo.</p>
    <p>– Titular: a persoa titular da Subdirección Xeral de Programación e Proxectos de Augas de Galicia. </p>
    <p>– Suplente: a persoa titular da Xefatura do Servizo de Planificación e Programación Hidrolóxica de Augas de Galicia. </p>
    <p>ii. Un pola consellería competente en materia de administracións públicas:</p>
    <p>– Titular: a persoa titular da Dirección Xeral de Emerxencias e Interior.</p>
    <p>– Suplente: a persoa titular da Subdirección Xeral de Planificación e Protección Civil.</p>
    <p>iii. Un pola consellería competente en materia de facenda:</p>
    <p>– Titular: a persoa titular da Subdirección Xeral de Programación Financeira do Sector Público Autonómico e de Seguimentos de Políticas de Gasto.</p>
    <p>– Suplente: a persoa titular do Servizo de Seguimento de Políticas de Gasto.</p>
    <p>iv. Un pola consellería competente en materia de industria:</p>
    <p>– Titular: a persoa titular da Subdirección Xeral de Enerxía.</p>
    <p>– Suplente: a persoa titular do Servizo de Enerxías Renovables e Eficiencia Enerxética.</p>
    <p>v. Un pola consellería competente en materia de sanidade:</p>
    <p>– Titular: a persoa titular da Dirección Xeral de Innovación e Xestión de Saúde Pública.</p>
    <p>– Suplente: a persoa titular da Subdirección Xeral de Programas de Control de Riscos Ambientais para a Saúde.</p>
    <p>vi. Un pola consellería competente en materia de desenvolvemento rural:</p>
    <p>– Titular: a persoa titular da Dirección Xeral de Desenvolvemento Rural.</p>
    <p>– Suplente: a persoa titular da Subdirección Xeral de Infraestruturas Agrarias.</p>
    <p>vii. Un pola consellería competente en materia de pesca:</p>
    <p>– Titular: a persoa titular da Dirección do Instituto Tecnolóxico para o Control do Medio Mariño de Galicia (Intecmar).</p>
    <p>– Suplente: a persoa titular da Subdirección do Instituto Tecnolóxico para o Control do Medio Mariño de Galicia (Intecmar).</p>
    <p>b) Tres vogais representantes das entidades locais:</p>
    <p>– Titular: a persoa titular da Alcaldía de Malpica.</p>
    <p>– Suplente: a persoa titular da Alcaldía de Santa Comba.</p>
    <p>– Titular: a persoa titular da Alcaldía do Barco de Valdeorras.</p>
    <p>– Suplente: a persoa titular da Alcaldía de Silleda.</p>
    <p>– Titular: a persoa titular da Alcaldía de Carballo.</p>
    <p>– Suplente: a persoa titular da Alcaldía de Salceda de Caselas. </p>
    <p>c) Oito vogais representantes dos usuarios:</p>
    <p>i. Dous representantes dos usos domésticos da auga: </p>
    <p>– Titular: a persoa titular da Presidencia da Asociación de Traída de Augas de Galicia (Coxapo).</p>
    <p>– Suplente: a persoa titular da Secretaría da Asociación de Traída de Augas de Galicia (Coxapo). </p>
    <p>– Titular: a persoa titular da delegación de Gestagua en Galicia.</p>
    <p>– Suplente: a persoa titular da Xefatura de Explotación Culleredo-Gestagua.</p>
    <p>ii. Dous representantes polos usuarios agrícolas e gandeiros:</p>
    <p>– Titular: a persoa titular da secretaría xeral da asociación profesional Xóvenes Agricultores (Asaja).</p>
    <p>– Suplentes: a persoa titular da secretaría xeral técnica da asociación profesional Xóvenes Agricultores (Asaja). </p>
    <p>– Titular: a persoa titular da Secretaría de Desenvolvemento Rural e Producións Forestais da asociación profesional Unións Agrarias UPA (UUAA-UPA).</p>
    <p>– Suplente: técnico de gabinete da asociación profesional Unións Agrarias UPA (UUAA-UPA).</p>
    <p>iii. Dous polos usos industriais: </p>
    <p>– Titular: a persoa designada representante o 23.1.2012 pola Confederación de Empresarios de Galicia (CEG).</p>
    <p>– Suplente: a persoa designada representante o 23.1.2012 pola Confederación de Empresarios de Galicia (CEG).</p>
    <p>– Titular: a persoa designada representante o 23.1.2012 pola Confederación de Empresarios de Galicia (CEG).</p>
    <p>– Suplente: a persoa designada representante o 23.1.2012 pola Confederación de Empresarios de Galicia (CEG).</p>
    <p>iv. Dous en representación dos aproveitamentos hidroeléctricos: </p>
    <p>– Titular: a persoa titular da Dirección Xeral de Ferroatlántica, S.L.</p>
    <p>– Suplente: a persoa titular da Dirección UPH Noroeste de Endesa Generación, S.A.</p>
    <p>– Titular: a persoa titular da Dirección-Xerencia de Energía de Galicia, S.A (Engasa).</p>
    <p>– Suplente: a persoa titular da Presidencia de Norvento Hidráulica, S.A.</p>
    <p>d) Un en representación das asociacións non gobernamentais de carácter ambiental máis representativas de Galicia:</p>
    <p>– Titular: a persoa titular da presidencia da Asociación para a Defensa Ecolóxica de Galiza (Adega).</p>
    <p>– Suplente: a persoa titular da Presidencia da Sociedade Galega de Historia Natural.</p>
    <p>e) Un representante da Administración xeral do Estado:</p>
    <p>– Titular: a persoa titular da Presidencia da Confederación Hidrográfica Miño-Sil.</p>
    <p>– Suplente: a persoa titular da dirección técnica da Confederación Hidrográfica Miño-Sil.</p>
    <p>Santiago de Compostela, 24 de xaneiro de 2012.</p>
    <footer><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>

