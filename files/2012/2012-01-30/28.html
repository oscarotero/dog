---
date: '2012-01-30'
id: C141-160112-11056
page: 4274
number: 20
agency: Portos de Galicia
section: VI. Anuncios. a) Administración autonómica.
title: >-
  CÉDULA do 16 de xaneiro de 2012 pola que se notifica a resolución emitida pola
  Presidencia de Portos de Galicia sobre o recurso de alzada interposto contra a
  resolución recaída no procedemento administrativo sancionador con número de
  referencia sanc. 12-13-11-14.
range: Cédula
url: >-
  https://www.xunta.gal/dog/Publicados/2012/20120130/AnuncioC141-160112-11056_gl.html
---
<p>De conformidade co disposto nos artigos 59.4.º e 61 da Lei 30/1992, do 26 de novembro (BOE n.º 285, do 27 de novembro), modificada pola Lei 4/1999, do 13 de xaneiro (BOE n.º 112, do 14 de xaneiro), de réxime xurídico das administracións públicas e do procedemento administrativo común, notifícaselle á denunciada Interm y Exporta Vinos y Derivados, S.L., con último domicilio coñecido na rúa Prim, 3, 06200 Almendralejo (Badajoz), mediante a publicación no <em>Diario Oficial de Galicia</em>, por non ser posible a notificación a través do servizo de Correos, que a resolución emitida pola Presidencia de Portos de Galicia o 28 de novembro de 2011 acordou desestimar o recurso de alzada interposto contra a Resolución da Dirección de Portos de Galicia do 18 de maio de 2011 recaída no procedemento administrativo sancionador con número de referencia sanc. 12-13-11-14.</p>
    <p>A citada resolución esgota a vía administrativa e contra ela poderase interpoñer recurso contencioso-administrativo nun prazo de dous meses contados desde o día seguinte ao da súa publicación ante o xulgado do contecioso-administrativo que corresponda de Santiago de Compostela, ou recurso potestativo de reposición perante a Presidencia de Portos de Galicia no prazo dun mes contado desde a mesma data.</p>
    <p>Para os efectos de coñecemento do contido íntegro do mencionado acto e constancia de tal coñecemento, o interesado poderá comparecer nas dependencias de Portos de Galicia, situadas no polígono das Fontiñas-praza Europa, 5A-6.º (Santiago de Compostela), entre as 9.00 e as 14.00 horas.</p>
    <p>E para que conste e lle sirva de notificación, en cumprimento do disposto no artigo 59.4.º da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo esta cédula.</p>
    <p>Santiago de Compostela, 16 de xaneiro de 2012.</p>
    <footer><p>José Ignacio Villar García<br>Director de Portos de Galicia</p></footer>

