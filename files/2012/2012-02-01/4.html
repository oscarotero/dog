---
date: '2012-02-01'
id: O3G1-240112-11367
page: 4603
number: 22
agency: Instituto Enerxético de Galicia
section: III. Outras disposicións.
title: >-
  RESOLUCIÓN do 23 de xaneiro de 2012 pola que se dá publicidade á publicación
  das entidades colaboradoras dos plans Renove Electrodomésticos, de Fiestras,
  de Equipos de Iluminación Interior e Equipamentos de Climatización.
range: Resolución
url: >-
  https://www.xunta.gal/dog/Publicados/2012/20120201/AnuncioO3G1-240112-11367_gl.html
---
<p>Co obxecto de executar o Plan de Traballo 2011, que desenvolveu, no referido ano, o Convenio marco de colaboración entre o IDAE e o Inega para a definición e posta en práctica das actuacións consideradas no Plan de Acción da Estratexia de Aforro e Eficiencia Enerxética no ámbito territorial da Comunidade Autónoma de Galicia, procedeuse á convocatoria dos plans Renove de Electrodomésticos, de Fiestras, de Equipos de Iluminación Interior e de Equipamentos de Climatización. Dentro da convocatoria destes plans figuraba a selección das entidades colaboradoras para o desenvolvemento de cada un deles.</p>
    <p>Terminada a selección, de conformidade co establecido nos artigos 8.a.6 e 8.b.6 da Resolución do 12 de setembro de 2011 pola que se establecen as bases reguladoras para a concesión de subvencións en réxime de concorrencia non competitiva relativas ao Plan Renove de Electrodomésticos, regúlase a selección de entidades colaboradoras que participarán na súa xestión e se convocan as mencionadas axudas, no artigo 8.8 da Resolución do 1 de decembro de 2011 pola que se establecen as bases reguladoras para a concesión de subvencións en réxime de concorrencia non competitiva relativa ao Plan Renove de Fiestras, así como a selección de entidades colaboradoras que participarán na súa xestión, e se convocan as mencionadas axudas como anticipadas de gasto, do artigo 8.8 da Resolución do 15 de decembro de 2011, pola que se establecen as bases reguladoras para a concesión de subvencións en réxime de concorrencia non competitiva relativa ao Plan Renove de Equipos de Iluminación Interior, se regula a selección de entidades colaboradoras que participarán na súa xestión, e se convocan as devanditas axudas como anticipadas de gasto e do artigo 8.8 da Resolución do 13 de decembro de 2011 pola que se establecen as bases reguladoras para a concesión de subvencións en réxime de concorrencia non competitiva relativa ao Plan Renove de Equipamentos de Climatización, se regula a selección de entidades colaboradoras que participarán na súa xestión, e se convocan as mencionadas axudas como anticipadas de gasto,</p>
    <p class="dog-centrado-sin-cursiva-c-a">RESOLVO:</p>
    <p>Primeiro. Dar conta da publicación das entidades colaboradoras adheridas aos referidos plans Renove, que se poderá consultar na páxina web do Inega, http://www.inega.es</p>
    <p>Segundo. Publicar a presente resolución no <em>Diario Oficial de Galicia</em> para os efectos previstos no artigo 59.6 da Lei 30/1992, do 26 de novembro. </p>
    <p>Santiago de Compostela, 23 de xaneiro de 2012.</p>
    <footer><p>Eliseo Diéguez García<br>Director do Instituto Enerxético de Galicia</p></footer>

