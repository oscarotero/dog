---
date: '2017-11-09'
id: G2347-191017-0003
page: 51694
number: 213
agency: Xulgado do Social número 4 da Coruña
section: V. Administración de xustiza.
title: EDICTO (219/2015).
range: Edicto
url: >-
  https://www.xunta.gal/dog/Publicados/2017/20171109/AnuncioG2347-191017-0003_gl.html
---
<p>Eu, Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 219/2015 por instancia da demandante Fundación Laboral de la Construcción contra a empresa Construcciones Galdiano, S.A., Trabajos Especiales Zut, S.A. UTE, e o Fondo de Garantía Salarial, sobre cantidade, nos cales se ditou sentenza o 10.10.2017 que, copiada nos particulares necesarios, di así:</p>
    <p>«Resolución:</p>
    <p>Estímase a demanda formulada por Fundación Laboral de la Construcción fronte á empresa Construcciones Galdiano, S.A., Trabajos Especiales Zut, S.A. UTE, con intervención do Fondo de Garantía Salarial e, en consecuencia, condénase a empresa Construcciones Galdiano, S.A., Trabajos Especiales Zut, S.A. UTE a aboar á Fundación Laboral de laa Construcción a cantidade de setecentos dezaseis euros con oitenta e sete céntimos de euro (716,87 euros) en concepto de achega á indicada fundación, incluída recarga por demora.</p>
    <p>Notifíquese a presente resolución ás partes, facéndolles saber que contra ela non cabe recurso de suplicación por razón da contía, sen prexuízo dos demais motivos previstos no artigo 191 da LRXS.</p>
    <p>A competencia para coñecer o recurso de suplicación corresponderá, se é o caso, ao Tribunal Superior de Xustiza de Galicia, debendo anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, no momento de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma á empresa Construcciones Galdiano, S.A. expido e asino a presente.</p>
    <p>A Coruña, 19 de outubro de 2017</p>
    <footer><p>A secretaria xudicial</p></footer>

