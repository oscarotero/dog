---
date: '2001-02-21'
id: '3256'
page: 2
number: 37
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 46/2001, do 8 de febreiro, polo que se declara a urxente ocupación,
  para efectos de expropiación forzosa, pola Deputación Provincial de Lugo, dos
  bens e dereitos necesarios para a realización da obra número 97 do Plan
  Operativo Local 2000 Burela-Cervo, curvas na estrada provincial
  Burela-Vilaestrofe-Ferreira, alargamento, mellora e travesía de Rúa, do punto
  quilométrico 0,600 ó punto quilométrico 2,675 (concellos de Burela e Cervo).
range: Decreto
url: 'https://www.xunta.gal/dog/Publicados/2001/20010221/Anuncio3256_gl.html'
---
<p>A Deputación Provincial de Lugo, en sesión celebrada o día 10 de novembro de 2000, aprobou o proxecto de obra número 97 do Plan Operativo Local 2000 Burela-Cervo, curvas na estrada provincial Burela-Vilaestrofe-Ferreira, alargamento, mellora e travesía de Rúa, punto quilométrico 0,600 a punto quilométrico 2,675 (concellos de Burela e Cervo) e na sesión do 27 de novembro de 2000 acordou</p>
<p>solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte da Deputación Provincial de Lugo foi remitida a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 26 de xaneiro de 2001.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 26 de xaneiro de 2001.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque, segundo sinala a deputación, trátase de mellora-la circulación cada vez maior na vía que comunica Burela con Ferreira do Valodouro e Alfoz, importantes núcleos agrícolas e madeireiros da franxa costeira da Mariña Lucense. Tanto a intensidade de tráfico, en localidades como Mondoñedo e Lourenzá, como a seguridade vial obrigan a reforza-lo firme da calzada, eliminar unha curva de pequeno raio e realizar unha variante á entrada da travesía de Rúa (Cervo).</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais, e logo de deliberación do Consello da Xunta de Galicia na súa reunión do día oito de febreiro de dous mil un,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Lugo para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de obra número 97 do Plan Operativo Local 2000 Burela-Cervo, curvas na estrada provincial Burela-Vilaestrofe-Ferreira, alargamento, mellora e travesía de Rúa, punto quilométrico 0,600 a punto quilométrico 2,675 (concellos de Burela e Cervo).</p>
<p>Santiago de Compostela, oito de febreiro de dous mil un.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

