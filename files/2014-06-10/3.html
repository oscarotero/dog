---
date: '2014-06-10'
id: CA02-020614-0008
page: 26111
number: 109
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  RESOLUCIÓN do 27 de maio de 2014, da Secretaría Xeral Técnica da Consellería
  de Medio Ambiente, Territorio e Infraestruturas, pola que se dá publicidade a
  unha encomenda de xestión á empresa Tecnoloxías e Servizos Agrarios
  (Tragsatec) subscrita no exercicio 2014.
range: Resolución
url: >-
  https://www.xunta.gal/dog/Publicados/2014/20140610/AnuncioCA02-020614-0008_gl.html
---
<p>1. Encomenda de xestión relativa ao servizo técnico cualificado para o mantemento da rede de control da calidade das augas e de verteduras ao dominio público hidráulico e para o apoio nas tarefas de toma de mostras e de análises asociadas á explotación das redes de control de substancias perigosas en augas continentais, costeiras e de transición.</p>
    <p>– Actividade. Apoio técnico cualificado á parte das funcións desenvoltas pola Subdirección Xeral de Meteoroloxía e Investigación, principalmente no mantemento e conservación da rede automática de control das augas superficiais continentais e das verteduras ao dominio público hidráulico. </p>
    <p>– Natureza e alcance da xestión encomendada. Esta encomenda ten natureza intersubxectiva, ao ter Tragsatec a consideración de medio instrumental da Administración segundo o disposto na disposición adicional vixésimo quinta do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público.</p>
    <p>– Prazo de vixencia. O período de execución comeza o 1 de maio de 2014 e rematará o 31 de decembro de 2014.</p>
    <p>– Modalidade de financiamento. Esta encomenda finánciase con fondos propios.</p>
    <p>Non obstante, o gasto é potencialmente elixible e susceptible de ser financiado, nun máximo dun 80 %, a través Fondo Europeo de Desenvolvemento Rexional, no marco do programa operativo Feder Galicia 2007-2013, encadrándose no tema prioritario 3.48-prevención e control integrados da contaminación. </p>
    <p>Santiago de Compostela, 27 de maio de 2014</p>
    <footer><p>P.D. (Orde 15.3.2012)<br>José Antonio Fernández Vázquez<br>Secretario xeral técnico da Consellería de Medio Ambiente,<br>Territorio e Infraestruturas</p></footer>

