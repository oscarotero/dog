---
date: '2012-02-27'
id: G2315-070212-11978
page: 7000
number: 40
agency: Xulgado de Primeira Instancia e Instrución número 1 do Barco de Valdeorras
section: V. Administración de xustiza.
title: EDICTO de providencia (creba 254/1994).
range: Edicto
url: >-
  https://www.xunta.gal/dog/Publicados/2012/20120227/AnuncioG2315-070212-11978_gl.html
---
<p>Nos autos de referencia, peza cuarta da creba 254/1994, de Comercial Gallega de Productos Alimenticios, S.L., ditouse a seguinte resolución:</p>
    <p>«Providencia do xuíz Fernando Barcia González.</p>
    <p>No Barco de Valdeorras o 25 de xaneiro de 2012.</p>
    <p>Únase á peza separada da súa razón o anterior escrito, presentado polo procurador Sr. Martínez Rodríguez.</p>
    <p>Á vista do interesado, convócanse os acredores recoñecidos á xunta xeral para graduación de créditos, para cuxo efecto se sinala o día dezaoito de abril, ás once horas, na sala de audiencia deste xulgado. Para ese día os síndicos terán formados os catro estados a que se refire o artigo 1123 do Código de comercio de 1829 e os graduados nas dúas seccións que prevé o artigo 912 do Código de comercio de 1885.</p>
    <p>Citen os síndicos, para a expresada xunta, na forma establecida no artigo 1025 do Código de comercio de 1829, e anúnciese por edictos que se publicarán no taboleiro de anuncios deste xulgado e no<em> Boletín Oficial</em> da provincia.</p>
    <p>As anteriores disposicións son aplicables ao presente procedemento conforme o disposto na disposición transitoria primeira da Lei 22/2003, do 9 de xullo.</p>
    <p>Contra esta resolución cabe recurso de reposición no prazo de cinco días, que se interporá por escrito ante este xulgado.</p>
    <p>Así o acorda e asina S.S.ª e eu dou fe.</p>
    <p>O maxistrado. O/a secretario/a xudicial».</p>
    <p>E para que lle sirva de notificación e citación a quen corresponda, expídese este edicto no Barco de Valdeorras o 25 de xaneiro de 2012.</p>
    <footer><p>O/a secretario/a</p></footer>

