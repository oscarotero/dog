---
date: '2019-08-12'
id: G0533-300719-0004
page: 36578
number: 152
agency: Consellería de Infraestruturas e Mobilidade
section: VI. Anuncios. a) Administración autonómica.
title: >-
  ANUNCIO do 22 de xullo de 2019, da Subdirección Xeral de Inspección do
  Transporte, polo que se notifica a resolución do recurso de alzada ditada no
  expediente sancionador en materia de transportes terrestres (expediente
  XC-02355-O-2016).
range: Anuncio
url: >-
  https://www.xunta.gal/dog/Publicados/2019/20190812/AnuncioG0533-300719-0004_gl.html
---
<p>O director xeral de Mobilidade, ditou a resolución do recurso de alzada presentado no expediente sancionador número XC-02355-O-2016 por infracción da normativa sobre transporte terrestre.</p>
    <p>Intentada a notificación da resolución por correo certificado con xustificante de recibo no enderezo que consta no correspondente expediente sancionador, esta devolveuse polo servizo de Correos. Por este motivo e de conformidade co artigo 44 da Lei 39/2015, do 1 de outubro, do procedemento administrativo común das administracións públicas, a notificación efectúase por medio dun anuncio publicado no Boletín Oficial del Estado (BOE), que previamente se publica no Diario Oficial de Galicia. En consecuencia, mediante este anuncio notifícanse as resolucións ditadas ás persoas interesadas.</p>
    <p>Infórmanse que os expedientes sancionadores se atopan á súa disposición nas oficinas da Subdirección Xeral de Inspección do Transporte, situadas na praza de Europa, 5 A, 2º, en Santiago de Compostela.</p>
    <p>Contra as ditas resolucións, que poñen fin á vía administrativa, cabe recurso contencioso-administrativo ante o xulgado do contencioso-administrativo, no prazo de dous meses contados desde o día seguinte ao da publicación deste anuncio no BOE de conformidade cos artigos 8 e 14 da Lei 29/1998, do 13 de xullo, reguladora da xurisdicción contencioso-administrativa. </p>
    <p>En caso de non ter aboado o importe da sanción, deberán pagar o dito importe dentro do prazo establecido no artigo 62 da Lei 58/2003, do 12 de decembro, xeral tributaria, empregando o modelo impreso que se facilitará nas oficinas da Subdirección Xeral de Inspección do Transporte. </p>
    <p>De non efectuarse o ingreso no dito prazo, procederase ao seu cobro pola vía de constrinximento, segundo o disposto na normativa vixente.</p>
    <p>Santiago de Compostela, 22 de xullo de 2019</p>
    <footer><p>Marta Vázquez Sanjurjo<br>Subdirectora xeral de Inspección do Transporte</p></footer>

