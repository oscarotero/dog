---
date: '2019-08-12'
id: G2410-180719-0001
page: 36557
number: 152
agency: Xulgado do Social número 1 de Santiago de Compostela
section: V. Administración de xustiza.
title: EDICTO (ETX 154/2019).
range: Edicto
url: >-
  https://www.xunta.gal/dog/Publicados/2019/20190812/AnuncioG2410-180719-0001_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento de execución de títulos xudiciais 154/2019 deste xulgado do social, seguido por instancia de Daniel Suárez Mesejo contra Transferocer, S.L., se ditaron as seguintes resolucións cuxa parte dispositiva é do teor literal seguinte:</p>
    <p>«Auto.</p>
    <p>Maxistrada xuíza: Ana María Souto González.</p>
    <p>Santiago de Compostela, 17 de xullo de 2019.</p>
    <p>Parte dispositiva:</p>
    <p>Dispoño despachar orde xeral de execución da Sentenza 182/2019, do 15 de abril, ditada no procedemento PO 246/2016 a favor da parte executante, Daniel Suárez Mesejo, contra Transferocer, S.L. e Fogasa, parte executada, por importe de 1.312,56 euros en concepto de principal (832,48 euros en concepto de salarios debidos e vacacións non desfrutadas, 280,08 euros en concepto de xuros do artigo 29.3 do Estatuto dos traballadores e 200,00 euros en concepto de honorarios do letrado) máis outros 131,25 euros que se fixan provisionalmente en concepto de xuros que, de ser o caso, se poidan devindicar durante a execución e as custas desta, sen prexuízo da súa posterior liquidación.</p>
    <p>Contra este auto poderase interpor recurso de reposición, ante este órgano xudicial, no prazo dos tres días hábiles seguintes ao da súa notificación, no cal, ademais de alegar as posibles infraccións en que podería incorrer a resolución e o cumprimento ou incumprimento dos presupostos e requisitos procesuais exixidos, se poderá deducir a oposición á execución despachada, aducindo pagamento ou cumprimento documentalmente xustificado, prescrición da acción executiva ou outros feitos impeditivos, extintivos ou excluíntes da responsabilidade que se pretenda executar, sempre que acaecesen con posterioridade á súa constitución do título; a compensación de débedas non será admisible como causa de oposición á execución.</p>
    <p>Así o acorda e asina SSª. Dou fe.</p>
    <table>
     <tbody>
      <tr>
       <td>A maxistrada</td>
       <td>A letrada da Administración de xustiza</td>
      </tr>
     </tbody>
    </table>
    <p>Decreto.</p>
    <p>Letrada da Administración de xustiza: María Teresa Vázquez Abades.</p>
    <p>Santiago de Compostela, 17 de xullo de 2019.</p>
    <p>Parte dispositiva:</p>
    <p>Acordo, en cumprimento do requisito que se contén no artigo 276.3 e previamente á estimación nesta executoria da pervivencia da declaración de insolvencia da parte executada, Transferocer, S.L., dar audiencia previa á parte demandante, Daniel Suárez Mesejo e o Fondo de Garantía Salarial, polo prazo de quince días, para que poidan sinalar a existencia de novos bens, e do seu resultado acordarase o procedente.</p>
    <p>Modo de impugnación. Contra esta resolución cabe recurso directo de revisión que se deberá interpor ante quen dita a resolución no prazo de tres días hábiles seguintes ao da súa notificación, con expresión da infracción cometida nela ao xuízo do recorrente (artigo 188 da Lei reguladora da xurisdición social (LXS). </p>
    <p>A letrada da Administración de xustiza».</p>
    <p>Para que sirva de notificación en legal forma a Transferocer, S.L., en ignorado paradoiro, expido este edicto para a súa inserción no Diario Oficial de Galicia. </p>
    <p>Santiago de Compostela, 17 de xullo de 2019</p>
    <footer><p>A letrada da Administración de xustiza</p></footer>

