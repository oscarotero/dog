---
date: '2003-08-28'
id: '19516'
page: 10
number: 166
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Orde do 24 de abril de 2003 pola que se autoriza a transmisión mortis causa da
  concesión da batea María II.
range: Orde
url: 'https://www.xunta.gal/dog/Publicados/2003/20030828/Anuncio19516_gl.html'
---
<p>Visto o expediente instruído para efectos de transmisión da batea María II e da concesión administrativa que o ampara, resulta:</p>
<p>a) Antecedentes de feito.</p>
<p>Primeiro.-Mediante escrito do 19-2-2003, Teresa Vicente Abuín solicitou autorización para a transmisión da concesión da batea María II.</p>
<p>Segundo.-O interesado achegou a documentación requerida para a tramitación.</p>
<p>Terceiro.-Os informes do Servicio de Protección dos Recursos sobre as características da batea e do Servicio Técnico Xurídico sobre a tramitación do expediente son favorables.</p>
<p>b) Fundamentos xurídicos.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999, de delegación de competencias nos delegados territoriais da Consellería de Pesca e Asuntos Marítimos.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do</p>
<p>procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Autoriza-la transmisión mortis causa, a favor de José Sobradelo Vicente (76509605-J), Manuel Sobradelo Vicente (33271739-P) e Juan Sobradelo Vicente (33278697-C), da concesión que se indica a continuación:</p>
<p>Identificación:</p>
<p>Tipo: batea.</p>
<p>Nome: María II.</p>
<p>Localización:</p>
<p>Cuadrícula nº: 51.</p>
<p>Polígono: A.</p>
<p>Distrito: Vilagarcía de Arousa (Pontevedra).</p>
<p>Especies autorizadas: mexillón (Mytilus galloprovincialis).</p>
<p>Título habilitante:</p>
<p>Orde de outorgamento: 11-3-1964.</p>
<p>Remate da vixencia: 15-4-2004.</p>
<p>Actuais titulares: Teresa Vicente Abuín (76485053-W) e Antonio Sobradelo Rey.</p>
<p>Novos titulares: José Sobradelo Vicente (76509605-J), Manuel Sobradelo Vicente (33271739-P) e Juan Sobradelo Vicente (33278697-C).</p>
<p>Os novos titulares subróganse nos dereitos e obrigas dos anteriores.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca e Asuntos Marítimos, ou recurso contencioso-administrativo, ante a xurisdicción contencioso-administrativa, no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vigo, 24 de abril de 2003.</p>
<p>P.D. (Orde 14-6-1999, DOG nº 120, do 24 de xuño)</p>
<p>Paloma Rueda Crespo</p>
<p>Delegada territorial de Pontevedra</p>

