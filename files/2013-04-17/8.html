---
date: '2013-04-17'
id: G0244-050413-0001
page: 11694
number: 74
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  ORDE do 3 de abril de 2013 pola que nomea rexistrador da propiedade, mercantil
  e de bens mobles para o Rexistro número 1 de Pontevedra.
range: Orde
url: >-
  https://www.xunta.gal/dog/Publicados/2013/20130417/AnuncioG0244-050413-0001_gl.html
---
<p>O nomeamento de rexistradores da propiedade, mercantís e de bens mobles que desempeñen funcións en Galicia é competencia desta comunidade autónoma, segundo o disposto no artigo 26.1 do Estatuto de autonomía de Galicia, aprobado pola Lei orgánica 1/1981.</p>
    <p>Visto o expediente instruído para a provisión de rexistros da propiedade, mercantís e de bens mobles vacantes en virtude de concurso ordinario 287 convocado pola Resolución da Dirección Xeral dos Rexistros e do Notariado do 6 de febreiro de 2013 (BOE do 15 de febreiro) e resolto pola Resolución do 20 de marzo de 2013, de conformidade cos artigos 284 da Lei hipotecaria, 496 e demais concordantes do regulamento para a súa execución, e o Decreto da Xunta de Galicia 7/2011, do 20 de xaneiro, e demais disposicións legais autonómicas pertinentes,</p>
    <h2>RESOLVO:</h2>
    <p>Nomear o rexistrador comprendido na citada resolución e que no anexo se relaciona, para o rexistro vacante radicado no territorio da Comunidade Autónoma de Galicia.</p>
    <p>Santiago de Compostela, 3 de abril de 2013</p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>
    <h2>ANEXO</h2>
    <p>Antonio Gelabert González, rexistrador de Betanzos para o Rexistro de Pontevedra núm. 1.</p>

