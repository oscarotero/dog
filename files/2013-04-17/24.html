---
date: '2013-04-17'
id: G0171-270313-0001
page: 11728
number: 74
agency: Xulgado do Social número 1 de Reforzo da Coruña
section: V. Administración de xustiza.
title: EDICTO (1281/2012).
range: Edicto
url: >-
  https://www.xunta.gal/dog/Publicados/2013/20130417/AnuncioG0171-270313-0001_gl.html
---
<p>Marta Yanguas del Valle, secretaria xudicial do Xulgado do Social número 1 de reforzo da Coruña, fago saber:</p>
    <p>Que no procedemento despedimento/cesamentos en xeral 1281/2012 deste xulgado do social, seguido por instancia de Arturo Calvo Lista contra a empresa José Manuel Yáñez Naya sobre despedimento, ditouse a resolución cuxo encabezamento e parte dispositiva son do teor literal seguinte:</p>
    <p>«Sentenza.</p>
    <p>A Coruña, 31 de xaneiro de 2013.</p>
    <p>Ana Rodríguez Piorno, maxistrada xuíza do Xulgado do Social número 1 da Coruña, en funcións de reforzo, ditou a presente resolución nos autos de procedemento sobre resolución de contrato 1281/2012, sendo demandante Arturo Calvo Lista, asistido pola letrada Sra. Martínez Campo, e demandada a empresa José Manuel Yáñez Naya.</p>
    <p>Dispoño que debo estimar e estimo a demanda interposta por parte de Arturo Calvo Lista contra a empresa José Manuel Yáñez Naya e, en consecuencia, declaro, con efectos da data da presente sentenza, a resolución da relación laboral existente entre o traballador e a empresa, como consecuencia do incumprimento contractual do empresario, e condeno a empresa demandada a aboar a Arturo Calvo Lista a cantidade de 10.317,3 euros en concepto de indemnización.</p>
    <p>Notifíquese a presente sentenza ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia que deberá anunciarse no prazo de cinco días desde a notificación da sentenza.</p>
    <p>Inscríbase no libro rexistro da súa clase.</p>
    <p>Así o pronuncio, mando e asino.</p>
    <p>Publicación. A anterior sentenza foi lida e publicada pola maxistrada xuíza que a subscribe no día da súa data, do que eu, a secretaria xudicial, dou fe».</p>
    <p>E para que conste e sirva de notificación á empresa José Manuel Yáñez Naya, en ignorado paradoiro, expídese a presente cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 26 de marzo de 2013</p>
    <footer><p>A secretaria xudicial</p></footer>

