---
date: '2019-06-12'
id: CA01-070619-0001
page: 28180
number: 110
agency: Consellería de Facenda
section: IV. Oposicións e concursos.
title: >-
  RESOLUCIÓN do 4 de xuño de 2019, do tribunal encargado de cualificar o proceso
  selectivo para o ingreso, pola quenda de promoción interna, no corpo superior
  da Administración xeral da Comunidade Autónoma de Galicia, subgrupo A1,
  convocado pola Orde do 1 de marzo de 2019 (Diario Oficial de Galicia número
  48, do 8 de marzo), pola que se dá publicidade de diversos acordos.
range: Resolución
url: >-
  https://www.xunta.gal/dog/Publicados/2019/20190612/AnuncioCA01-070619-0001_gl.html
---
<p>En sesións que tiveron lugar os días 29 de maio e 4 de xuño de 2019, o tribunal nomeado pola Orde do 1 de marzo de 2019 (DOG núm. 48, do 8 de marzo), encargado de cualificar o proceso selectivo para o ingreso, pola quenda de promoción interna, no corpo superior da Administración xeral da Comunidade Autónoma de Galicia, subgrupo A1, convocado pola Orde do 1 de marzo de 2018 (DOG núm. 48, do 8 de marzo),</p>
    <h2>ACORDOU:</h2>
    <p>Primeiro. Á vista das reclamacións presentadas, anular as preguntas 7 e 71. O seu lugar pasa a ser ocupado polas preguntas 2 e 3 da reserva (122-123).</p>
    <p>Segundo. De conformidade co disposto na base II.1.1.2 da convocatoria, superarán o primeiro exercicio do proceso selectivo os aspirantes que obtiveron unha puntuación mínima de dez puntos (10 puntos). Para estes efectos, e a teor do acordado polo tribunal na sesión que tivo luar o 29 de abril de 2019, fíxase en 60 o número de respostas correctas precisas para acadar a dita puntuación, unha vez feitas as deducións previstas na citada base da convocatoria.</p>
    <p>Terceiro. Feita a corrección na data de hoxe, 4 de xuño de 2019, e de acordo cos criterios de corrección acordados, superaron o primeiro exercicio:</p>
    <p>– Un aspirante da reserva prevista na base I.1.1.</p>
    <p>– 20 aspirantes da base I.1.</p>
    <p>Cuarto. Publicar as puntuacións obtidas polos aspirantes presentados ao primeiro exercicio do proceso selectivo, que se xuntan como anexo, no lugar onde se realizou a proba e no portal web da Xunta de Galicia funcionpublica.xunta.gal.</p>
    <p>Quinto. De acordo co disposto na base II.1.2.8 da convocatoria, os aspirantes poderán presentar as alegacións que consideren oportunas con relación ás puntuacións, no prazo de dez (10) días hábiles contados desde o seguinte ao da publicación desta resolución no <em>Diario Oficial de Galicia</em>.</p>
    <p>Sexto. De conformidade co disposto na base III.13 da orde de convocatoria, contra este acordo poderase interpoñer recurso de alzada ante o conselleiro de Facenda nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 4 de xuño de 2019</p>
    <footer><p>Alfonso García Magariños<br>Presidente do tribunal</p></footer>

