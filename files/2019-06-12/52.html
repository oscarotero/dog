---
date: '2019-06-12'
id: L354-060619-0001
page: 28240
number: 110
agency: Concello de Ourense
section: VI. Anuncios. b) Administración local.
title: >-
  ANUNCIO de aprobación provisional do documento da revisión e adaptación do
  Plan xeral de ordenación municipal de 1986 de Ourense (expediente Planeamento
  2010002650).
range: Anuncio
url: >-
  https://www.xunta.gal/dog/Publicados/2019/20190612/AnuncioL354-060619-0001_gl.html
---
<p>Anúnciase que a Xunta de Goberno Local, en sesión ordinaria do 2 de maio de 2019, adoptou, entre outros, o seguinte</p>
    <h2>ACORDO:</h2>
    <p>10. Aprobación provisional do documento da revisión e adaptación do Plan xeral de ordenación urbana de 1986 segundo a versión refundida de novembro de 2017, coas correccións introducidas con datas 19.12.2017 e 24.5.2018 (expte. planeamento 2010002650).</p>
    <p>A Xunta de Goberno local, de conformidade coa proposta e advertindo e corrixindo neste acto un erro no parágrafo 4) do acordo, de forma que, onde dicía: «(... 6.5.2018 ...)», debería dicir: «(... 6.6.2018 ...)»; por unanimidade dos asistentes (10 votos a favor), acordou:</p>
    <p>1. Asumir a proposta de resolución de alegacións presentadas polas personas físicas e xurídicas e demais suxeitos lexitimados formulada no informe do equipo redactor da revisión e adaptación do Plan xeral de ordenación urbana de 1986 e presentada con data do 23 de marzo de 2018 no rexistro xeral municipal.</p>
    <p>2. Aprobar provisionalmente o documento de aprobación provisional (DAP) da revisión e adaptación do Plan xeral de ordenación urbana de 1986, segundo a versión refundida con de data novembro de 2017, coas correccións posteriores inseridas o 19 de decembro de 2017 e o 24 de maio de 2018.</p>
    <p>3. Remitir o documento completo debidamente dilixenciado á Xunta de Galicia, Consellería de Medio Ambiente e Ordenación do Territorio, Dirección Xeral de Ordenación do Territorio e Urbanismo, para a emisión do informe previo á aprobación definitiva por parte do Concello de Ourense.</p>
    <p>Todo isto de acordo cos informes emitidos no expediente con data 29.6.2018 polo Servizo de Planeamento e Xestión Urbanística, co informe do titular da Asesoría Xurídica do 16.4.2019 e co informe do Consello Consultivo do 6.6.2018, que constan todos eles no expediente.</p>
    <p>Réxime de recursos:</p>
    <p>De conformidade co disposto no artigo 107 da Lei 30/1992, por tratarse dun acto de trámite que non decide directa ou indirectamente o fondo do asunto, nin determina a imposibilidade de continuar o procedemento, nin produce indefensión ou prexuízo irreparable a dereitos e intereses lexítimos, non cabe interpor ningún recurso administrativo, sen prexuízo de que os interesados formulen os que procedan contra o acordo que poña fin ao presente procedemento.</p>
    <p>Ourense, 5 de xuño de 2019</p>
    <footer><p>Jesús Vázquez Abad<br>Alcalde presidente en funcións</p></footer>

