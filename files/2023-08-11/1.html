---
date: '2023-08-11'
id: G0655-020823-0007
page: 48166
number: 153
agency: 'Consellería de Cultura, Educación, Formación Profesional e Universidades'
section: II. Autoridades e persoal. b) Nomeamentos.
title: >-
  ORDE do 1 de agosto de 2023 pola que se modifica a composición do Consello
  Social da Universidade de Vigo.
range: Orde
url: >-
  https://www.xunta.gal/dog/Publicados/2023/20230811/AnuncioG0655-020823-0007_gl.html
---
<p>Mediante Resolución do 14 de xuño de 2021 (DOG do 25 de xuño) fíxose pública a composición dos consellos sociais das universidades do Sistema universitario de Galicia.</p>
    <p>A Lei 6/2013, do 13 de xuño, do Sistema universitario de Galicia, establece que o Consello Social estará integrado por un máximo de trinta e unha persoas membros.</p>
    <p>O artigo 77.3 da citada Lei 6/2013 establece que «a representación dos intereses sociais no consello social corresponde a personalidades da vida cultural, profesional, económica, laboral ou social, de acordo coa seguinte distribución: o presidente ou presidenta do consello social; seis membros designados polo Parlamento de Galicia; seis membros designados pola Xunta de Galicia; un membro designado por cada un dos sindicatos máis representativos no territorio da Comunidade Autónoma de Galicia; catro membros designados polas organizacións empresariais máis representativas dos sectores estratéxicos da economía galega na área de influencia da universidade; un membro designado polas corporacións dos municipios en que se sitúan os campus; un membro designado pola asociación de antigos alumnos de cada unha das universidades, un membro designado polos colexios profesionais, a través da súa entidade asociativa máis representativa, vinculados coa oferta formativa de cada unha das universidades».</p>
    <p>Con data do 29 de xullo de 2023 o Consello Social da Universidade de Vigo comunica á Consellería de Cultura, Educación, Formación Profesional e Universidades, que o Concello de Pontevedra, na sesión ordinaria do 7 de xullo de 2023, acordou aprobar a designación de Demetrio Gómez Xunqueira como representante do Concello de Pontevedra no Consello Social da Universidade de Vigo, en substitución de César Enrique Martínez Gómez.</p>
    <p>De acordo co establecido no artigo 78 da cita Lei 6/2013, do 13 de xuño, xúntase declaración xurada de compatibilidade do novo membro.</p>
    <p>A condición de persoa membro do consello social adquírese unha vez cumpridos os requisitos de designación, nomeamento e publicación no <em>Diario Oficial de Galicia</em>, e produce efectos a partir desa data.</p>
    <p>O artigo 77.4 da Lei 6/2023, do 13 de xuño, establece que «os acordos de designación de membros do consello social seranlle comunicados á persoa titular da consellería competente en materia de universidades, quen procederá ao seu nomeamento mediante orde da súa consellería».</p>
    <p>Por todo iso,</p>
    <p class="dog-titulo">DISPOÑO:</p>
    <p>Artigo único</p>
    <p>Nomear a Demetrio Gómez Xunqueira como representante do Concello de Pontevedra no Consello Social da Universidade de Vigo, en substitución de César Enrique Martínez Gómez.</p>
    <p>Disposición derradeira</p>
    <p>Esta orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 1 de agosto de 2023</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>

