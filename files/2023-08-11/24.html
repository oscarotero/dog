---
date: '2023-08-11'
id: G0003-020823-0001
page: 48344
number: 153
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 2 de agosto de 2023, da Xerencia da Área Sanitaria de Vigo, pola
  que se resolve a convocatoria pública para a provisión dun posto de persoal
  licenciado sanitario (xefe/a do Servizo de Atención Primaria).
range: Resolución
url: >-
  https://www.xunta.gal/dog/Publicados/2023/20230811/AnuncioG0003-020823-0001_gl.html
---
<p>Convocada mediante a Resolución do 14 de xuño de 2023 (DOG núm. 119, do 23 de xuño) a provisión, polo sistema de libre designación, dun posto de xefe/a de servizo de Atención Primaria, esta xerencia, de conformidade co previsto no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde da Consellería de Sanidade do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en exercicio das competencias que ten atribuídas, </p>
    <h2>ACORDA:</h2>
    <p>Primeiro. Resolver a convocatoria pública para a provisión dun posto de persoal licenciado sanitario (xefe/a de servizo de Atención Primaria), anunciado mediante a Resolución do 14 de xuño de 2023 (DOG núm. 119, do 23 de xuño).</p>
    <p>Segundo. Nomear, no posto que se indica, a persoa citada no anexo desta resolución.</p>
    <p>Terceiro. Contra esta resolución poderá interpoñerse, nos termos previstos na Lei 39/2015, do 1 de outubro, do procedemento administrativo común das administracións públicas, recurso de alzada ante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p> Vigo, 2 de agosto de 2023</p>
    <footer><p>Francisco Javier Puente Prieto<br>Xerente da Área Sanitaria de Vigo</p></footer>
    <h2>ANEXO</h2>
    <p>Posto de traballo: xefa do Servizo de Atención Primaria de Coia.</p>
    <p>Nome e apelidos: Cristina Otero Bouzada.</p>
    <p>DNI: ***8525**.</p>

