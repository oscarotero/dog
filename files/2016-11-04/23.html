---
date: '2016-11-04'
id: G0422-201016-0001
page: 48897
number: 210
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  RESOLUCIÓN do 13 de outubro de 2016, da Secretaría Xeral de Ordenación do
  Territorio e Urbanismo, pola que se dá publicidade á parte dispositiva da
  Sentenza 645/2016, do 16 de marzo, da Sala do Contencioso-Administrativo do
  Tribunal Supremo.
range: Resolución
url: >-
  https://www.xunta.gal/dog/Publicados/2016/20161104/AnuncioG0422-201016-0001_gl.html
---
<p>Para xeral coñecemento, de conformidade co disposto nos artigos 72, 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a Sección Quinta da Sala do Contencioso-Administrativo do Tribunal Supremo, con data do 16 de marzo de 2016, ditou sentenza no recurso de casación número 2802/2014, interposto contra a sentenza pronunciada, con data do 22 de maio de 2014, pola Sección Segunda da Sala do Contencioso-Administrativo do Tribunal Superior de Xustiza de Galicia, no procedemento ordinario 4524/2011, interposto por Eva Pardo González, José Benito González Trigás, Alberto Otero Carneiro e José Alonso Vázquez. Esta sentenza, que devén firme, na súa parte dispositiva literalmente di: </p>
    <p>«1º. Estimamos parcialmente o recurso de casación interposto contra a sentenza da Sala do Contencioso-Administrativo do Tribunal Superior de Xustiza de Galicia, do 22 de maio de 2014, estimatoria do recurso interposto contra a Orde do 16 de setembro de 2011, sobre aprobación definitiva do Plan xeral de ordenación municipal do concello de Boborás (Ourense), setenza que casamos e anulamos, en canto que incorre en incongruencia nos particulares reflectidos no corpo desta sentenza.</p>
    <p>2º. Estimamos o recurso contencioso-administrativo contra a Orde do 16 de setembro de 2011, sobre aprobación definitiva do Plan xeral de ordenación municipal do concello de Boborás (Ourense), que anulamos por contrario ao ordenamento xurídico.</p>
    <p>3º. Non facemos imposición das custas causadas nin en instancia nin en casación.</p>
    <p>Así, por esta nosa sentenza, que deberá inserirse na colección lexislativa do Consello Xeral do Poder Xudicial, pronunciámolo, mandámolo e asinámolo».</p>
    <p>O Tribunal Supremo, mediante Auto do 6 de abril de 2016, acordou que procede a aclaración da Sentenza do 16 de marzo de 2016, que no punto segundo da resolución debe dicir: «Estimamos o recurso contencioso-administrativo contra a Orde do 16 de setembro de 2011, sobre a aprobación definitiva do Plan xeral de ordenación municipal do concello de Boborás (Ourense), a cal anulamos no relativo á delimitación do ámbito do núcleo rural da Almuzara establecida pola referida orde, por contrario ao ordenamento xurídico».</p>
    <p>Santiago de Compostela, 13 de outubro de 2016</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

