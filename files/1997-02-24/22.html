---
date: '1997-02-24'
id: 3B16
page: 1
number: 37
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 4 de febreiro de 1997, da Dirección Xeral de Industria, pola que
  se lle concede ó Concello de Vilalba a cualificación de entidade autorizada
  para a impartición de cursos teórico-prácticos para a formación de
  instaladores de gas na categoría IG-II.
range: Resolución
url: 'https://www.xunta.gal/dog/Publicados/1997/19970224/Anuncio3B16_gl.html'
---
<p>Vista a solicitude presentada polo Concello de Vilalba e a documentación que se xunta, na que se solicita que lle sexa concedida a cualificación de entidade autorizada para a impartición de cursos teórico-prácticos para a formación de instaladores de gas na categoría IG-II.</p>
<p>Vista a Orde do 17 de decembro de 1985, do Ministerio de Industria e Enerxía, pola que se aproban a instrucción sobre documentación e posta en servicio das instalacións receptoras de gases combustibles e a instrucción sobre instaladores autorizados de gas e empresas instaladoras, na que se establecen as diferentes probas e requisitos para a obtención dos distintos tipos de carnés, así como as condicións que deberán cumpri-las entidades autorizadas para a formación de instaladores.</p>
<p>Considerando que a entidade solicitante cumpre cos requisitos regulamentariamente establecidos, esta Dirección Xeral de Industria,</p>
<p>RESOLVE:</p>
<p>Outorgarlle ó Concello de Vilalba a cualificación de entidade autorizada para a impartición de cursos teórico-prácticos para a formación de instaladores de gas na categoría IG-II, e proceder á súa inscrición no rexistro correspondente da Dirección Xeral de Industria.</p>
<p>Para o inicio do curso, deberán presentar perante a Delegación Provincial de Industria e Comercio de Lugo, fotocopia desta resolución, programación, profesorado, lugar, horario e exames, co fin de realiza-lo control correspondente.</p>
<p>Así mesmo e para efectos estatísticos e de control, deberanse presentar na Delegación Provincial de Industria e Comercio de Lugo e na Dirección Xeral de Industria unha memoria anual de actuacións na que figurarán os datos relacionados no punto 12.4 da devandita Orde do 17 de decembro de 1985.</p>
<p>Esta autorización deberá renovarse ós dous anos, para o que deberá acreditar perante esta Dirección Xeral de Industria o cumprimento dos requisitos esixidos na autorización inicial.</p>
<p>Santiago de Compostela, 4 de febreiro de 1997.</p>
<p>Joaquín del Moral Crespo</p>
<p>Director xeral de Industria</p>
<p>939</p>

