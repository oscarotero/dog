---
date: '1997-02-24'
id: 3ACE
page: 1
number: 37
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 5 de febreiro de 1997 pola que se convocan seis cursos de
  segundo nivel de protección civil sobre accidentes na estrada.
range: Resolución
url: 'https://www.xunta.gal/dog/Publicados/1997/19970224/Anuncio3ACE_gl.html'
---
<p>Dentro do programa de actividades que a Academia Galega de Seguridade en colaboración coa Secretaría Xeral para a Protección Civil e o Medio Ambiente ten previsto realizar no ano 1997, conforme as funcións que ten encomendadas pola Orde do 22 de abril de 1994, pola que se regula a formación do persoal voluntario de protección civil, anúnciase a celebración de 6 cursos de protección civil de 2º nivel sobre accidentes na estrada, que deberán desenvolverse conforme as seguintes bases:</p>
<p>Obxectivos.</p>
<p>Dota-lo persoal voluntario de protección civil que asiste ós cursos dunha formación teórico-práctica que lles permita realizar satisfactoriamente as tarefas que teñen encomendadas.</p>
<p>Destinatarios.</p>
<p>Os cursos van dirixidos ós membros das agrupacións de voluntarios de protección civil da Comunidade Autónoma de Galicia, que previamente superasen o curso básico.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Solicitudes.</p>
<p>1. As persoas que desexen participar nestes cursos deberán presentar, cuberta a máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 14 de marzo de 1997, ás 14 horas.</p>
<p>3. As instancias serán enviadas polo presidente da agrupación correspondente á sede da Academia Galega de Seguridade: rúa de Madrid, 2-4 Polígono das Fontiñas, 15703, Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992 do 26 de novembro, de réxime xurídico das administracións públicas e do procedemento administrativo común.</p>
<p>Contido.</p>
<p>O contido dos cursos de 2º nivel sobre salvamento e socorrismo acuático divídese en tres partes:</p>
<p>a) Conceptos xerais.</p>
<p>b) Accidentes en vehículos pesados.</p>
<p>c) Primeiros auxilios.</p>
<p>Duración e datas.</p>
<p>Os cursos celebraranse durante o ano 1997 e terán unha duración de 30 horas lectivas.</p>
<p>As datas destes serán en función das solicitudes feitas para cada curso.</p>
<p>Relación de admitidos.</p>
<p>A relación de admitidos publicarase o día 31 de marzo de 1997 no taboleiro de anuncios da Academia Galega de Seguridade e no da Secretaría Xeral para Proteción Civil, ou ben poden confirma-la súa asistencia chamando ós teléfonos (981) 56 34 00 ou ben (981) 54 60 00.</p>
<p>Lugar.</p>
<p>Determinarase en función das solicitudes recibidas.</p>
<p>Certificado de aproveitamento.</p>
<p>Ó remate dos cursos entregaráselles un certificado de asistencia e aproveitamento a aquelas persoas</p>
<p>que acrediten a súa asistencia continuada a estes, e superen as correspondentes probas de coñecementos.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento dos cursos para adaptalos ás necesidades da Administración e ás continxencias que poidan xurdir.</p>
<p>Santiago de Compostela, 5 de febreiro de 1997.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>1141</p>

