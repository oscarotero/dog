---
date: '1997-02-24'
id: 3AEE
page: 1
number: 37
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 7 de febreiro de 1997, da Xefatura Provincial de Estradas de
  Lugo, pola que se sinala a data para o levantamento das actas previas á
  ocupación e se somete a información pública a relación de propietarios
  afectados polas obras de corredor de alta velocidade Chantada-Monforte de
  Lemos, treito: Escairón-Monforte de Lemos, concello de Ferreira de Pantón,
  clave: N/LU/85.2.1.4.
range: Resolución
url: 'https://www.xunta.gal/dog/Publicados/1997/19970224/Anuncio3AEE_gl.html'
---
<p>Por resolución da Dirección Xeral de Obras Públicas da Xunta de Galicia, con data 23 de outubro de 1996, foi aprobado o proxecto das obras de corredor de alta velocidade Chantada-Monforte de Lemos, treito Escairón-Monforte de Lemos, concello de Ferreira de Pantón, clave: N/LU/85.2.1.4.</p>
<p>En acordo adoptado polo Consello da Xunta de Galicia o día 31 de outubro de 1996, declárase urxencia para efectos de aplicación do procedemento que regula o artigo 52 da vixente Lei de expropiación forzosa, do 16 de decembro de 1954 , a ocupación de bens e dereitos afectados polo dito proxecto.</p>
<p>Para tal efecto convócanse os propietarios e titulares de bens e dereitos afectados, que figuran na</p>
<p>relación exposta no taboleiro de anuncios do Concello de Ferreira de Pantón e na Delegación Provincial de Lugo, para que comparezan no lugar, día e hora que se detalla a continuación, co fin de proceder ó levantamento de actas previas á ocupación destes, que recollerán os datos necesarios para a determinación dos dereitos afectados, os seus titulares e o valor daqueles, sen prexuízo de se trasladaren ó lugar dos predios se o considerase necesario.</p>
<p>Lugar: Casa do Concello de Ferreira de Pantón.</p>
<p>Día : 24 de febreiro de 1997.</p>
<p>De : 9 a 14 horas, de Arias González, Albino a Vilariño López, Benigno.</p>
<p>Ó devandito acto deberán acudi-los titulares afectados persoalmente ou ben representados por persoa debidamente autorizada para actuar no seu nome, achegando os documentos acreditativos da súa titularidade, documento nacional de identidade e o último recibo da contribución; poderán acompañarse pola súa conta, de o consideraren oportuno, dos seus peritos e un notario.</p>
<p>Tendo en conta estes antecedentes e en cumprimento do establecido no artigo 17, parágrafo 2º da Lei de expropiación forzosa, ábrese a información pública ata o momento do levantamento da acta previa á ocupación correspondente, co fin de que os interesados poidan formular por escrito perante esa Xefatura Provincial de Estradas da Xunta de Galicia sita na Ronda da Muralla, nº 131, 27001, Lugo, as alegacións que estimen pertinentes co obxecto de enmendar posibles erros que se producisen ó relaciona-los propietarios afectados.</p>
<p>Lugo, 7 de febreiro de 1997.</p>
<p>José Antonio Cobreros Aranguren</p>
<p>Enxeneiro xefe provincial de Estradas de Lugo</p>
<p>1389</p>

