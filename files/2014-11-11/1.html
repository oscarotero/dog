---
date: '2014-11-11'
id: G0164-051114-0001
page: 46985
number: 216
agency: 'Consellería de Cultura, Educación e Ordenación Universitaria'
section: II. Autoridades e persoal. b) Nomeamentos.
title: >-
  ORDE do 28 de outubro de 2014 pola que se modifica a composición do Consello
  Social da Universidade de Santiago de Compostela.
range: Orde
url: >-
  https://www.xunta.gal/dog/Publicados/2014/20141111/AnuncioG0164-051114-0001_gl.html
---
<p>Mediante a Orde do 18 de setembro de 2012 (DOG do 27 de setembro) fíxose pública a composición dos consellos sociais das universidades de Santiago de Compostela, A Coruña e Vigo.</p>
    <p>A Lei 6/2013, do 13 de xuño, do Sistema Universitario de Galicia, establece que o Consello Social estará integrado por un máximo de trinta e unha persoas.</p>
    <p>O artigo 77 da Lei 6/2013, do 13 de xuño, establece que a representación dos intereses sociais no consello social corresponde a personalidades da vida cultural, profesional, económica, laboral ou social. Na representación destes intereses figura, entre outros, un membro designado polas corporacións dos municipios en que se sitúan os campus.</p>
    <p>Con data do 28 de outubro de 2014 tivo entrada na Consellería de Cultura, Educación e Ordenación Universitaria un escrito do presidente do Consello Social da Universidade de Santiago de Compostela comunicando a renuncia do membro do Consello Social designado polo Concello de Santiago de Compostela Rebeca Domínguez Iglesias e o nomeamento de Mª José Corral López. De acordo co artigo 79 da citada Lei 6/2013, do 13 de xuño, o mandato do membro substituto estenderase só polo tempo que reste para concluír o do substituído. </p>
    <p>Xúntase declaración de non estar incurso nas incompatibilidades sinaladas no artigo 78 da mencionada Lei 6/2013.</p>
    <p>O artigo 77.4 da Lei 6/2013, do 13 de xuño, establece que os acordos de designación de membros do consello social seran comunicados á persoa titular da consellería competente en materia de universidades, quen procederá ao seu nomeamento mediante orde da súa consellería.</p>
    <p>Por todo iso,</p>
    <h2>DISPOÑO:</h2>
    <p>Artigo único</p>
    <p>Nomear a Mª José Corral López membro do Consello Social da Universidad de Santiago de Compostela, designada polo Concello de Santiago de Compostela, en substitución de Rebeca Domínguez Iglesias.</p>
    <p>Disposición derradeira</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 28 de outubro de 2014</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

