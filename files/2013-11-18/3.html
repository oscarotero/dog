---
date: '2013-11-18'
id: G0244-151113-0005
page: 44556
number: 220
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 15 de novembro de 2013, da Secretaría Xeral da Igualdade, pola
  que se modifica o artigo 18 da Resolución do 21 de xuño de 2013, pola que se
  regulan as bases que rexerán o procedemento de concesión de axudas económicas
  destinadas a fomentar o asociacionismo e a participación das mulleres,
  cofinanciadas polo Fondo Social Europeo (FSE), e se procede á súa convocatoria
  para o ano 2013.
range: Resolución
url: >-
  https://www.xunta.gal/dog/Publicados/2013/20131118/AnuncioG0244-151113-0005_gl.html
---
<p>Mediante a Resolución da Secretaría Xeral da Igualdade do 21 de xuño de 2013 regúlanse as bases que rexen o procedemento de concesión de axudas económicas destinadas a fomentar o asociacionismo e a participación das mulleres e convócanse as ditas axudas para o ano 2013 (DOG nº 124, do 2 de xullo). </p>
    <p>O artigo 18 da Resolución do 21 de xuño de 2013 establece o día 15 de novembro de 2013 como data de remate do prazo para a xustificación das axudas concedidas ao abeiro desta. Considerando que de acordo coa disposición adicional da convocatoria se delega nas xefaturas territoriais da Vicepresidencia e Consellería de Presidencia, Administracións Públicas e Xustiza a resolución de concesión e, por conseguinte, o crédito foi desconcentrado nas devanditas xefaturas, e estando pendente parte da total resolución dos expedientes, é preciso modificar o artigo 18 para establecer un novo prazo que permita a axeitada xustificación por parte das entidades que resulten beneficiarias. </p>
    <p>Por todo o exposto, no uso das atribucións que me foron conferidas, </p>
    <footer><p>DISPOÑO:</p></footer>
    <p>Artigo único</p>
    <p>Modifícase o punto 1 do artigo 18 da Resolución do 21 de xuño de 2013, pola que se regulan as bases que rexerán o procedemento de concesión de axudas económicas destinadas a fomentar o asociacionismo e a participación das mulleres, cofinanciadas polo Fondo Social Europeo (FSE), e se procede á súa convocatoria para o ano 2013, sendo o prazo para xustificar o 15 de decembro de 2013. Admitiranse as xustificacións ata esa data.</p>
    <p>Disposición derradeira</p>
    <p>Esta resolución entrará en vigor o mesmo día da súa publicación no <em>Diario Oficial de Galicia.</em></p>
    <p>Santiago de Compostela, 15 de novembro de 2013</p>
    <footer><p>Susana López Abella<br>Secretaria xeral da Igualdade</p></footer>

