---
date: '2000-11-27'
id: '14966'
page: 15
number: 229
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 280/2000, do 9 de novembro, polo que se declara a urxente ocupación,
  para efectos de expropiación forzosa, pola Deputación Provincial da Coruña,
  dos bens e dereitos necesarios para a realización das obras do proxecto de
  EP-4901 ampliación, mellora e seguridade vial do p.k. 0,00 ó 0,60, San Ramón ó
  Cristo do Rañal (Programa de actuación da rede provincial de estradas), (Plan
  2000 de estradas) 1ª fase de 1999.
range: Decreto
url: 'https://www.xunta.gal/dog/Publicados/2000/20001127/Anuncio14966_gl.html'
---
<p>A Deputación Provincial da Coruña, en sesión que tivo lugar o 27 de novembro de 1998, aprobou o proxecto de EP-4901 ampliación, mellora e seguridade vial p.k. 0,00 ó 0,60, San Ramón ó Cristo do Rañal (Programa de actuación da rede provincial</p>
<p>de estradas), (Plan 2000 estradas) 1ª fase de 1999 e, na sesión do 2 de marzo de 1999, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. A Deputación Provincial da Coruña remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 2 de outubro de 2000.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable con data do 26 de outubro de 2000.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque, segundo sinala a deputación, existen razóns que fan necesaria a urxente execución das citadas obras, tal como é a pavimentación das estradas, o alargamento das calzadas, que teñen dimensións inferiores ás necesidades dos vehículos, a intensidade media do tráfico, a circulación de vehículos pesados e a existencia de puntos negros para evitar, deste xeito, o risco de accidentes.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais, e logo de deliberación do Consello da Xunta de Galicia na súa reunión do día nove de novembro de dous mil,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial da Coruña para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de EP-4901 ampliación, mellora e seguridade vial p.k. 0,00 ó 0,60, San Ramón ó Cristo do Rañal (Programa de actuación da rede provincial de estradas), (Plan 2000 estradas) 1ª fase de 1999.</p>
<p>Santiago de Compostela, nove de novembro de dous mil.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

