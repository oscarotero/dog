---
date: '2014-05-27'
id: G0003-150514-0001
page: 23883
number: 100
agency: Servizo Galego de Saúde
section: IV. Oposicións e concursos.
title: >-
  ANUNCIO do 22 de abril de 2014, da Xerencia da Estrutura de Xestión Integrada
  de Pontevedra e O Salnés, polo que se comunica a publicación de convocatoria
  pública para a provisión dun posto de xefatura de Servizo de Control de
  Concertos e Prestacións Externas.
range: Anuncio
url: >-
  https://www.xunta.gal/dog/Publicados/2014/20140527/AnuncioG0003-150514-0001_gl.html
---
<p>De conformidade co establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, vacante o posto de xefatura de servizo de control de concertos e prestacións externas e previa autorización do 22 de xaneiro de 2014 da Dirección Xeral de Recursos Humanos, e no uso das atribucións conferidas polo Decreto 43/2013, do 21 de febreiro, polo que se establece a estrutura orgánica do Servizo Galego de Saúde (DOG nº 47, do 7 de marzo), e a Orde do 28 de setembro de 2011 pola que se desenvolve a Estrutura organizativa de Xestión Integrada de Pontevedra e O Salnés e se delegan competencias nos seus órganos directivos (DOG nº 188, do 30 de setembro), modificada por Orde do 5 de xullo de 2012 (DOG nº 139, do 20 de xullo), o xerente da Estrutura de Xestión Integrada de Pontevedra e O Salnés, </p>
    <footer><p>RESOLVE:</p></footer>
    <p>Primeiro. Anunciar a convocatoria para cubrir, polo procedemento de libre designación, un posto de xefatura de servizo de control de concertos e prestacións externas.</p>
    <p>Segundo. As retribucións do posto ofertado serán as que correspondan de acordo coa orde anual pola que se ditan instrucións sobre a confección de nóminas do persoal ao servizo da Administración autonómica.</p>
    <p>Terceiro. As solicitudes para participar nesta convocatoria presentaranse, preferentemente, no Rexistro da Xerencia da Estrutura de Xestión Integrada de Pontevedra e O Salnés, sito no Hospital Provincial de Pontevedra, na rúa Loureiro Crespo, 2, ou a través de calquera dos procedementos do artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 15 días hábiles contados a partir do día seguinte ao da publicación deste anuncio no Diario Oficial de Galicia.</p>
    <p>Cuarto. As bases íntegras da convocatoria estarán expostas nos taboleiros de anuncios do Complexo Hospitalario de Pontevedra e do Hospital do Salnés, así como na páxina web do Servizo Galego de Saúde (www.sergas.es) e na intranet do CHOP.</p>
    <p>Pontevedra, 22 de abril de 2014</p>
    <footer><p>José Manuel González Álvarez<br>Xerente da Estrutura de Xestión Integrada de Pontevedra e O Salnés</p></footer>

