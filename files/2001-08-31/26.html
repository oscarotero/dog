---
date: '2001-08-31'
id: E03E
page: 11
number: 169
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 30 de xullo de 2001 pola que se somete a información pública o
  proxecto sectorial Parque Arqueolóxico da Arte Rupestre (Campolameiro,
  Pontevedra), declarado como de incidencia supramunicipal por acordo do
  Consello da Xunta de Galicia do 26 de xullo de 2001.
range: Resolución
url: 'https://www.xunta.gal/dog/Publicados/2001/20010831/AnuncioE03E_gl.html'
---
<p>O Consello da Xunta de Galicia acordou na súa reunión do día 26 de xullo de 2001 declara-lo proxecto sectorial Parque Arqueolóxico da Arte Rupestre (Campolameiro, Pontevedra) como de incidencia supramunicipal para os efectos previstos na Lei 10/1995, do 23 de novembro, de ordenación do territorio de Galicia.</p>
<p>Polo tanto, en cumprimento do disposto no artigo 25.3º da citada lei e no artigo 13.2º do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, a teor dos que os plans ou proxectos que o Consello da Xunta declare como de incidencia supramunicipal someteranse por un prazo mínimo dun mes ós trámites de información pública mediante o correspondente anuncio no Diario Oficial de Galicia e nun dos xornais dos de maior circulación na Comunidade Autónoma, e audiencia ás entidades locais sobre as que incida o plan ou proxecto</p>
<p>RESOLVO:</p>
<p>Someter a información pública o proxecto sectorial Parque Arqueolóxico da Arte Rupestre (Campola</p>
<p>meiro, Pontevedra) declarado como de incidencia supramunicipal por acordo do Consello da Xunta de Galicia do 26 de xullo de 2001, por un prazo dun mes contado a partir da publicación desta resolución no Diario Oficial de Galicia.</p>
<p>Os interesados disporán do prazo dun mes para examina-lo citado proxecto sectorial na Secretaría Xeral da Consellería de Cultura, Comunicación Social e Turismo e para presenta-las alegacións que consideren pertinentes.</p>
<p>Santiago de Compostela, 30 de xullo de 2001.</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>

