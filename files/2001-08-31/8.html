---
date: '2001-08-31'
id: DFEE
page: 11
number: 169
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 26 de xullo de 2001 pola que se nomea profesor titular de
  universidade da área de coñecemento de física da terra, astronomía e
  astrofísica, do departamento de Física Aplicada, a Antonio Ferriz Mas (praza
  30/2000).
range: Resolución
url: 'https://www.xunta.gal/dog/Publicados/2001/20010831/AnuncioDFEE_gl.html'
---
<p>Consonte coa proposta formulada pola comisión constituída para xulga-lo concurso convocado por resolución desta universidade do 17 de agosto de 2000 (BOE do 6 de setembro) para a provisión dunha praza de profesor titular de universidade da área de coñecemento de física da terra, astronomía e astrofísica, do departamento de Física Aplicada, en prol de Antonio Ferriz Mas con documento nacional de identidade número 31228365-T, e cumprindo o interesado os requisitos do apartado 2º do artigo 5 do Real decreto 1888/1984, do 26 de setembro.</p>
<p>Este rectorado, en uso das atribucións conferidas polo artigo 42 da Lei 11/1983, do 25 de agosto, de reforma universitaria, e demais disposicións que a desenvolven, resolveu nomear a Antonio Ferriz Mas profesor titular de universidade da área de coñecemento de física da terra, astronomía e astrofísica, do departamento de Física Aplicada.</p>
<p>Este nomeamento producirá plenos efectos a partir da correspondente toma de posesión polo interesado, que deberá efectuarse no prazo máximo dun mes, contado desde o día seguinte ó da publicación da presente resolución no Boletín Oficial del Estado.</p>
<p>Contra esta resolución, que esgota a vía administrativa, poderase interpoñer recurso ante a xurisdicción contencioso-administrativa, no prazo de dous meses contados a partir do día seguinte ó da súa publicación, de conformidade co disposto na Lei 29/1998, do 13 de xullo, reguladora da xurisdicción contencioso-administrativa.</p>
<p>Non obstante, os interesados poderán optar por interpor contra esta resolución recurso de reposición, no prazo dun mes contado a partir do día seguinte ó da súa publicación perante o mesmo órgano que a dictou. Neste caso non caberá interpo-lo recurso contencioso-administrativo antes citado mentres non se dicte resolución expresa ou presunta do recurso de reposición, de acordo co disposto na Lei 4/1999, do 13 de xaneiro, modificadora da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vigo, 26 de xullo de 2001.</p>
<p>Domingo Docampo Amoedo</p>
<p>Rector da Universidade de Vigo</p>

