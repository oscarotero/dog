---
date: '2001-08-31'
id: E076
page: 11
number: 169
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 9 de xullo de 2001 pola que se lle renova a acreditación de
  laboratorio de ensaios para o control de calidade da construcción ó
  laboratorio Aimen con domicilio na Relva-Torneiros, 36410-O Porriño
  (Pontevedra).
range: Resolución
url: 'https://www.xunta.gal/dog/Publicados/2001/20010831/AnuncioE076_gl.html'
---
<p>De acordo co establecido nos artigos 2 e 3 do Decreto 441/1990, do 6 de setembro (DOG do 24 de setembro) polo que se aproban as disposicións reguladoras específicas da acreditación de laboratorios de ensaio para o control de calidade da construcción, e por proposta da Dirección Técnica de Construccións e con informe favorable do Servicio de Calidade na Edificación conforme establecen os artigos 12.h e 18.3.1.a) do Decreto 70/1997, do 14 de marzo (DOG do 10 de abril), esta dirección xeral resolveu:</p>
<p>Renova-la acreditación e a súa inscrición no Rexistro de Laboratorio de Ensaios para o Control de Calidade da Construcción a Aimén, con domicilio na Relva-Torneiros. 36410-O Porriño (Pontevedra), polo prazo e condicións a que se refire o artigo 4 do anexo do Decreto 441/1990, do 6 de setembro, nas áreas de:</p>
<p>AP, «Área de ensaios de laboratorio de perfís e barras de aceiro para estructuras» co número 15021AP01.</p>
<p>AS «Área de control in situ da execución da soldadura de elementos estructurais de aceiro», co número 15022AS01.</p>
<p>HA «Área de control de formigón en masa ou armado e os seus materiais constituíntes: cemento, areas, auga, aceiro para armaduras, adicións e aditivos» co número 15053HA01.</p>
<p>O que se fai público para xeral coñecemento.</p>
<p>Santiago de Compostela, 9 de xullo de 2001.</p>
<p>P.D. (Resolución 6-4-1995)</p>
<p>José Antonio Redondo López</p>
<p>Director xeral do Instituto Galego da</p>
<p>Vivenda e Solo</p>

