---
date: '1995-02-28'
id: A64E
page: 1
number: 41
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 15 de febreiro de 1995 pola que se anuncian as obras de
  construcción dun centro de ensino secundario de 18 unidades en Ames (A
  Coruña), polo sistema de concurso de procedemento aberto.
range: Resolución
url: 'https://www.xunta.gal/dog/Publicados/1995/19950228/AnuncioA64E_gl.html'
---
<p>Esta consellería, unha vez cumpridos os trámites administrativos correspondentes, resolveu anunciar concurso de procedemento aberto da obra que se cita:</p>
<p>-Construcción dun centro de ensino secundario de 18 uds. en Ames (A Coruña).</p>
<p>-Orzamento de licitación: 336.623.512 ptas. (trescentos trinta e seis millóns seiscentas vintetrés mil cincocentas doce pesetas).</p>
<p>-Prazo de execución: 16 meses.</p>
<p>-Clasificación requirida: grupo «C», categoría «E».</p>
<p>Exposición de proxectos.-Os proxectos e o prego de cláusulas administrativas particulares estarán de manifesto na Subdirección Xeral de Construccións, Equipamento e Servicios Educativos, Secretaría Xeral desta consellería, edificio administrativo 2, San Caetano, Santiago de Compostela, durante o prazo de presentación de proposición das dez ás catorce horas. Os pregos de cláusulas administrativas particulares tamén se poderán examinar nas delegacións provinciais de Educación.</p>
<p>Prazo de presentación de proposicións.-Comezará o día seguinte ó da publicación da presente resolución no BOE e rematará o día 15 de marzo de 1995 ás 14 horas.</p>
<p>Lugar de presentación de proposicións.-No rexistro xeral desta consellería, edificio administrativo 2, San Caetano, Santiago de Compostela. En canto ás proposicións por correo, aplicarase o disposto na cláusula 7.1 do prego das administrativas particulares.</p>
<p>Documentación que presentarán os licitadores.-A especificada nas cláusulas 7.2, 7.3 e 7.4 do prego das administrativas particulares.</p>
<p>Exame da documentación.-A mesa de contratación cualificará as documentación presentadas e publicará a continuación, no taboleiro de anuncios desta consellería, o resultado da devandita cualificación, a fin de que se reparen, dentro do prazo que se indique, os defectos materiais observados na documentación.</p>
<p>Apertura de proposicións.-Realizaa a mesa de contratación ás 12 horas do día 22 de marzo de 1995, na sala de xuntas desta consellería.</p>
<p>O importe deste anuncio correrá a cargo da empresa adxudicataria.</p>
<p>Santiago de Compostela, 15 de febreiro de 1995.</p>
<p>Juan J. Bértolo Cadenas</p>
<p>Secretario xeral da Consellería de Educación e</p>
<p>Ordenación Universitaria</p>

