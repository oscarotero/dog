---
date: '2020-08-04'
id: C141-290520-0001
page: 31140
number: 155
agency: Portos de Galicia
section: VI. Anuncios. a) Administración autonómica.
title: >-
  ACORDO do 27 de maio de 2020 polo que se somete a información pública a
  solicitude de modificación substancial, por ampliación de prazo
  extraordinario, da concesión outorgada a Puerto Deportivo de Sada, S.L. para a
  explotación dunhas instalacións náutico-recreativas no porto de Sada.
range: Acordo
url: >-
  https://www.xunta.gal/dog/Publicados/2020/20200804/AnuncioC141-290520-0001_gl.html
---
<p>Logo de solicitude do concesionario Puerto Deportivo de Sada, S.L., a presidenta de Portos de Galicia acordou, o día 12.3.2020, iniciar o trámite de modificación, por ampliación de prazo extraordinario, da concesión outorgada a Puerto Deportivo de Sada, S.L. para a explotación dunhas instalacións náutico-recreativas no porto de Sada.</p>
    <p>Para poder xustificar a ampliación de prazo extraordinario segundo o disposto na D.T. 2ª da Lei 6/2017, o concesionario acreditou a realización dunha serie de investimentos que ascenden a un total de 104.360 € (IVE excluído), desagregando este investimento en dúas partidas, definidas na documentación técnica achegada á solicitude.</p>
    <p>En cumprimento do disposto no artigo 70.2 da Lei 6/2017, do 12 de decembro, de portos de Galicia, faise público, para que as persoas e entidades interesadas poidan examinar o expediente e presentar por escrito as alegacións que consideren oportunas na sede electrónica da Xunta de Galicia, https://sede.xunta.gal/portada, usando o procedemento xenérico PR0004, ou nun rexistro habilitado para o efecto, no prazo de vinte (20) días hábiles contados a partir do seguinte ao de publicación do presente anuncio no <em>Diario Oficial de Galicia</em>.</p>
    <p>Santiago de Compostela, 27 de maio de 2020</p>
    <footer><p>Susana Lenguas Gil<br>Presidenta de Portos de Galicia</p></footer>

