---
date: '1995-09-04'
id: 3F56
page: 6
number: 169
agency: CONCELLO DE VIGO
section: VI. ANUNCIOS
title: >-
  Anuncio de concurso para a contratación de servicios para a piscina cuberta de
  Lavadores.
range: Anuncio
url: 'https://www.xunta.gal/dog/Publicados/1995/19950904/Anuncio3F56_gl.html'
---
<p>I.-Obxecto</p>
<p>O obxecto do concurso é a contratación da prestación dos servicios de limpeza, conservación, mantemento, vixilancia, atención e control dos usuarios, así como dos servicios técnico-docentes, monitores e profesores para impartir distintas ensinanzas e actividades deportivas dependentes do complexo deportivo da piscina cuberta municipal de Lavadores, agás do servicio de cafetería.</p>
<p>II.-Prazo</p>
<p>A duración do contrato será desde o día seguinte ó da data de notificación da adxudicación do servicio ó contratista e rematará o 31 de decembro de 1995.</p>
<p>III.-Prezo</p>
<p>Non se establece tipo máximo de licitación no presente concurso polo que o prezo do contrato (IVE incluído) pola realización dos traballos obxecto da contratación virá determinado polo ofrecido polo licitador, que resulte adxudicatario.</p>
<p>IV.-Fianzas</p>
<p>A provisional fíxase en 100.000 ptas. e a definitiva no 4% do prezo de adxudicación.</p>
<p>V.-Prego de condicións</p>
<p>O prego de condicións estará exposto ó público para os efectos de posibles reclamacións, durante os oito días hábiles seguintes ó da publicación do presente anuncio no BOP.</p>
<p>VI.-Prazo de presentación de proposicións</p>
<p>As proposicións presentaranse en sobre pechado no Rexistro Xeral do Concello de Vigo, de 9 a 13 horas, ou por correo na forma legalmente establecida, dentro dos trece días hábiles seguintes ó da publicación do último anuncio do concurso no BOP ou Diario Oficial de Galicia, acompañadas da documentación esixida na cláusula XIII do prego de condicións.</p>
<p>VII.-Apertura de propostas</p>
<p>A apertura das propostas presentadas polos licitadores verificarase ás 12 horas do día seguinte hábil a aquel en que remate o prazo de presentación de proposicións, na sala de sesións da comisión de goberno ante a mesa constituída polo presidente do I.M.D. e o secretario xeral, que dará fe do acto. A mesa desestimará as proposicións que non reúnan os requisitos enumerados no prego de condicións e pasará o expediente ós servicios técnicos competentes do I.M.D. No suposto de que a apertura de proposicións corresponda celebrala en sábado suspenderase ata odía hábil seguinte.</p>
<p>O DIARIO OFICIAL DE GALICIA</p>
<p>VÉNDESE:</p>
<p>NA CORUÑA:EN PONTEVEDRA:</p>
<p>Na librería Arenas, Cantón Grande, 21En Luís Paredes Rey, rúa Benito Corbal, 1.</p>
<p>Na librería Inoa, Federico Tapia, 55.Na librería Gonzalo Rey, rúa Benito Corbal, 29.</p>
<p>EN FERROL:</p>
<p>Na librería Central Librera, rúa Dolores, 2 e 4.EN SANTIAGO DE COMPOSTELA:</p>
<p>Na librería Egea, rúa Sol, 74.Nos edificios administrativos de San Caetano,</p>
<p>edificio central, planta baixa, rexistro xeral.</p>
<p>EN LUGO:Na librería Toral, Cantón do Toural, 7.</p>
<p>Na librería Souto, praza de España, 14.Na papelería Xaquín, Rúa Nova de Abaixo, 10.</p>
<p>EN OURENSE:</p>
<p>En Aníbal e Hijos, S.L., Avda. da Habana, 65.EN VIGO:</p>
<p>No quiosco «La Viuda», rúa Lamas Carvajal, 46.En Librería Colón, rúa Colón, 22.</p>
<p>VIII.-Modelo de proposta</p>
<p>D..., con domicilio en..., con DNI nº..., expedido en... o día..., en representación de..., informado do anuncio de licitación do concurso convocado para contratación dos servicios para a piscina cuberta de Lavadores, manifesta:</p>
<p>1.-Que coñece o prego de cláusulas administrativas e técnicas particulares para tomar parte no concurso aberto de contratación dos servicios da piscina cuberta de Lavadores.</p>
<p>2.-Declara baixo a súa responsabilidade que, como licitador, ten plena capacidade xurídica e de obrar e dispón de medios materiais, económicos e persoais suficientes para realiza-los servicios, reúne os requisitos específicos esixidos e non se encontra incurso en ningunha das causas de incapacidade nin de incompatibilidade para contratar coa Administración municipal, de acordo co disposto na vixente Lei de contratos das administracións públicas.</p>
<p>3.-Establécese como prezo mensual do contrato polos servicios a que se refire a cláusula VI, número 1, apartado a) o de... ptas./mes, IVE incluído. (O licitador expresará en letra e número a cantiade que corresponda).</p>
<p>4.-Fixa o prezo do persoal técnico-docente dedicado ó ensino deportivo a que se refire a cláusula VI, número 1, letra b) en ptas./hora/monitor. (O licitador indicará a cantidade correspondente, en letra e número)</p>
<p>5.-Acompaña o plan de organización e funcionamento do servicio ofertado e ademais a documentación esixida no prego de condicións.</p>
<p>Lugar, data e sinatura do licitador.</p>
<p>Vigo, 25 de agosto de 1995.</p>
<p>José Manuel Figueroa Vila</p>
<p>Presidente do Consello de Administración</p>

