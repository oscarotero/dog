---
date: '1996-11-19'
id: BA96
page: 10
number: 226
agency: CONSELLERÍA DE SANIDADE E SERVICIOS SOCIAIS
section: I. DISPOSICIÓNS XERAIS
title: >-
  Decreto 403/1996, do 7 de novembro, polo que se crea na Secretaría Xeral da
  Consellería de Sanidade e Servicios Sociais a Subdirección Xeral de
  Ordenación, Informes e Estudios.
range: Decreto
url: 'https://www.xunta.gal/dog/Publicados/1996/19961119/AnuncioBA96_gl.html'
---
<p>A actual estructura da Consellería de Sanidade e Servicios Sociais establécese no Decreto 63/1996, do 15 de febreiro. Segundo o seu artigo 4.3, para o exercicio das súas competencias, a secretaría xeral conta coa vicesecretaría xeral, a subdirección xeral de réxime administrativo, a inspección sanitaria, a subdirección xeral de atención sociosanitaria e, integradas organicamente nela, a asesoría xurídica e a intervención delegada.</p>
<p>A necesidade dunha fluída e constante interrelación en materia sanitaria coas administracións públicas e a administración central do estado e a importancia, non só dun seguimento racional, senón tamén dunha avaliación global das actuacións das distintas unidades da Consellería de Sanidade e Servicios Sociais fan necesaria a creación dunha unidade á que, con rango de subdirección xeral, se lle encomende o apoio nestas funcións.</p>
<p>Polo tanto, en virtude do disposto na Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 22 de outubro, por proposta do conselleiro de Sanidade e Servicios Sociais e cos informes previos da Consellería da Presidencia e Administración Pública e de Economía e Facenda, logo de deliberación do Consello da Xunta de Galicia na súa reunión do día sete de novembro de mil novecentos noventa e seis,</p>
<p>DISPOÑO:</p>
<p>Artigo único.-Créase na Secretaría Xeral da Consellería de Sanidade e Servicios Sociais a Subdirección Xeral de Ordenación, Informes e Estudios, á que lle corresponderá o seguimento e avaliación global dos obxectivos e accións das distintas unidades da consellería, así como o apoio administrativo, mediante a emisión de informes e estudios, nas relaciones de carácter sanitario cos órganos da Administración central do Estado e demais administracións públicas.</p>
<p>Disposicións derradeiras</p>
<p>Primeira.-Facúltase o conselleiro de Sanidade e Servicios Sociais para dictar cantas disposicións sexan necesarias para o desenvolvemento do presente decreto.</p>
<p>Segunda.-Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, sete de novembro de mil novecentos noventa e seis.</p>
<p>Manuel Fraga Iribarne</p>
<p>Presidente</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>
<p>8157</p>

