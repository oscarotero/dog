---
date: '1997-09-05'
id: A2D6
page: 8
number: 171
agency: >-
  XULGADO DE PRIMEIRA INSTANCIA E INSTRUCCIÓN NÚMERO SEIS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (151/1994).
range: Edicto
url: 'https://www.xunta.gal/dog/Publicados/1997/19970905/AnuncioA2D6_gl.html'
---
<p>Eu, José Gómez Rey, maxistrado-xuíz do Xulgado de Primeira Instancia e Instrucción número seis de Santiago de Compostela, fago saber que no dito xulgado e co número 151/1994, se tramita procedemento xudicial sumario ó abeiro do artigo 131 da Lei hipotecaria, por instancia de Banco Gallego,</p>
<p>S.A., contra Construcciones Erolo, S.L., en reclamación de crédito hipotecario, no que por resolución desta data, se acordou sacar a pública poxa por primeira vez e termo de vinte días, os bens que logo se dirán; sinálase para que o acto do remate teña lugar na sala de audiencia deste xulgado, o día oito de outubro próximo, ás doce horas, coas prevencións seguintes:</p>
<p>Primeiro.-Que non se admitirán ofertas que non cubran o tipo da poxa.</p>
<p>Segundo.-Que os licitadores, para tomaren parte na poxa, deberán consignar previamente na conta deste xulgado, no Banco de Bilbao Vizcaya, S.A. número 1500, unha cantidade igual, polo menos, ó 20% do valor dos bens que sirva de tipo, facéndose constar o número e ano do procedemento, requisito sen o cal non serán admitidos; non se aceptará diñeiro en metálico ou cheques no xulgado.</p>
<p>Terceiro.-Poderán participar coa calidade de cederlle o remate a un terceiro.</p>
<p>Cuarto.-En tódalas poxas, desde o anuncio ata a súa celebración, poderán facerse ofertas por escrito en prego pechado, facendo o depósito ó que se fixo referencia anteriormente.</p>
<p>Quinto.-Os autos e a certificación do rexistro a que se refire a regra cuarta do artigo 131 da Lei hipotecaria están de manifesto na secretaría do xulgado, entendéndose que todo o licitador acepta como bastante a titulación existente, e que as cargas e gravames anteriores e os preferentes, se os houber, ó crédito do demandante, continuarán subsistentes, entendéndose que o rematante os acepta e queda subrogado na responsabilidade destes, sen se destinar á súa extinción o prezo do remate.</p>
<p>Para o suposto de que non houbese ofertantes na primeira poxa, sinálase para a celebración dunha segunda o día doce de novembro ás doce horas, servindo de tipo o 75% do sinalado para a primeira poxa, sendo de aplicación as demais prevencións da primeira.</p>
<p>Igualmente e para o caso de que tampouco houbese licitadores nunha segunda poxa, sinálase para a celebración dunha terceira o día dezasete de decembro seguinte, ás doce horas, poxa que se celebrará sen suxeición a tipo, e quen desexe tomar parte nela deberá consigna-lo 20% do tipo que serviu de base para a segunda.</p>
<p>Se por forza maior ou causas alleas ó xulgado, non puidese celebrarse a poxa no día e hora sinalados, entenderase que se celebrará o seguinte día hábil, á mesma hora, exceptuando os sábados.</p>
<p>O presente edicto servirá de notificación ó/s debedor/es para o caso de non se poder levar a efecto no predio ou predios poxados.</p>
<p>Bens que se sacan a poxa.</p>
<p>Concello de Ames, rúa Rosalía de Castro, 95, no Milladoiro.</p>
<p>1. Número dezanove. Vivenda letra C da planta quinta, con acceso polo portal. Extensión: noventa e tres metros e cincuenta e sete decímetros cadrados. Linda, tomando como punto de referencia o relanzo das escaleiras: fronte, co dito relanzo, caixas de ascensor e escaleiras e con dous patios de luces; fondo, patio de luces, vivenda letra A do portal II e cuberta da planta baixa; dereita entrando, dous patios de luces, vivendas letra E dese portal; e esquerda, patio de luces, cuberta de planta baixa e Adelina Carreira Martínez. Cota: un con oitenta e catro por cento (1,84%), cada unha. Anexos: teñen como anexo o rocho na planta baixo cuberta, sinalado co número corenta e tres. Inscrita no tomo 746, libro 182, folio 45, predio 18.028.</p>
<p>2. Número corenta e dous. Vivenda letra C da terceira planta, con acceso polo portal II. Extensión: oitenta metros e oitenta e cinco decímetros cadrados. Linda, tomando como punto de referencia o relanzo das escaleiras: fronte, o dito relanzo, caixa de ascensor e patio de luces; fondo, transversal á Avda Rosalía de Castro; dereita entrando, vivenda letra D deste portal e relanzo das escaleiras: e esquerda entrando, patio de luces e Mercedes Rodríguez Sousa. Cota: un con cincuenta e nove por cento (1,59%). Anexo: ten como tal o rocho na planta baixo cuberta, sinalado co número cincuenta e un. Inscrita no tomo 746, libro 182, folio 85, predio 18.074.</p>
<p>Tipo de poxa.</p>
<p>A número 18.028, cinco millóns de pesetas, e a número 18.074, seis millóns de pesetas.</p>
<p>Dado en Santiago de Compostela, un de xullo de mil novecentos noventa e sete.</p>
<p>O maxistrado-xuíz</p>
<p>Rubricado</p>
<p>O secretario</p>
<p>Rubricado</p>
<p>5880</p>

