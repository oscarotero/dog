---
date: '2014-12-31'
id: L354-101214-0008
page: 55961
number: 250
agency: Concello de Ourense
section: VI. Anuncios. b) Administración local.
title: ANUNCIO (expediente Patrimonio 2014001639).
range: Anuncio
url: >-
  https://www.xunta.gal/dog/Publicados/2014/20141231/AnuncioL354-101214-0008_gl.html
---
<p>A Xunta de Goberno Local, na sesión ordinaria do 27 de novembro de 2014, adoptou, entre outros, o seguinte acordo.</p>
    <p>23. Deslindamento de terreo de titularidade municipal lindeiro con terreos privativos das comunidades dos números 4, 6, 8, 10 e 12 da avenida de Marín.</p>
    <p>A Xunta de Goberno Local, de conformidade coa proposta, por unanimidade dos asistentes (7 votos a favor) acordou:</p>
    <p>1. Asumir na súa totalidade o contido do informe xurídico do 24 de novembro de 2014, que se terá por reproducido como integrante desta resolución para os efectos de motivación.</p>
    <p>2. Proceder ao deslindamento da parcela sita na avenida de Marín, que se corresponde co predio rexistral 9.665 do Rexistro da Propiedade nº 2 de Ourense, segundo a seguinte descrición: </p>
    <p>Parcela de terreo de forma en L irregular que, partindo desde a avenida de Marín, ten un primeiro tramo que se despraza cara ao leste, xirando este trazado cara ao sur á altura da esquina norte do edificio sito no número 8 da citada avenida, cun desenvolvemento lineal de 107 m ata o centro do predio matriz orixinal. A superficie total deste tramo de terreo, destinado ao servizo de paso ou tránsito a pé e rodado, é de 538 m2, cun largo continuo de 5 metros e un desenvolvemento perimetral de 224,82 metros.</p>
    <p>Estremas: </p>
    <p>Norte: en liña recta de 27,67 metros con terreos do Concello de Ourense, antes de Renfe.</p>
    <p>Leste: en liña quebrada de 37,77 metros con resto de predio matriz do predio rexistral 10.855, en liña de 26,50 metros con parcela segregada nº 3 do predio rexistral 10.855 (bloque nº 12), 20 metros con parcela segregada nº 4 do predio rexistral 10.855 (bloque nº 10) e 4,96 metros con parcela segregada nº 5 do predio rexistral 10.855 (bloque nº 10).</p>
    <p>Sur: en liña recta de 5 metros con resto do predio matriz da finca rexistral 10.855.</p>
    <p>Oeste: en liña quebrada de 42,30 metros, 38,91 metros e 21,49 metros, respectivamente, co resto do predio matriz do predio rexistral 10.855, e en liña recta de 5,80 metros coa avenida de Marín.</p>
    <p>3. Anunciar no <em>Diario Oficial de Galicia</em>, no <em>Boletín Oficial</em> da provincia e no taboleiro de anuncios deste concello a data para iniciar as operacións de deslindamento. Queda fixado para estes efectos o día 27 de marzo de 2015, ás 10.00 horas. </p>
    <p>4. Facultar a concelleira delegada de Urbanismo para realizar todas as actuacións precisas para efectuar os trámites pertinentes para executar as operacións de delindamento.</p>
    <p>5. Darlles traslado a Eduardo Moure Crespo, a Ricardo Portabales Fernández e aos demais interesados do informe xurídico do 24 de novembro de 2014.</p>
    <p>Ourense, 28 de novembro de 2014</p>
    <footer><p>Áurea E. Soto Vázquez<br>Concelleira secretaria</p></footer>

