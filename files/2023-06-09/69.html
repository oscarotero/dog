---
date: '2023-06-09'
id: C141-220523-0001
page: 36012
number: 109
agency: Portos de Galicia
section: VI. Anuncios. a) Administración autonómica.
title: >-
  ACORDO do 15 de maio de 2023 polo que se anuncia o trámite de competencia de
  proxectos relativo á solicitude presentada por Pérez Queiruga e Hijos, S.L.
  dunha concesión administrativa no porto da Pobra do Caramiñal.
range: Acordo
url: >-
  https://www.xunta.gal/dog/Publicados/2023/20230609/AnuncioC141-220523-0001_gl.html
---
<p>A entidade Pérez Queiruga e Hijos, S.L. solicitou a Portos de Galicia unha concesión administrativa para ocupar 3.878,25 m2 no dominio público portuario do porto da Pobra do Caramiñal con destino a oficinas e invernada de embarcacións.</p>
    <p>En cumprimento dos artigos 68 e 70 da Lei 6/2017, do 12 de decembro, de portos de Galicia, faise público para que nun prazo dun (1) mes, contado a partir do día seguinte ao da publicación deste anuncio no <em>Diario Oficial de Galicia,</em> poidan presentarse outras solicitudes que teñan o mesmo ou distinto obxecto que aquela, e que deberán reunir os requisitos previstos no artigo 70 da citada Lei 6/2017.</p>
    <p>A seguir, defínense expresamente os criterios de valoración das propostas, tendo en conta que a valoración máxima de cada proposta serían 100 puntos e que, en caso de igualdade de puntuación, se terá en conta a orde na presentación:</p>
    <p>– Actividades que se van desenvolver no título: valorarase cada actividade, con carácter incremental ata 50 puntos.</p>
    <p>• 10 puntos sobre 100 almacenaxe/depósito/loxística: mercadoría se non é movida por vía marítima, pero con relación coa actividade portuaria e/ou embarcacións.</p>
    <p>• 10 puntos sobre 100 Venda de material náutico, pesca e efectos navais.</p>
    <p>• 10 puntos sobre 100 Venda de embarcacións.</p>
    <p>• 10 puntos sobre 100 Reparación de embarcacións/buques e mecánica naval.</p>
    <p>• 10 puntos sobre 100 Industria conserveira.</p>
    <p>• 6 puntos sobre 100 Locais, oficinas e desde sedes de clubs, confrarías, asociacións ou empresas vinculadas á actividade portuaria.</p>
    <p>• 2 puntos sobre 100 Formación e ensinanzas náutico-pesqueira.</p>
    <p>• 2 puntos sobre 100 Outros usos complementarios da actividade portuaria diferente das anteriores, sempre que se cumpra o DEUP da Pobra do Caramiñal.</p>
    <p>– Investimento: valorarase con 30 puntos sobre 100, outorgando a máxima puntuación á proposta co máximo valor. A valoración será de 0 puntos á proposta con menor valor, o máximo número de puntos á proposta con maior valor e interpolando de maneira lineal o resto delas.</p>
    <p>– Eficiencia enerxética: valorarase con 15 puntos sobre 100, outorgando a máxima puntuación a aquelas propostas que xustifiquen os maiores aforros enerxéricos. Para a valoración do resto de propostas, interpolarase linealmente en función dos aforros enerxéticos propostos, ata 0 puntos ás propostas que non propoñan aforros enerxéticos. </p>
    <p>– Explotación e coordinación co resto de operacións portuarias: valorarase con 5 puntos sobre 100, outorgando a máxima puntuación a aquelas propostas que xustifiquen adecuadamente que desenvolverán actividades na zona de servizo do porto que presten servizo, supoñan sinerxías ou demanden servizos doutros usuarios ou industrias existentes do porto. A valoración será de 5 puntos a aquelas que supoñan sinerxías e 0 puntos ás propostas que non supoñan sinerxías.</p>
    <p>As solicitudes poderán presentarse mediante o formulario PR004A da sede electrónica da Xunta de Galicia, dirixidas á Área de Explotación e Planificación. O plano de localización da concesión solicitada encóntrase á disposición do público para o seu exame na páxina web www.portosdegalicia.gal, na epígrafe de «Comunicacións e avisos» e dentro de «Procesos de información pública».</p>
    <p>Santiago de Compostela, 15 de maio de 2023</p>
    <footer><p>Susana Lenguas Gil<br>Presidenta de Portos de Galicia</p></footer>

