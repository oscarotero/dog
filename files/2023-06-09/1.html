---
date: '2023-06-09'
id: G0655-010623-0004
page: 35739
number: 109
agency: 'Consellería de Cultura, Educación, Formación Profesional e Universidades'
section: II. Autoridades e persoal. b) Nomeamentos.
title: >-
  ORDE do 31 do maio de 2023 pola que se renova a composición do Consello para a
  Convivencia Escolar da Comunidad Autónoma de Galicia.
range: Orde
url: >-
  https://www.xunta.gal/dog/Publicados/2023/20230609/AnuncioG0655-010623-0004_gl.html
---
<p>O artigo 10 do Decreto 8/2015, do 8 de xaneiro, polo que se desenvolve a Lei 4/2011, do 30 de xuño, de convivencia e participación da comunidade educativa en materia de convivencia escolar, creou o Consello para a Convivencia Escolar da Comunidade Autónoma de Galicia como órgano de carácter consultivo e de apoio a toda a comunidade educativa no que se refire á convivencia escolar.</p>
    <p>O dito consello estará presidido, de conformidade co artigo 10.3 do Decreto 8/2015, do 8 de xaneiro, pola persoa responsable da consellería con competencias en materia de educación. </p>
    <p>De acordo co establecido no artigo 10.10 do Decreto 8/2015, do 8 de xaneiro, o nomeamento das persoas integrantes do Consello para a Convivencia Escolar da Comunidade Autónoma de Galicia será competencia da persoa titular da consellería con competencias en materia de educación, por proposta das organizacións, dos órganos, dos centros e das institucións a que pertenzan os seus membros, por un período de dous anos, a partir da data da súa publicación no <em>Diario Oficial de Galicia</em>, e renovable por dous máis. No caso de que un dos seus membros perdese a súa representatividade, será designada unha persoa substituta conforme o sinalado nesta epígrafe e polo tempo que lle restaba no exercicio do cargo á anterior.</p>
    <p>O 22 de novembro de 2019 publicouse no <em>Diario Oficial de Galicia</em> a Orde do 14 de novembro de 2019 pola que se nomean os membros do Consello para a Convivencia Escolar da Comunidade Autónoma de Galicia, e transcorrido o prazo previsto no artigo 10.10 do Decreto 8/2015, do 8 de xaneiro, procede renovar a súa composición.</p>
    <p>En virtude do exposto,</p>
    <h2>DISPOÑO:</h2>
    <p>Artigo 1. <em>Membros do Pleno do Consello para a Convivencia Escolar da Comunidade Autónoma de Galicia</em></p>
    <p>Nomear membros do Pleno do Consello para a Convivencia Escolar da Comunidade Autónoma de Galicia, por proposta das organizacións, dos órganos, dos centros e das institucións a que pertenzan os seus membros, as persoas que se relacionan a seguir:</p>
    <p>1. Vicepresidencia: Judith Fernández Novoa, directora xeral de Ordenación e Innovación Educativa.</p>
    <p>2. Vogalías:</p>
    <p>a) As persoas titulares das restantes direccións xerais e secretarías xerais da consellería con competencias en materia de educación vinculadas á mencionada área, ou as persoas nas cales deleguen:</p>
    <p>Jesús Manuel Álvarez Bértolo, director xeral de Centros e Recursos Humanos.</p>
    <p>María Eugenia Pérez Fernández, directora xeral de Formación Profesional. </p>
    <p>José Alberto Díez de Castro, secretario xeral de Universidades.</p>
    <p>b) A persoa titular da Secretaría Xeral Técnica da consellería con competencias en materia de educación, ou a persoa en quen delegue:</p>
    <p>Manuel Vila López, secretario xeral técnico da Consellería de Cultura, Educación, Formación Profesional e Universidades.</p>
    <p>c) A persoa titular da xefatura territorial da consellería con competencias en materia de educación de cada provincia, ou a persoa en quen delegue:</p>
    <p>Indalecio Cabana Leira, xefe territorial da Coruña da Consellería de Cultura, Educación, Formación Profesional e Universidades.</p>
    <p>María José Gómez Rodríguez, xefa territorial de Lugo da Consellería de Cultura, Educación, Formación Profesional e Universidades.</p>
    <p>Jorge Rubén Sampedro Grande, xefe territorial de Ourense da Consellería de Cultura, Educación, Formación Profesional e Universidades.</p>
    <p>César A. Pérez Ares, xefe territorial de Pontevedra da Consellería de Cultura, Educación, Formación Profesional e Universidades.</p>
    <p>d) Catro persoas con rango de director/a xeral ou secretario/a xeral, representantes das consellerías competentes en materia de xustiza, sanidade, benestar e igualdade, ou as persoas nas cales deleguen:</p>
    <p>Ramón Aguirre Seoane, subdirector xeral de Relacións Institucionais e Parlamentarias.</p>
    <p>Alberto Fuentes Losada, secretario xeral técnico da Consellería de Sanidade.</p>
    <p>Jacobo José Rey Sastre, director xeral de Familia, Infancia e Dinamización Demográfica. </p>
    <p>Susana López Abella, secretaria xeral da Igualdade. </p>
    <p>e) Unha persoa representante do Consello Escolar de Galicia:</p>
    <p>Manuel Corredoira López, vicepresidente do Consello Escolar de Galicia. </p>
    <p>f) Unha persoa representante da Federación Galega de Municipios e Provincias:</p>
    <p>César Longo Queijo.</p>
    <p>g) Unha persoa representante da Xunta Autonómica de Directores de Centros Educativos:</p>
    <p>María Soledad Louro Lestón.</p>
    <p>h) Dúas persoas representantes das confederacións de asociacións de pais e nais, unha delas de centros educativos públicos e outra dos centros educativos privados concertados:</p>
    <p>María José Ferreño Precedo, representante das confederacións de pais e nais de centros públicos.</p>
    <p>Mario Fernández Fernández, representante das confederacións de pais e nais de centros privados. </p>
    <p>i) Unha persoa representante por cada organización sindical con representación na mesa sectorial docente:</p>
    <p>Julio Trashorras de la Fuente, representante de ANPE Galicia.</p>
    <p>José Manuel Fuentes Fariña, representante de CC.OO. Ensino.</p>
    <p>Antonia Martínez Díaz, representante de CIG Ensino.</p>
    <p>Sandra Montero Nogadera, representante de UGT-Servizos Públicos Galicia.</p>
    <p>j) Unha persoa representante da patronal dos centros de ensino privados concertados:</p>
    <p>María Belén Costa Rodríguez.</p>
    <p>k) Dúas persoas de recoñecido prestixio no ámbito da convivencia escolar:</p>
    <p>Francisco Ramón Durán Villa.</p>
    <p>Miguel Anxo Santos Rego.</p>
    <p>3. Secretaría: unha persoa funcionaria da consellería con competencias en materia de educación, que actuará como secretaria ou secretario, con voz e sen voto.</p>
    <p>Ana Mª Alzate Rodríguez, xefa do Servizo de Inclusión, Orientación e Convivencia.</p>
    <p>Artigo 2. <em>Duración do mandato</em></p>
    <p>O mandato, segundo o disposto no artigo 10.10 do Decreto 8/2015, do 8 de xaneiro, será por dous anos a partir da data da súa publicación no <em>Diario Oficial de Galicia</em>, renovable por dous anos máis, sen que poida exceder os catro, sen prexuízo do establecido na disposición adicional única.</p>
    <p>Artigo 3. <em>Substitución por perda de representatividade</em></p>
    <p>No caso de que unha das persoas membro perdese a súa representatividade, será designada unha persoa substituta conforme o sinalado neste punto e polo tempo que lle restaba no exercicio do cargo á anterior.</p>
    <p>Disposición adicional única. <em>Nomeamento inferior a dous anos por razóns de representatividade</em></p>
    <p>No caso de persoas representantes das confederacións de pais e nais de alumnado de centros públicos, ao non existir unha proposta conxunta das diversas confederacións, o nomeamento será por un ano e terá carácter rotatorio, comezando pola persoa que figura no artigo 1.2.h).</p>
    <p>Santiago de Compostela, 31 de maio de 2023</p>
    <footer><p>Román Rodríguez González<br>Conselleiro de Cultura, Educación, <br>Formación Profesional e Universidades</p></footer>

