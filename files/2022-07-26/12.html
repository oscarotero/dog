---
date: '2022-07-26'
id: G2017-140722-0001
page: 41300
number: 141
agency: Universidade da Coruña
section: IV. Oposicións e concursos.
title: >-
  RESOLUCIÓN do 14 de xullo de 2022 pola que se integra un funcionario do corpo
  de profesores titulares de escola universitaria no corpo de profesores
  titulares de universidade.
range: Resolución
url: >-
  https://www.xunta.gal/dog/Publicados/2022/20220726/AnuncioG2017-140722-0001_gl.html
---
<p>A Lei orgánica 4/2007, do 12 de abril, pola que se modifica a Lei orgánica 6/2001, do 21 de decembro, de universidades (LOU), establece na súa disposición adicional segunda que os funcionarios e as funcionarias do corpo de profesores titulares de escola universitaria que no momento da súa entrada en vigor posúan o título de doutor ou o obteñan posteriormente e se acrediten especificamente para o acceso ao corpo de profesores titulares de universidade, conforme o que establece o artigo 57 da LOU, accederán directamente ao corpo de profesores titulares de universidade nas mesmas prazas que ocupen.</p>
    <p>Unha vez solicitada por Manuel José Freire Tellado, con DNI ***5604**, funcionario do corpo de profesores titulares de escola universitaria da área de coñecemento de Mecánica de Medios Continuos e Teoría das Estruturas, a súa integración no corpo de profesores titulares de universidade e acreditados os requisitos exixidos, esta reitoría, no uso das facultades que lle confiren a Lei orgánica 6/2001, de universidades, e os estatutos desta universidade, resolve integralo no corpo de profesores titulares de universidade, área de coñecemento de Mecánica de Medios Continuos e Teoría das Estruturas, con efectos económicos e administrativos do 14 de xullo de 2022.</p>
    <p>Contra a presente resolución, que esgota a vía administrativa, poderá interpoñer recurso contencioso-administrativo no prazo de dous meses, que se contarán desde o día seguinte ao da súa publicación, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa. Previamente, e con carácter potestativo, poderá interpoñer recurso de reposición ante esta reitoría, no prazo dun mes, de acordo co establecido no artigo 123 da Lei 39/2015, do 1 de outubro, do procedemento administrativo común das administracións públicas (BOE de 2 de outubro).</p>
    <p>A Coruña, 14 de xullo de 2022</p>
    <footer><p>Julio E. Abalde Alonso<br>Reitor da Universidade da Coruña</p></footer>

