---
date: '2022-07-26'
id: G2018-180722-0002
page: 41301
number: 141
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 18 de xullo de 2022 pola que se declara inhábil o mes de agosto
  para o cómputo de prazos dos concursos convocados para a provisión de prazas
  de persoal docente e investigador non permanente.
range: Resolución
url: >-
  https://www.xunta.gal/dog/Publicados/2022/20220726/AnuncioG2018-180722-0002_gl.html
---
<p>O artigo 11 do Regulamento de selección de profesorado non permanente, aprobado polo Acordo do Consello de Goberno do 7 de febreiro de 2020, establece, no seu número 2, que «O mes de agosto será inhábil para a publicación de convocatorias e a reunión das comisións de selección». Por outra banda, o Regulamento de selección de profesorado permanente xa establece, no seu artigo 8, que «O mes de agosto será inhábil para a presentación de solicitudes de participación en procesos selectivos e para a reunión das comisións de selección».</p>
    <p>Tendo en conta que a publicación dos últimos concursos para provisión de prazas de persoal docente e investigador non permanente nas categorías de profesor axudante doutor, profesor asociado de Ciencias da Saúde (PACS) e concursos para a xeración de listas de agarda ten lugar a mediados do mes de xullo, considérase oportuno para acadar a maior participación posible que a finalización dos prazos de presentación de solicitudes non finalice no mes de agosto. Deste xeito, procede prorrogar tamén o prazo máximo para a resolución dos concursos. </p>
    <p>É por isto que,</p>
    <p>Esta reitoría resolve:</p>
    <p>Único. Declarar o mes de agosto inhábil para o cómputo de prazos dos concursos convocados para a provisión de prazas de persoal docente e investigador non permanente, incluídos o prazo de presentación de solicitudes e o prazo máximo da súa resolución. </p>
    <p>Contra esta resolución, que esgota a vía administrativa, poderase interpoñer recurso contencioso-administrativo perante o Xulgado do Contencioso-Administrativo de Santiago de Compostela, no prazo de dous meses, contados desde o día seguinte ao da súa publicación no taboleiro electrónico da USC.</p>
    <p>Santiago de Compostela, 18 de xullo de 2022 </p>
    <footer><p>O reitor da Universidade de Santiago de Compostela<br>P.D. (Resolución do 21.4.2022, DOG do 26 de abril)<br>Ernesto González Seoane<br>Vicerreitor de Profesorado</p></footer>

