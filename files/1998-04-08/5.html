---
date: '1998-04-08'
id: AD4A
page: 3
number: 67
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 2 de febreiro de 1998, da Delegación Provincial da Coruña, pola
  que se delega o exercicio de determinadas competencias no xefe do Servicio de
  Coordinación Deportiva da Secretaría Xeral para o Deporte en Santiago de
  Compostela.
range: Resolución
url: 'https://www.xunta.gal/dog/Publicados/1998/19980408/AnuncioAD4A_gl.html'
---
<p>Polo Decreto 216/1997, do 30 de xullo, procedeuse á creación e regulación do funcionamento do Servicio de Resposta Inmediata (SERI) para determinados procedementos tramitados por instancia de parte ante a Administración autonómica de Galicia, segundo os principios informadores de que debe someterse á actuación administrativa para conseguir unha maior axilidade e eficacia no seu servicio ó cidadán.</p>
<p>O Decreto 239/1997, do 10 de setembro, sobre desconcentración e delegación de competencias en determinados procedementos para a implantación do Servicio de Resposta Inmediata, establece no seu artigo 1 a desconcentración nos delegados provinciais da Consellería da Presidencia e Administración Pública das competencias que, en relación cos procedementos para o rexistro de entidades deportivas e a modificación do Rexistro de Entidades e Clubs, ten atribuídas na actualidade a Secretaría Xeral para o Deporte.</p>
<p>Co fin de conseguir efectivamente esa desexada axilización na resolución destes procedementos é polo que procede, agora, delega-la referida competencia, ademais de no xefe do Servicio Provincial da Secretaría Xeral para o Deporte na Coruña, na que se fixo por Resolución do 12 de setembro de 1997 tamén, e indistintamente, no xefe de Servicio de Coordinación Deportiva da dita secretaría en Santiago de Compostela.</p>
<p>Na súa virtude, facendo uso das atribucións que me confire o artigo 13 da Lei 30/1992, do 26 de novembro, de réxime xurídico das administracións públicas e do procedemento administrativo común,</p>
<p>DISPOÑO:</p>
<p>Primeiro.- Delegar no xefe do Servicio de Coordinación Deportiva da Secretaría Xeral para o Deporte a competencia para entender e resolve-los seguintes procedementos tramitados por instancia de parte en Santiago de Compostela.</p>
<p>-Rexistro de entidades deportivas.</p>
<p>-Modificación do Rexistro de Entidades e Clubs.</p>
<p>-Segundo.- As resolucións administrativas que se adopten facendo uso da delegación contida na presente resolución farán constar expresamente esta circunstancia e consideraranse dictadas pola autoridade que a conferiu.</p>
<p>Terceiro.- En calquera momento, o delegado provincial da Coruña da Consellería da Presidencia e Administración Pública poderá reclama-lo exercicio das competencias que son delegadas por esta reso</p>
<p>lución, de acordo co establecido no artigo 14 da citada lei.</p>
<p>A Coruña, 2 de febreiro de 1998.</p>
<p>José Antonio Sangil Noya</p>
<p>Delegado provincial da Coruña</p>
<p>2897</p>

