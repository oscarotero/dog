---
date: '1997-06-13'
id: 782E
page: 5
number: 113
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 5 xuño de 1997 pola que se declara provisonalmente o río Sor como
  espacio natural en réxime de protección xeral.
range: Orde
url: 'https://www.xunta.gal/dog/Publicados/1997/19970613/Anuncio782E_gl.html'
---
<p>A Lei 4/1989, do 27 de marzo, de conservación dos espacios naturais e da flora e fauna silvestres, no seu artigo 21.2º faculta as comunidades autónomas coa competencias na materia para establecer figuras de protección distintas ás establecidas no seu artigo 12.</p>
<p>Con base nisto e en virtude das competencias establecidas no artigo 27.30º do Estatuto de autonomía para Galicia, asumidas pola Xunta de Galicia polo Real decreto 1535/1984, do 20 de xuño, foi regulada a figura de espacio natural en réxime de protección xeral mediante o Decreto 82/1989, do 11 de maio.</p>
<p>A Consellería de Agricultura, Gandería e Montes, facendo uso da facultade outorgada polo artigo 6 do devandito Decreto 82/1989, do 11 de maio, con carácter preventivo e para salvagardar certos espacios ante posibles riscos ou ameazas de degradación e para garanti-lo mantemento dos ecosistemas,</p>
<p>DISPÓN:</p>
<p>Artigo 1º</p>
<p>Iníciase o trámite de inclusión no Rexistro de Espacios Naturais de Galicia do río Sor, cos límites que se describen no artigo 3 da presente orde.</p>
<p>Artigo 2º</p>
<p>Perante a necesidade de dotar este río dunha protección preventiva, declárase provisionalmente espacio natural en réxime de protección xeral, de</p>
<p>acordo co disposto no artigo 6 do Decreto 82/1989, do 11 de maio.</p>
<p>Artigo 3º.-Límites:</p>
<p>Os límites do espacio constitúeno o leito principal do río Sor, que nace en Montouto (de 620 a 640 m) incluíndo os regatos que conforman a súa cabeceira: Foxo, que descende da Serra da Gañidoira, lugar de Piocorto, parroquia de Sisto (Muras); Tras da Serra, procedente do Alto de San Xoán, lugar de Rioseco, parroquia de Freixo (Muras) co seus principais afluentes: Sollozo e Batán.</p>
<p>A partir de Ambosores estará incluído no ámbito de protección desta orde o leito principal ata a súa desembocadura na ría do Barqueiro.</p>
<p>Estarán incluídas, a súa vez, a zona de servidume de 5 metros de largo para uso público que lindan co leito do río, regulada na Lei 29/1985, do 2 de agosto, de augas.</p>
<p>Disposicións derradeiras</p>
<p>Primeira.-Facúltase o director xeral de Montes e Medio Ambiente Natural para desenvolver certas cuestións de carácter xeral que se deriven da aplicación desta orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 5 de xuño de 1997.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>4551</p>

