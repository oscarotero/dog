---
date: '1995-08-08'
id: '3362'
page: 6
number: 151
agency: CONCELLO DA CORUÑA
section: VI. ANUNCIOS
title: >-
  Resolución do 24 de xullo de 1995 pola que se anuncia concurso para o
  acondicionamento dos departamentos 13 e 14 do cemiterio de Santa Cecilia de
  Feáns-Mesoiro.
range: Resolución
url: 'https://www.xunta.gal/dog/Publicados/1995/19950808/Anuncio3362_gl.html'
---
<p>Obxecto: acondicionamento dos departamentos 13 e 14 do cemiterio de Santa Cecilia de Feáns-Mesoiro. (Ref. 095/82).</p>
<p>Tipo de licitación: 17.169.489 pesetas (IVE incluído).</p>
<p>Garantías: provisional, 343.390 pesetas; definitiva, 4% do orzamento.</p>
<p>Proposicións: o prazo de presentación de proposicións para optar ó concurso é de trece días naturais contados a partir do seguinte ó da publicación do anuncio de concurso no Diario Oficial de Galicia, e finalizará ás 13 horas. No caso de resultar sábado o día da finalización do prazo, quedará automaticamente prorrogado ó día hábil seguinte. Durante este prazo o expediente do concurso poderase examinar e retirar copia deste prego na Unidade de Obras e Concesións, en horas de 9 a 13 horas.</p>
<p>As proposicións, en tres sobres pechados, presentaranse de 9 a 13 horas no rexistro xeral de entrada deste concello, en man ou por correo (neste caso logo do cumprimento dos requisitos sinalados no artigo 100 do Regulamento xeral de contratación).</p>
<p>Modelo de proposición: as proposicións económicas axustaranse o seguinte modelo:</p>
<p>Don/Dona..., veciño/a de..., con domicilio en..., provisto/a de DNI número..., en representación de..., con domicilio en... (ou en nome propio), informado/a do anuncio de concurso para a contratación das obras comprendidas no proxecto de acondicionamento dos departamentos 13 e 14 do cemiterio de Santa Cecilia de Feáns-Mesoiro e dos pregos de condicións que o regulan, que acepto integramente e me comprometo a acatar, formulo proposición pola que opto á adxudicación polo prezo de... pesetas (IVE incluído) e no prazo de...</p>
<p>En proba de aceptación de tales compromisos deixo asegurada esta proposición co depósito previsto esixido, como xustifico co resgardo que achego.</p>
<p>Data e sinatura do propoñente.</p>
<p>A Coruña o 24 de xullo de 1995.</p>
<p>O alcalde</p>
<p>Rubricado</p>
<p>5242</p>

