---
date: '1995-08-08'
id: '3302'
page: 6
number: 151
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 10 de xullo de 1995 pola que se aproban as bases do concurso público
  para a adxudicación de axudas de profesor/a-bolseiro/a de lingua e literatura
  galegas nas universidades de Trier, Birmingham, Heidelberg e Barcelona e se
  anuncia a súa convocatoria.
range: Orde
url: 'https://www.xunta.gal/dog/Publicados/1995/19950808/Anuncio3302_gl.html'
---
<p>A Constitución española establece que as comunidades autónomas poden asumir competencias no «ensino da lingua da Comunidade Autónoma» (artigo 148º 17º), e que «a riqueza das distintas modalidades lingüísticas de España é un patrimonio cultural que será obxecto de especial respecto e protección» (artigo 3.3º).</p>
<p>O Estatuto de autonomía de Galicia establece que lle corresponde á Comunidade Autónoma galega a competencia exclusiva da «promoción e o ensino da lingua galega» (artigo 27.20º)</p>
<p>A Lei 3/1983, de normalización lingüística, do 15 de xuño, dispón no seu artigo 21.1º:</p>
<p>O Goberno galego fará uso dos recursos que lle confiren a Constitución española e o Estatuto de autonomía para que os emigrantes galegos poidan dispoñer de servicios culturais e lingüísticos en lingua galega.</p>
<p>Dado que as actuacións tendentes á potenciación do estudio da lingua e literatura contribúen ó enriquecemento da ciencia e da cultura dos pobos de España, para atende-lo interese crecente que hai polos estudios da lingua e literatura galegas nos centros universitarios das universidades de Trier, Birmingham, Heidelberg e Barcelona, e tendo en conta así</p>
<p>mesmo que a Consellería de Educación e Ordenación Universitaria ten subscrito convenios de colaboración coas anteditas universidades, é por todo isto polo que</p>
<p>DISPOÑO:</p>
<p>Artigo 1º.-Convocar un concurso público de méritos para a concesión de axudas de profesor/a bolseiro/a de lingua e literatura galegas en cada unha das universidades seguintes: Trier, Birmingham, Heidelberg e Barcelona, no curso académico 1995/1996. A selección farase entre licenciados en filoloxía hispánica (subsección galego-portugués), licenciados en filoloxía galega ou licenciados que gañaron a oposición de lingua galega e literatura de ensinanzas medias.</p>
<p>Artigo 2º.-Aproba-las bases que rexerán para este concurso e para a posterior concesión destas axudas para as prazas sinaladas tal e como se detallan nos anexos desta orde.</p>
<p>Artigo 3º.-A axuda será por un período mínimo de un ano académico, prorrogable como máximo ata tres. No caso de que o seleccionado/a sexa un profesor/a funcionario/a da Comunidade Autónoma galega, o nomeamento irá acompañado da correspondente comisión de servicios.</p>
<p>Artigo 4º.-Os pagamentos de profesores/as bolseiros/as faranse sempre a través da universidade receptora e do seguinte xeito:</p>
<p>1.-Profesor/a bolseiro/a non funcionario/a: 1.500.000 (un millón cincocentas mil) pesetas por ano para os destinos en universidades españolas e 1.700.000 (un millón setecentas mil) pesetas por ano para os destinos en universidades estranxeiras.</p>
<p>2.-Profesor/a bolseiro/a funcionario/a: recibirá o seu soldo como funcionario da Comunidade Autónoma galega e aboaráselle ademais unha cantidade suplementaria de 500.000 (cincocentas mil) pesetas por ano para aqueles destinos que sexan nas universidades españolas e 700.000 (setecentas mil) pesetas por ano para os destinos nas universidades do estranxeiro.</p>
<p>Estes pagamentos mencionados faranse con cargo ás partidas orzamentarias que figuren nos orzamentos xerais da Comunidade Autónoma de Galicia e que se apliquen para cada universidade.</p>
<p>Artigo 5º.-Facúltase o director xeral de Política Lingúística para dicta-las resolucións necesarias e para toma-las medidas oportunas para a execución desta orde.</p>
<p>Santiago de compostela, 10 de xullo de 1995.</p>
<p>Juan Piñeiro Permuy</p>
<p>Conselleiro de Educación e Ordenación</p>
<p>Universitaria</p>
<p>Sr. Secretario Xeral da Consellería de Educación</p>
<p>e Ordenación Universitaria.</p>
<p>Sr. Director Xeral de Política lingúística.</p>
<p>Sres. Directores Xerais de Universidades e Investigación, de Persoal, de Ordenación Educativa e Cen</p>
<p>tros, de Ensinanzas Profesionais e Formación de Adultos</p>
<p>Sres. Delegados Provinciais da Consellería de Educación e Ordenación Universitaria</p>
<p>ANEXO I</p>
<p>Bases que rexerán a convocatoria</p>
<p>Primeira.-Para solicita-la axuda sinalada nesta orde os candidatos/as debrerán cumpri-las seguintes condicións:</p>
<p>-Ter nacionalidade española</p>
<p>-Ser licenciado en filoloxía hispánica (subsección de galego-portugués), licenciado/a en filoloxía galega ou profesor/a funcionario/a de lingua e literatura galega no ensino secundario.</p>
<p>Segunda.-A asignación orzamentaria será especificada no artigo 4º desta orde, e inclúe tódolos conceptos (viaxe, desprazamentos, residencia, etc.)</p>
<p>Terceira.-As actividades obxecto destas bolsas comprenderán o ensino da lingua e da literatura galegas e a súa inserción na realidade de Galicia. Ademais a persoa seleccionada terá que participar nos actos de difusión da lingua e da cultura galegas para os que sexa requirido polo departamento correspondente e a Consellería de Educación e Ordenación Universitaria, para a promoción e a difusión da realidade galega. En todo caso, a súa dedicación académica axustarase á normativa da universidade receptora.</p>
<p>Cuarta.-Para poder proceder á prórroga do seu nomeamento, o profesor/a bolseiro/a terá que presentar no mes de xuño, na Dirección Xeral de Política Lingüística da Consellería de Educación e Ordenación Universitaria, unha memoria-resumo que deberá leva-lo visto e prace do departamento da universidade receptora e un informe positivo do encargado do Centro de Estudios Galegos da universidade respectiva.</p>
<p>O incumprimento das actividades, a non presentación da memoria, ou a non consecución do visto e prace nesta, levará consigo a revogación da axuda e a imposibilidade dunha prórroga, logo de audiencia do interesado perante os responsables da Consellería de Educación e Ordenación Universitaria e da universidade correspondente.</p>
<p>Quinta.-Os interesados deberán presenta-la súa solicitude, de acordo co modelo do anexo II desta convocatoria, no rexistro xeral da Consellería de Educación e Ordenación Universitaria ou en calquera das formas previstas no artigo 38 da Lei de réxime xurídico das administracións públicas e do procedemento administrativo común (BOE do 27 de novembro de 1992).</p>
<p>Canda a solicitude presentarase a seguinte documentación (orixinais ou fotocopias cumpulsadas):</p>
<p>-Fotocopia do DNI.</p>
<p>-Fotocopia do título de licenciado (ou acreditación de telo solicitado).</p>
<p>-Certificado de estudios.</p>
<p>-Currículum vitae e xustificantes dos méritos alegados.</p>
<p>-Escrito redactado polo interesado (5 folios como máximo) sobre os motivos da solicitude e que conteña un posible proxecto de traballo.</p>
<p>Sexta.-O prazo de presentación das solicitudes será de vinte días naturais, contados a partir dos seguintes ó da publicación desta orde no DOG.</p>
<p>Os defectos nas solicitudes notificaránselles ós interesados e daráselles un prazo de dez días para que emenden os erros ou omisións. Transcorrido ese prazo, se non se producise a emenda, as peticións arquivaranse sen máis trámite.</p>
<p>Sétima.-A selección das persoas responsables destas axudas e do desenvolvemento das prazas será feita por unha comisión presidida polo director xeral de Política Lingúística e composta polos seguintes membros:</p>
<p>-O subdirector xeral de Universidades.</p>
<p>-Un membro da universidade receptora (ou persoa na que delegue) do profesor/a bolseiro/a de lingua e literatura galegas.</p>
<p>-Un funcionario da Dirección Xeral de Política Lingüística, que actuará como secretario con voz pero sen voto.</p>
<p>Esta comisión proporalle os candidatos ó conselleiro de Educación e Ordenación Universitaria, que resolverá.</p>
<p>Oitava.-Para a selección do candidato valorarase:</p>
<p>-Currículum académico e méritos alegados.</p>
<p>-Experiencia no ensino e na organización de actividades relativas á lingua e á literatura galegas.</p>
<p>-Interese do proxecto presentado.</p>
<p>-Coñecemento, se é o caso, do idioma oficial da universidade receptora.</p>
<p>Novena.-Antes de presentarlle a proposta de nomeamento ó conselleiro de Educación e Ordenación Universitaria, a comisión poderá entrevista-los candidatos preseleccionados.</p>
<p>Décima.-Se no prazo máximo de tres meses non recae resolución expresa desta convocatoria, as solicitudes presentadas entenderanse desestimadas.</p>
<p>ANEXO II</p>
<p>Xunta de Galicia</p>
<p>Consellería de Educación e Ordenación Universitaria</p>
<p>Procedemento</p>
<p>Adxudicación de prazas de profesor/a bolseiro/a de lingua e literatura galegas en diversas universidades</p>
<p>Código do Procedemento</p>
<p>Documento : solicitude</p>
<p>Datos do Solicitante</p>
<p>ApelidosNomeNIF</p>
<p>EnderezoLocalidade</p>
<p>ProvinciaCódigo postalTeléfono</p>
<p>Solicito:</p>
<p>Ser admitido/a á convocatoria pública de prazas de profesor/a bolseiro/a de lingua e literatura galega nas universidades de Trier, Birmingham, Heidelberg e Barcelona pola Consellería de Educación e Ordenación Universitaria no DOG nº..., do día..., ó considerar que reúno os requisitos esixidos para tomar parte nela, e para tal efecto detallo a continuación:</p>
<p>Universidade ou universidades que solicita:</p>
<p>Carreira cursada e grao obtido</p>
<p>Documentación complementaria</p>
<p>-Fotocopia do título de licenciado/a (ou acreditación de telo solicitado).</p>
<p>-Certificado de estudios.</p>
<p>-Currículum vitae, acompañado dos xustificantes oportunos.</p>
<p>-Fotocopia do DNI.</p>
<p>-Proxecto de traballo.</p>
<p>Observacións</p>
<p>Lexislación aplicable</p>
<p>-Lei 3/1983, do 15 de xuño, de normalización lingüística.</p>
<p>-Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>-Lei de orzamentos xerais para o ano 1995</p>
<p>Sinatura do solicitante ou persoa que o representa</p>
<p>.........., de......... de 1995</p>
<p>(A cubrir pola Administración)</p>
<p>Recibido</p>
<p>Revisado e conforme</p>
<p>Número de expediente</p>
<p>Data de entrada</p>
<p>Data de efectos</p>
<p>Data de saída</p>
<p>Sr. Conselleiro de Educación e Ordenación</p>
<p>Universitaria</p>
<p>5382</p>

