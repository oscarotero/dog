---
date: '1995-08-08'
id: 332A
page: 6
number: 151
agency: >-
  XULGADO DE PRIMEIRA INSTANCIA E INSTRUCCIÓN NÚMERO UN DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (422/1989).
range: Edicto
url: 'https://www.xunta.gal/dog/Publicados/1995/19950808/Anuncio332A_gl.html'
---
<p>Manuel Pérez Echenique, maxistrado-xuíz do Xulgado de Primeira Instancia e Instrucción número un de Santiago de Compostela, fai público que, en virtude do acordado en xuízo sucesorio de testamentaría que se tramita neste xulgado co nº 422 de 1989, relativo á herdanza de Amparo Portela Oubiña, no que son herdeiros interesados José, María Teresa e Dolores Miramontes Portela, sácase a poxa pública, polo termo de vinte días, o predio que logo se dirá, pertencente á dita herdanza, baixo as seguintes condicións e advertencias:</p>
<p>1. Terá lugar na sala de audiencia deste xulgado, sito no Pazo de Xustiza (r/ Algalia de Abaixo, 24), ás doce horas do día vinteseis de setembro próximo.</p>
<p>2. O tipo de poxa está fixado no prezo de valoración, consistente en 5.652.780 pesetas.</p>
<p>3. Os licitadores consignarán na conta de depósitos deste xulgado, aberta no nº 1583 na oficina principal do Banco Bilbao Vizcaya desta praza, unha cantidade igual polo menos ó 20% do tipo de poxa. Poderán facerse ofertas por escrito en prego cerrado, xuntando os resgardos da consignación mencionada, desde o anuncio ata a celebración da poxa.</p>
<p>4. Están de manifesto na secretaría os autos e maila certificación rexistral do predio, facéndose advertencias e prevencións do artigo 131, regra 8 e 13, da Lei hipotecaria.</p>
<p>-Descrición do predio segundo e rexistro.</p>
<p>Predio urbano. Casa sinalada co número 52 moderno (antes tiña o 43) da rúa das Hortas desta cidade, parroquia de San Fructuoso, composta dun soar alto e dúas portas, unha para a dita rúa e outra para as hortas que se atopan ó lado oeste, con dúas ventás para a citada rúa e outra ventá máis un tragaluz para o oeste no vertedeiro; ten de longo a planta baixa da dita casa entre paredes, desde a que di á da rúa ás das hortas, 13 metros 33 centímetros, por 3 metros e 34 centímetros de largo, o que fai 44 metros 52 decímetros cadrados. Linda pola dereita, ou sexa, norte da súa entrada, a casa número 50, propia de José Túñez; esquerda, polo sur, a casa número 54, de Pedro Iglesias e dos herdeiros de Pedro Vázquez, calella no medio; leste, pola súa fachada, a expresada rúa e polo oeste, horta pertencente á mencionada casa.</p>
<p>Santiago de Compostela o un de xuño de mil novecentos noventa e cinco.</p>
<p>O maxistrado-xuíz</p>
<p>Rubricado</p>
<p>O secretario</p>
<p>Rubricado</p>
<p>95-4641</p>

