---
date: '1995-08-08'
id: 335E
page: 6
number: 151
agency: CONSELLERÍA DE SANIDADE E SERVICIOS SOCIAIS
section: VI. ANUNCIOS
title: >-
  Resolución do 26 de xullo de 1995, da Dirección Xeral de Recursos Económicos,
  pola que se anuncia concurso, polo trámite de urxencia, para a subministración
  de 207 equipos portátiles de radio trunking con destino ás xerencias de
  Atención Primaria.
range: Resolución
url: 'https://www.xunta.gal/dog/Publicados/1995/19950808/Anuncio335E_gl.html'
---
<p>Obxecto e orzamento: subministración de 207 equipos portátiles de radio trunking con destino ás xerencias de Atención Primaria, por un importe máximo de 31.050.000 ptas., IVE engadido.</p>
<p>Prazo de execución: os bens obxecto do presente concurso deberán ser entregados no prazo de dous meses naturais a partir da notificación da adxudicación definitiva.</p>
<p>Documentos de interese para os licitadores: o prego de cláusulas administrativas particulares e demais documentación complementaria pódese solicitar na Dirección Xeral de Asistencia Sanitaria, edificio administrativo San Lázaro, Santiago de Compostela, en días laborables desde as 9 ata as 14 horas.</p>
<p>Fianzas: o 2% do orzamento de licitación, que se constituirá segundo o disposto no artigo 36 da Lei de contratos das administracións públicas.</p>
<p>Clasificación: non se esixe.</p>
<p>Admisión de variantes: non se admiten.</p>
<p>Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente , no rexistro xeral da consellería/Sergas, antes das 14 horas do décimo terceiro día natural, contado a partir do seguinte ó da publicación deste resolución no DOG, ou por correo na forma indicada no punto 9 do prego de cláusulas administrativas.</p>
<p>Apertura das proposicións: a apertura das proposicións admitidas será realizada pola Mesa de Contratación, reunida en acto público na sala de xuntas da consellería, ás 10 horas do quinto día natural, contado a partir do seguinte a aquel no que remate o prazo de presentación de ofertas; no caso de que o devandito día coincida en sábado ou festivo, a apertura das proposicións terá lugar o seguinte día hábil.</p>
<p>Documentación que deberán achega-los licitadores: documentos que figuran no prego de cláusulas administrativas particulares.</p>
<p>Anuncios: os anuncios do presente concurso público serán por conta do adxudicatario do contrato.</p>
<p>Santiago de Compostela, 26 de xullo de 1995.</p>
<p>Antonio Carbajo Romero</p>
<p>Secretario xeral da Consellería de Sanidade e Servicios Sociais</p>
<p>95-5466</p>

