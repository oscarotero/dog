---
date: '1995-08-08'
id: 330E
number: 151
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 8 de xuño de 1995, da Delegación Provincial de Ourense, pola que
  se dispón a inscrición e a publicación do convenio colectivo de ámbito
  provincial da empresa Empresas Reunidas, S.A. de Ourense para o ano 1995.
range: Resolución
url: 'https://www.xunta.gal/dog/Publicados/1995/19950808/Anuncio330E_gl.html'
---
<p>Visto o texto do convenio colectivo da empresa Empresas Reunidas, S.A. (código nº 3200172), de Ourense para o ano 1995, que tivo entrada nesta delegación provincial da consellería de Xustiza, Interior e Relacións Laborais o día 1 de xuño do ano en curso, subscrito en representación da parte económica pola empresa e da parte social polos delegados da mesma, en xuntanza celebrada o día 2 de maio de 1995, e de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, texto refundido aprobado polo Real decreto 1/1995, do 24 de marzo, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo. Esta delegación provincial,</p>
<p>ACORDA:</p>
<p>Primeiro.-Ordena-la inscrición do convenio colectivo no libro de rexistro desta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia e no BOP.</p>
<p>Ourense, 8 de xuño de 1995.</p>
<p>Manuel López Casas</p>
<p>Delegado provincial de Ourense</p>
<p>Convenio colectivo de empresa para as axencias distribuidoras de gas butano e propano de Empresas Reunidas, S.A. Ourense</p>
<p>Artigo 1º.-Ámbito territorial.</p>
<p>O presente convenio será de aplicación para a empresa que ten como domicilio social Ourense, Avda. de Santiago, 13-15, Outariz (Ourense), O Carballiño e Maceda e como nome comercial Empresas Reunidas, S.A.</p>
<p>Artigo 2º.-Ámbito persoal.</p>
<p>Queda comprendido neste convenio todo o persoal relacionado coa actividade de distribución de gas butano e propano, salvo que exerza funcións de alta dirección ou alto consello.</p>
<p>Artigo 3º.-Duración, prórroga, denuncia e revisión.</p>
<p>A duración do presente convenio será de dous anos, prorrogándose de ano en ano, se non é denunciado con tres meses de anticipación ó final da súa vixencia, debéndose facer coa comunicación a que fai referencia o artigo 89 do Estatuto dos traballadores.</p>
<p>Artigo 4º.-Vixencia.</p>
<p>O presene convenio entrará en vigor para os efectos económicos o 1 de xaneiro de 1995 e terá unha vixencia do 1 de xaneiro de 1995 ata o 31 de decembro de 1996, debéndose revisa-los salarios a partir do 31 de decembro de 1995, os cales serán os que rexerán para 1996, de acordo co establecido no presente convenio.</p>
<p>Artigo 5º.-Garantía ad personam.</p>
<p>As cantidades superiores pactadas a título persoal ou calquera outra mellora que teña establecida a empresa no momento da sinatura do presente convenio serán respectadas na súa totalidade.</p>
<p>Artigo 6º.-Compensación e absorción.</p>
<p>As melloras do presente convenio poderán ser compensadas e absorbidas por calquera outra mellora voluntaria ou por disposición legal en cómputo anual, salvo que expresamente se pacte o contrario, todo isto de confomidade co disposto na orde ministerial do 22 de novembro de 1973 no seu artigo 10, apartado 2, que desenvolve o Decreto 2380/1973 sobre ordenación de salario.</p>
<p>Artigo 7º.-Xornada de traballo.</p>
<p>Establécese unha xornada de traballo para todo o persoal de 40 horas semanais para os anos 1995 e 1996.</p>
<p>Artigo 8º.-Vacacións.</p>
<p>Establécese un período de vacacións de 30 días naturais. As vacacións desfrutaranse preferentemente nos meses de maio a outubro, ambos inclusive.</p>
<p>Incluirase no salario correspondente ás vacacións o plus de transporte establecido no presente convenio.</p>
<p>Artigo 9º.-Retribucións.</p>
<p>Establécese un sistema retributivo para todo o persoal composto de:</p>
<p>A. Salario base.</p>
<p>B. Complementos salariais.</p>
<p>Artigo 10º.-Antigüidade.</p>
<p>O complemento persoal e antigüidade estará composto por cuadrienios na contía do 5% do salario base.</p>
<p>Artigo 11º.-Plus de transporte.</p>
<p>O plus de transporte figura na táboa de salarios anexa. A este plus aplicaráselle a seguinte táboa de penalizacións en caso de faltas de asistencia ou puntualidade.</p>
<p>a) Por cada dúas faltas de asistencia ó traballo perderase a parte correspondente a tres días de plus.</p>
<p>b) Por cada catro faltas de puntualidade inxustificadas perderase o plus correspondente sete días.</p>
<p>c) Por cada cinco faltas de puntualidade inxustificadas, perderase a totalidade do plus mensual.</p>
<p>d) Cada dúas faltas de puntualidade consideraranse unha de asistencia, tendo en conta que para efectos de penalización deste plus se considerará como falta de asistencia a de puntualidade superior a media hora.</p>
<p>Artigo 12º.-Gratificacións extraordinarias.</p>
<p>Consitirán en tres mensualidades de salario base máis antigüidade, pagadoiras unha en xullo, outra en decembro e a outra de xaneiro a marzo e por anos vencidos como participación en beneficios.</p>
<p>Artigo 13º.-Horas extraordinarias.</p>
<p>As horas extraordinarias pagaranse incrementadas nun 75% sobre o salario que corresponda a cada hora ordinaria, salvo as realizadas en festivos e domingos, que terán como incremento un 100% sobre a hora ordinaria.</p>
<p>Artigo 14º.-Xubilación.</p>
<p>Con dous anos de anticipación á xubilación do persoal ós 65 anos, a empresaa deberá ascender á categoría inmediata superior ó interesado, sempre que o solicite.</p>
<p>Establécese unha axuda á xubilación anticipada dos traballadores afectados polo presente convenio segundo a seguinte escala:</p>
<p>Ós 64 anos unha mensualidade.</p>
<p>Ós 63 anos dúas mensualidades.</p>
<p>Ós 62 anos tres mensualidades.</p>
<p>Ós 61 anos catro mensualidades.</p>
<p>Ós 60 anos cinco mensualidades.</p>
<p>As ditas mensualidades consideraranse a razón de salario base máis antigüidade.</p>
<p>Artigo 15º.-Roupa de traballo.</p>
<p>A empresa dotará os traballadores de roupa de traballo adecuada ó tipo de labor e época do ano.</p>
<p>Artigo 16º.-Excedencias.</p>
<p>O traballador con polo menos unha antigüidade de un ano na empresa terá dereito a que se lle recoñeza a posibilidade de situarse en excedencia voluntaria por un prazo non menor de dous anos e non maior de cinco. Este dereito só poderá ser exercido outra vez polo mesmo traballador se transcorreron catro anos desde o final da anterior excedencia.</p>
<p>O traballador declarado en situación de excedente conserva só un dereito preferente ó reingreso nas vacantes de igual ou similar categoría á súa que houber ou se produciren na empresa.</p>
<p>Artigo 17º.-Invalidez provisional.</p>
<p>O traballador declarado en situación de invalidez provisional terá dereito á reincoporación ó traballo en canto cese a dita situación. O prazo de reincorporación ó traballo será de dous meses a partir do cesamento en situación de invalidez provisional.</p>
<p>Disposicións transitorias</p>
<p>Primeira.-Establécese como rendemento normal de reparto o seguinte:</p>
<p>Botellas de 12,5 e 11: 75 botellas/día</p>
<p>Botellas de 35 kg: 40 botellas en equipo de dous.</p>
<p>Estes rendementos deberán ser considerados en condicións normais en canto á climatoloxía, estado do vehículo, temporada ou calquera outro motivo non imputable ó traballador.</p>
<p>Segunda.-O presente convenio entrará en vigor a partir do seu asinamento excepto para os efectos económicos que entrarán en vigor o 1 de xaneiro de 1995, co que estes se retrotraerán á dita data.</p>
<p>Terceira.-Incremento salarial.</p>
<p>Para 1995 establécese un incremento do 4,5% sobre o salario base de 1994, quedando conxelado o plus nas contías actuais.</p>
<p>TÁBOA SALARIAL PARA 1995</p>
<table><tbody><tr><td>CATEGORÍA</td><td>1995</td><td>PLUS</td></tr>
<tr><td></td></tr>
</tbody></table>
<table><tbody><tr><td>Encargado xeral</td><td>85.538</td><td>5.085</td></tr>
<tr><td>Xefe de contabilidad</td><td>85.413</td><td>5.085</td></tr>
<tr><td>Encargado de almacén</td><td>80.596</td><td>5.085</td></tr>
<tr><td>Xefe de negociado</td><td>75.864</td><td>5.085</td></tr>
<tr><td>Oficial de primeira</td><td>75.864</td><td>5.085</td></tr>
<tr><td>Oficial de segunda</td><td>73.611</td><td>5.085</td></tr>
<tr><td>Cobrador</td><td>67.780</td><td>5.085</td></tr>
<tr><td>Chofer repartidor</td><td>75.864</td><td>5.085</td></tr>
<tr><td>Conductor camión pesado</td><td>75.864</td><td>5.085</td></tr>
<tr><td>Mecánico visitador</td><td>75.864</td><td>5.085</td></tr>
<tr><td>Mecánico instalador</td><td>75.864</td><td>5.085</td></tr>
<tr><td>Mozo de reparto</td><td>69.401</td><td>5.085</td></tr>
<tr><td>Mozo de almacén</td><td>69.401</td><td>5.085</td></tr>
<tr><td>Garda</td><td>70.230</td><td>5.085</td></tr>
<tr><td>Aprendiz</td><td>62.520</td><td>5.085</td></tr>
<tr><td>Xefe administrativo</td><td>79.347</td><td>5.085</td></tr>
</tbody></table>
<table><tbody><tr><td>CATEGORÍA</td><td>1995</td><td>PLUS</td></tr>
<tr><td></td></tr>
</tbody></table>
<table><tbody><tr><td>Oficial administrativo</td><td>72.630</td><td>5.085</td></tr>
<tr><td>Auxiliar administrativo</td><td>69.401</td><td>5.085</td></tr>
<tr><td>Telefonista de pedidos</td><td>69.401</td><td>5.085</td></tr>
<tr><td>Limpadora</td><td>17.640</td></tr></tbody></table>Ourense, 2 de maio de 1995
<p>4858</p>

