---
date: '2022-12-29'
id: O3C2-201222-0001
page: 66569
number: 247
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 20 de decembro de 2022 pola que convoca a I Xornada sobre
  diversidade afectivo-sexual (profundando no coñecemento do colectivo LGTBI+ e
  os delitos de odio).
range: Resolución
url: >-
  https://www.xunta.gal/dog/Publicados/2022/20221229/AnuncioO3C2-201222-0001_gl.html
---
<p>Dentro das actividades programadas para o ano 2022, e conforme as funcións atribuídas pola Lei 1/2007, do 15 de xaneiro, da Academia Galega de Seguridade Pública, anúnciase a convocatoria da l Xornada sobre diversidade afectivo-sexual (profundando no coñecemento do colectivo LGTBI+ e os delitos de odio), en colaboración coa Universidade de Santiago de Compostela e o Centro de Estudos de Seguridade.</p>
    <p>1. Datos da actividade.</p>
    <p>Denominación: l Xornada sobre diversidade afectivo-sexual.</p>
    <p>Tipo: xornada.</p>
    <p>Data: 13 de xaneiro de 2023.</p>
    <p>Horario: 9.30 a 14.30.</p>
    <p>Horas lectivas: 6 horas.</p>
    <p>Modalidade: presencial.</p>
    <p>2. Desenvolvemento.</p>
    <p>Destinatarios/as: persoal dos corpos e forzas de seguridade.</p>
    <p>Prazas ofertadas: sen límite de prazas.</p>
    <p>Contidos:</p>
    <p>– Prexuízos, discursos e delitos de odio cara ás persoas LGTBI.</p>
    <p>– Presentación e debate do protocolo sobre o tratamento das forzas e corpos de seguridade con relación á orientación sexual e identidade de xénero das persoas.</p>
    <p>– Situación e necesidades de grupos especialmente vulnerables do colectivo LGTBI.</p>
    <p>3. Solicitudes de participación.</p>
    <p>a) O persoal que desexe participar no curso convocado nesta resolución deberá cubrir o formulario de matrícula telemática na páxina web da Agasp, http://agasp.xunta.gal</p>
    <p>Non se admitirá ningunha outra forma ou modelo de solicitude.</p>
    <p>b) A falsidade ou ocultación de datos esenciais para a selección das persoas aspirantes dará lugar á exclusión automática do curso solicitado, así como á imposibilidade de participar en ningún outro curso durante o prazo dun ano computado desde o momento en que se detecte o feito.</p>
    <p>c) É obrigatorio consignar no formulario de solicitude un número de teléfono móbil e un correo electrónico co fin de poder realizar as notificacións necesarias.</p>
    <p>d) Serán excluídas automaticamente aquelas solicitudes que non teñan cubertos correctamente os datos necesarios para realizar o proceso selectivo do alumnado, que non se axusten ao formulario de solicitude ou que sexan presentadas fóra de prazo.</p>
    <p>4. Prazo para a presentación de solicitudes.</p>
    <p>O prazo de inscrición e presentación de solicitudes de participación finalizará o día 10 de xaneiro de 2023.</p>
    <p>5. Formulario normalizado de solicitude.</p>
    <p>a) Os formularios de solicitude a que se refire a base 3 serán obtidos e cubertos pola persoa solicitante necesariamente a través da páxina web da Academia Galega de Seguridade Pública, que poden atopar no enderezo da internet http://agasp.xunta.gal</p>
    <p>b) Para cubrir correctamente os formularios de solicitude, no citado enderezo da internet dispoñerase de instrucións de axuda que deberán ser observadas en todo momento polas persoas solicitantes.</p>
    <p>c) Os formularios poderán ser obtidos e cubertos ata as 14.00 horas da data de finalización do prazo de presentación de solicitudes.</p>
    <p>d) En caso de dúbida, dificultades técnicas ou necesidade de máis información, poderán dirixirse á Agasp a través do número de teléfono 886 20 61 10 ou do enderezo de correo electrónico formacion.agasp@xunta.es, que adoptará as medidas necesarias para facilitar a presentación de solicitudes.</p>
    <p>– Criterios de selección.</p>
    <p>a) Menor número de actividades formativas realizadas polo/a alumno/a solicitante nos últimos cinco anos, segundo consten nas bases de datos da academia.</p>
    <p>b) O igual número de actividades, terá preferencia o alumnado que leve máis tempo sen participar nas actividades da academia.</p>
    <p>c) Antigüidade.</p>
    <p>– Listaxe de solicitudes seleccionadas.</p>
    <p>O día 10 de xaneiro de 2023 a Academia Galega de Seguridade Pública publicará no sitio web agasp.xunta.gal as solicitudes de participación que resulten seleccionadas segundo os criterios de selección mencionados anteriormente.</p>
    <p>– Deberes das persoas seleccionadas.</p>
    <p>As persoas que resulten seleccionadas teñen o deber de participar no desenvolvemento da actividade, agás que comunicasen a súa imposibilidade de asistencia con cando menos 48 horas de antelación ao comezo desta. Esta renuncia deberase comunicar por escrito á Agasp, por correo electrónico ao enderezo formación.agasp@xunta.gal</p>
    <p>Noutro caso serán excluídas automaticamente da selección para as dez seguintes actividades que se convoquen para as cales reúnan os requisitos exixidos de participación (artigos 18 e 21 do Regulamento de réxime interior da Agasp, en relación co artigo 46 do Decreto 243/2008, do 16 de outubro).</p>
    <p>6. Dereitos e deberes do alumnado participante.</p>
    <p>Durante o desenvolvemento da actividade ao alumnado seralle de aplicación, en canto aos dereitos e deberes, o previsto no Regulamento de réxime interior da Agasp, aprobado mediante a Orde da Consellería de Presidencia, Administracións Públicas e Xustiza, do 4 de febreiro de 2009 (DOG núm. 30, do 12 de febreiro).</p>
    <p>7. Modificacións e incidencias.</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Estrada, 20 de decembro de 2022</p>
    <footer><p>Santiago Villanueva Álvarez<br>Director da Academia Galega de Seguridade Pública</p></footer>

