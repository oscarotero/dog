---
date: '2014-06-19'
id: G2347-300514-0001
page: 27917
number: 116
agency: Xulgado do Social número 4 da Coruña
section: V. Administración de xustiza.
title: EDICTO (172/2014).
range: Edicto
url: >-
  https://www.xunta.gal/dog/Publicados/2014/20140619/AnuncioG2347-300514-0001_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 172/2014 por instancia de José Antonio López Lorenzo contra Gestión Logística Coruña, S.L., Transportes Oza, S.L., Feberal Logística, S.L., a administración concursal de Transportes Oza, S.L. e o Fondo de Garantía Salarial, sobre despedimento, nos cales se ditou sentenza o 22.5.2014 que, copiada nos particulares necesarios, di así:</p>
    <p>Resolución estímase parcialmente a demanda interposta por José Antonio López Lorenzo fronte a Transportes Oza, S.L., a súa administración concursal, Gestión Logística Coruña, S.L. e Feberal Logística, S.L., con intervención do Fondo de Garantía Salarial e, en consecuencia:</p>
    <p>– Declárase improcedente o despedimento do traballador realizado por Transportes Oza, S.L.</p>
    <p>– Declárase extinguida a relación laboral entre José Antonio López Lorenzo e a empresa Transportes Oza, S.L. o 29 de decembro de 2013.</p>
    <p>– Absólvese a Gestión Logística Coruña, S.L. e Feberal Logística, S.L. das pretensións fronte a elas exercidas.</p>
    <p>– Condénase a empresa Transportes Oza, S.L. a aboar ao demandante a cantidade de vinte e dous mil seiscentos seis euros con setenta e catro céntimos de euro (22.606,74 euros), vinculando tales cantidades á administración concursal de Transportes Oza, S.L.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma á empresa Feberal Logística, S.L. expido e asino a presente.</p>
    <p>A Coruña, 29 de maio de 2014</p>
    <footer><p>A secretaria xudicial</p></footer>

