---
date: '2022-05-24'
id: L382-190522-0001
page: 30728
number: 99
agency: Concello de Trasmiras
section: VI. Anuncios. b) Administración local.
title: >-
  ANUNCIO da aprobación inicial do Plan especial de infraestruturas e dotacións
  do cemiterio de Vilaseca.
range: Anuncio
url: >-
  https://www.xunta.gal/dog/Publicados/2022/20220524/AnuncioL382-190522-0001_gl.html
---
<p>O Pleno, na súa sesión do 5 de maio de 2022, adoptou, entre outros, o acordo de aprobar inicialmente o documento do Plan especial de infraestruturas e dotacións relativo ao cemiterio de Vilaseca.</p>
    <p>Este acordo determinará, por si só, a suspensión do procedemento de outorgamento de licenzas naqueles ámbitos do territorio obxecto do plan, no caso de que as novas determinacións deste supoñan a modificación da ordenación urbanística vixente. Para estes efectos, determínase expresamente a área afectada.</p>
    <p>Esta eventual suspensión terá unha duración máxima de dous (2) anos, contados desde a dita aprobación inicial e, en calquera caso, extinguirase coa aprobación definitiva do plan.</p>
    <p>O citado plan especial, así como o expediente administrativo de que deriva, sométense ao trámite de información pública durante o prazo de dous (2) meses, contado a partir da data de publicación deste anuncio no Diario Oficial de Galicia, e sen prexuízo da súa publicación nun dos xornais de maior difusión na provincia, así como da súa inserción no taboleiro municipal de edictos e anuncios.</p>
    <p>Lugar e horario de exhibición: Concello de Trasmiras, na casa do concello, de luns a venres (agás os festivos), das 9.00 ás 14.00 horas.</p>
    <p>Trasmiras, 16 de maio de 2022</p>
    <footer><p>Emilio José Pazos Ojea<br>Alcalde</p></footer>

