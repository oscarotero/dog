---
date: '2022-05-24'
id: G0427-020522-0001
page: 30587
number: 99
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 28 de abril de 2022 pola que se autoriza unha permuta de puntos
  de fondeadura entre os viveiros de cultivos mariños Pica e Loli.
range: Resolución
url: >-
  https://www.xunta.gal/dog/Publicados/2022/20220524/AnuncioG0427-020522-0001_gl.html
---
<p>Logo de ser visto o expediente e ser instruído para os efectos de outorgamento de autorización para a permuta de puntos de fondeadura entre as bateas Pica e Loli, apreciáronse os seguintes:</p>
    <p>a) Antecedentes:</p>
    <p>Primeiro. Mediante escrito do 3 de marzo de 2022, José Antonio Estévez Rey (***3280**), Juventina Soutullo Lores (***0791**) e Joaquín Fariña, S.L. (B36050060) solicitaron autorización para a permuta de puntos de fondeadura entre as bateas denominadas Pica e Loli.</p>
    <p>Segundo. As persoas interesadas achegaron a documentación requirida para a tramitación neste tipo de procedementos.</p>
    <p>Terceiro. No expediente constan os informes técnicos favorables.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia, e coa Orde do 21 de febreiro de 2022, sobre delegación de competencias en diversos órganos de dirección da Consellería do Mar e na Presidencia da entidade pública empresarial Portos de Galicia (DOG núm. 41, do 1 de marzo).</p>
    <p>Segunda. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 18 de abril de 2001, pola que se regula o procedemento que rexerá a permuta de puntos de fondeadura e os cambios de sistema, localización e cultivo nos viveiros de cultivos mariños. </p>
    <p>Logo de se veren os antecedentes citados, e de acordo coas consideracións legais e técnicas, esta consellería resolve outorgarlles a José Antonio Estévez Rey (***3280**), Juventina Soutullo Lores (***0791**) e Joaquín Fariña, S.L. (B36050060) a autorización para a permuta de puntos de fondeadura entre os viveiros de cultivos mariños que se indican:</p>
    <p>Subtipo: batea.</p>
    <p>Nome: Pica.</p>
    <p>Especies: ostra plana (Ostrea edulis) e, con carácter temporal e experimental, ostra rizada (Magallana gigas). </p>
    <p>Localización: cuadrícula nº 23. </p>
    <p>Polígono: F. </p>
    <p>Distrito: O Grove (Pontevedra).</p>
    <p>Remate da vixencia: 15.12.2029.</p>
    <p>Titulares: José Antonio Estévez Rey (***3280**) e Juventina Soutullo Lores (***0791**).</p>
    <p>Subtipo: batea.</p>
    <p>Nome: Loli.</p>
    <p>Especies: ameixa babosa (Venerupis pullastra), ameixa fina (Ruditapes decussatus), ostra plana (Ostrea edulis), ostra rizada (Magallana gigas) e vieira (Pecten maximus).</p>
    <p>Localización: cuadrícula nº 96. </p>
    <p>Polígono: A. </p>
    <p>Distrito: O Grove (Pontevedra).</p>
    <p>Remate da vixencia: 15.12.2029.</p>
    <p>Titular: Joaquín Fariña, S.L. (B36050060).</p>
    <p>Baixo as seguintes condicións:</p>
    <p>Primeira. Como consecuencia da permuta modifícanse as localizacións dos títulos habilitantes, que quedan como se indica:</p>
    <p>Subtipo: batea.</p>
    <p>Nome: Pica.</p>
    <p>Localización: cuadrícula nº 96. </p>
    <p>Polígono: A. </p>
    <p>Distrito: O Grove (Pontevedra).</p>
    <p>Subtipo: batea.</p>
    <p>Nome: Loli.</p>
    <p>Localización: cuadrícula nº 23. </p>
    <p>Polígono: F. </p>
    <p>Distrito: O Grove (Pontevedra).</p>
    <p>Segunda. As bateas afectadas deberán adaptarse ás condicións dos polígonos de destino.</p>
    <p>Terceira. A permuta realizarase no prazo máximo de tres (3) meses contados desde o día seguinte ao da publicación no Diario Oficial de Galicia desta resolución. Rematado o prazo indicado para a realización da permuta sen que esta se levase a cabo, a autorización quedará sen efecto.</p>
    <p>Cuarta. As bateas contarán coa pertinente autorización dos organismos competentes na materia para o traslado á nova localización.</p>
    <p>Quinta. As datas de fondeadura deberán ser comunicadas con antelación suficiente, mediante escrito dirixido á xefatura correspondente desta consellería en Vilagarcía de Arousa, para os efectos de que se realicen baixo a supervisión e o control de persoal técnico pertencente á Subdirección Xeral de Gardacostas de Galicia.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 28 de abril de 2022</p>
    <footer><p>A conselleira do Mar<br>P.D. (Orde do 21.2.2022)<br>Sonia Lorenzo Santos<br>Xefa territorial de Vigo</p></footer>

