---
date: '2022-05-24'
id: L185-180522-0001
page: 30726
number: 99
agency: Concello de Touro
section: VI. Anuncios. b) Administración local.
title: >-
  ANUNCIO da aprobación da oferta extraordinaria de emprego público 2022 para a
  estabilización de emprego temporal.
range: Anuncio
url: >-
  https://www.xunta.gal/dog/Publicados/2022/20220524/AnuncioL185-180522-0001_gl.html
---
<p>A Xunta de Goberno Local, en sesión do 18 de maio de 2022, adoptou o acordo de aprobación da oferta extraordinaria de emprego público para 2022 que se transcribe a seguir:</p>
    <p>I. Aprobación da oferta extraordinaria de emprego público 2022, para a estabilización de emprego temporal do concello.</p>
    <p>Logo de ser examinada a proposta para a aprobación da oferta extraordinaria de emprego público 2022 para a estabilización de emprego temporal, conforme as previsións do artigo 2 da Lei 20/2021, do 28 de decembro, de medidas urxentes para a redución da temporalidade no emprego público, na cal se especifican as prazas existentes para estabilización de emprego temporal,</p>
    <p>Considerando os informes da Intervención e Secretaría que obran no expediente e o Acordo da Mesa Xeral de Negociación do día 18 de maio de 2022, polos que se informa favorablemente a súa aprobación,</p>
    <p>Tendo en conta a seguinte lexislación aplicable:</p>
    <p>– O artigo 2, disposición adicional primeira, cuarta, quinta, sexta, oitava e novena, e a disposición transitoria primeira da Lei 20/2021, do 28 de decembro, de medidas urxentes para a redución da temporalidade no emprego público.</p>
    <p>– Os artigos 10, 11, 37, 69 e 70, e a disposición adicional cuarta do texto refundido da Lei do Estatuto básico do empregado público, aprobado polo Real decreto lexislativo 5/2015, do 30 de outubro.</p>
    <p>– O artigo 128 do texto refundido das disposicións legais vixentes en materia de réxime local aprobado polo Real decreto lexislativo 781/1986, do 18 de abril.</p>
    <p>– Os artigos 91 e 21.1.g) da Lei 7/1985, do 2 de abril, reguladora das bases de réxime local.</p>
    <p>Logo de ser vistos os antecedentes, a Xunta de Goberno Local, por unanimidade,</p>
    <h2>ACORDA:</h2>
    <p>Primeiro. Aprobar a oferta extraordinaria de emprego público deste concello para o ano 2022, para a estabilización de emprego temporal, que contén as seguintes prazas:</p>
    <table>
     <tbody>
      <tr>
       <td>Denominación da praza</td>
       <td>Categoría
        (grupo convenio)</td>
       <td>Nº de prazas</td>
       <td>Situación laboral</td>
       <td>Concurso-oposición
        (art. 2 da Lei 20/2021)</td>
       <td>Concurso
        (DA 6ª e 8ª da Lei 20/2021)</td>
      </tr>
      <tr>
       <td>Auxiliar de servizos sociais</td>
       <td>Grupo IV</td>
       <td>1</td>
       <td>Laboral temporal</td>
       <td></td>
       <td>X</td>
      </tr>
      <tr>
       <td>Condutor/a encargado/a do camión do lixo</td>
       <td>Grupo V</td>
       <td>1</td>
       <td>Laboral temporal</td>
       <td></td>
       <td>X</td>
      </tr>
      <tr>
       <td>Auxiliar de axuda no fogar</td>
       <td>Grupo V</td>
       <td>1</td>
       <td>Laboral temporal</td>
       <td></td>
       <td>X</td>
      </tr>
      <tr>
       <td>Encargado/a do Punto de Atención á Infancia (PAI)</td>
       <td>Grupo III</td>
       <td>1</td>
       <td>Laboral temporal</td>
       <td></td>
       <td>X</td>
      </tr>
      <tr>
       <td>Auxiliar de apoio do Punto de Atención á Infancia (PAI)</td>
       <td>Grupo IV</td>
       <td>1</td>
       <td>Laboral temporal</td>
       <td></td>
       <td>X</td>
      </tr>
      <tr>
       <td>Animador/a deportivo/a</td>
       <td>Grupo III</td>
       <td>1</td>
       <td>Laboral temporal</td>
       <td></td>
       <td>X</td>
      </tr>
     </tbody>
    </table>
    <p>Segundo. Publicar a oferta extraordinaria de emprego público para a estabilización do emprego temporal do Concello de Touro no taboleiro de anuncios da corporación, así como na sede electrónica deste concello https://sede.touro.gal, no <em>Boletín Oficial </em>da provincia da Coruña e no <em>Boletín Oficial </em>da Comunidade Autónoma correspondente, en cumprimento do artigo 91 da Lei 7/1985, do 2 de abril, reguladora das bases de réxime local, e do artigo 70.2 do texto refundido da Lei do Estatuto básico do empregado público, aprobado polo Real decreto lexislativo 5/2015, do 30 de outubro.</p>
    <p>Terceiro. A publicación da convocatoria para a cobertura das prazas incluídas na oferta para a estabilización temporal deberá ser antes do 31 de decembro de 2022 e a súa resolución antes do 31 de decembro de 2024.</p>
    <p>Cuarto. Notificarlle este acordo aos interesados, con indicación expresa dos recursos que se deben interpor, e darlle conta ao Pleno da corporación na primeira sesión ordinaria que realice.</p>
    <p>Touro, 18 de maio de 2022</p>
    <footer><p>Ignacio Codesido Barreiro<br>Alcalde</p></footer>

