---
date: '2012-09-04'
id: C3K1-270812-0001
page: 35142
number: 168
agency: Consellería de Sanidade
section: III. Outras disposicións.
title: >-
  RESOLUCIÓN do 23 de agosto de 2012, da Dirección Xeral de Innovación e Xestión
  da Saúde Pública, pola que se fai pública a realización dun curso homologado
  de nivel básico para a obtención do carné de aplicador/manipulador de
  biocidas.
range: Resolución
url: >-
  https://www.xunta.gal/dog/Publicados/2012/20120904/AnuncioC3K1-270812-0001_gl.html
---
<p>A Orde do 30 de xullo de 1997, conxunta das consellerías de Agricultura, Gandaría e Montes e de Sanidade e Servizos Sociais, pola que se establece na Comunidade Autónoma de Galicia a normativa reguladora para a homologación de cursos de capacitación para realizar tratamentos con praguicidas, así como para a obtención do carné de manipuladores destes produtos, establece no seu artigo 8.6 que os ministerios de Agricultura, Pesca e Alimentación e de Sanidade e Consumo lles comunicarán aos organismos responsables, na comunidade autónoma, a homologación dos ditos cursos, e no seu artigo 9 a obrigatoriedade de que o organismo oficial responsable publique no <em>Diario Oficial de Galicia</em> a información correspondente a cada curso que se vai realizar.</p>
    <p>En consecuencia, anúnciase a realización dun curso de aplicador/manipulador de biocidas, nivel básico, homologado polas direccións xerais de Saúde Pública do Ministerio de Sanidade e Consumo e de Agricultura do Ministerio de Agricultura, Pesca e Alimentación, solicitado pola entidade Academia A Mariña, de acordo coas seguintes bases:</p>
    <p>1. Denominación do curso.</p>
    <p>Curso para a capacitación de aplicadores/manipuladores de produtos biocidas. Nivel básico.</p>
    <p>2. Entidade organizadora.</p>
    <p>Academia A Mariña.</p>
    <p>3. Data.</p>
    <p>Do 15 ao 31 de outubro de 2012, de luns a xoves.</p>
    <p>4. Lugar de realización. </p>
    <p>Academia A Mariña. Avenida Arcadio Pardiñas nº 44, entresollado. 27880 Burela (Lugo).</p>
    <p>5. Número de prazas.</p>
    <p>Máximo 30 alumnos.</p>
    <p>6. Dirixido a: todo o persoal auxiliar das empresas que apliquen e/ou manipulen produtos biocidas.</p>
    <p>7. Criterios de selección.</p>
    <p>Por rigorosa orde de recepción da solicitude de inscrición.</p>
    <p>8. Presentación de solicitudes.</p>
    <p>Solicitude segundo o modelo anexo. </p>
    <p>9. Programa.</p>
    <table>
     <tbody>
      <tr>
       <td>Día 15.10.2012</td>
       <td></td>
      </tr>
      <tr>
       <td>20.30-22.30 h</td>
       <td>Biocidas. Descrición e xeneralidades.</td>
      </tr>
      <tr>
       <td>Día 16.10.2012</td>
       <td></td>
      </tr>
      <tr>
       <td>20.30-22.30 h</td>
       <td>Riscos para o home derivados da utilización dos praguicidas.</td>
      </tr>
      <tr>
       <td>Día 17.10.2012</td>
       <td></td>
      </tr>
      <tr>
       <td>20.30-22.30 h</td>
       <td>Xeneralidades sobre pragas ambientais e da industria alimentaria e os métodos de loita antivectorial. Técnicas de aplicación dos biocidas.</td>
      </tr>
      <tr>
       <td>Día 18.10.2012</td>
       <td></td>
      </tr>
      <tr>
       <td>20.30-22.30 h</td>
       <td>Praguicidas e ambiente. Problemas que presentan. Destrución de envases.</td>
      </tr>
      <tr>
       <td>Día 22.10.2012</td>
       <td></td>
      </tr>
      <tr>
       <td>20.30-22.30 h</td>
       <td>Hixiene e seguridade no seu manexo e aplicación.</td>
      </tr>
      <tr>
       <td>Día 23.10.2012</td>
       <td></td>
      </tr>
      <tr>
       <td>20.30-22.30 h</td>
       <td>Prevención, diagnóstico e primeiros auxilios no caso de intoxicación por praguicidas.</td>
      </tr>
      <tr>
       <td>Día 24.10.2012</td>
       <td></td>
      </tr>
      <tr>
       <td>20.30-22.30 h</td>
       <td>Prácticas sobre o terreo en campo de árbores froiteiras. Técnicas de aplicación de biocidas. Preparación de disolucións.</td>
      </tr>
      <tr>
       <td>Día 25.10.2012</td>
       <td></td>
      </tr>
      <tr>
       <td>20.30-22.30 h</td>
       <td>Prácticas: primeiros auxilios ante a intoxicación por biocidas. Destrución de envases (I).</td>
      </tr>
      <tr>
       <td>Día 29.10.2012</td>
       <td></td>
      </tr>
      <tr>
       <td>20.30-22.30 h</td>
       <td>Destrución de envases (II). Interpretación de pictogramas e etiquetas (I).</td>
      </tr>
      <tr>
       <td>Día 30.10.2012</td>
       <td></td>
      </tr>
      <tr>
       <td>20.30-22.30 h</td>
       <td>Interpretación de pictogramas e etiquetas (II). Repaso xeral.</td>
      </tr>
      <tr>
       <td>Día 31.10.2012</td>
       <td></td>
      </tr>
      <tr>
       <td>20.30-21.30 h</td>
       <td>Realización do exame.</td>
      </tr>
     </tbody>
    </table>
    <p>10. Certificado de superación do curso.</p>
    <p>É obrigatoria a asistencia a todas as sesións do curso. Finalizado este, a entidade organizadora realizará as probas pertinentes que avalíen os coñecementos adquiridos polo alumnos e, en caso de superalas, expedirá o certificado correspondente co cal lle poderá solicitar á Dirección Xeral de Innovación e Xestión da Saúde Pública da Consellería de Sanidade o carné de aplicador/manipulador de biocidas, nivel básico.</p>
    <p>Santiago de Compostela, 23 de agosto de 2012</p>
    <footer><p>Manuel Antonio Varela Rey<br>Director xeral de Innovación e Xestión da Saúde Pública</p></footer>
    <h2>ANEXO<br>Ficha de solicitude de inscrición<br>Curso para a capacitación de aplicadores/manipuladores de produtos biocidas. Nivel básico</h2>
    <p>– Entidade organizadora: Academia A Mariña.</p>
    <p>– Datas: do 15 ao 31 de outubro de 2012, de luns a xoves.</p>
    <p>– Lugar de realización do curso: Academia A Mariña. Avenida Arcadio Pardiñas nº 44, entresollado, 27880 Burela (Lugo).</p>
    <p>– Duración: 20 horas teórico-prácticas e 1 hora de exame.</p>
    <p>– Horario: do 15 ao 30 de outubro de 2012, das 20.30 ás 22.30 h, e o día 31 de outubro de 2012, das 20.30 ás 21.30 h.</p>
    <p>– Nº de prazas: máximo 30 alumnos.</p>
    <p>– Presentación de solicitudes: enviarase a ficha de inscrición á Academia A Mariña, avenida Arcadio Pardiñas nº 44, entresollado, 27880 Burela (Lugo), á atención de Ramón Hermida Pumares.</p>
    <p>Teléfono: 982 58 50 98, fax: 982 57 51 01, correo electrónico: formacion@amarina.org, acompañada de:</p>
    <p>• Fotocopia do DNI, copia da folla de inscrición e xustificante de ingreso de 273 €/alumno na conta da Academia A Mariña de Novagalicia Banco, co número 2080 0109 17 3040018023.</p>
    <p>– Criterio de selección: por rigorosa orde de recepción da solicitude xunto co xustificante de pagamento.</p>
    <p>Nome e apelidos </p>
    <p>Data de nacemento </p>
    <p>NIF/DNI </p>
    <p>Enderezo </p>
    <p>CP Localidade </p>
    <p>Teléfono Correo electrónico </p>

