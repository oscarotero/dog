---
date: '2012-09-04'
id: CA02-100712-0009
page: 35166
number: 168
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 29 de xuño de 2012, da Secretaría Xeral de Calidade e Avaliación
  Ambiental, polo que se somete a información pública a solicitude de renovación
  da autorización ambiental integrada presentada por Leche de Galicia, S.L.,
  para unha planta de envasado de leite UHT e a súa modificación, no concello de
  Vilalba (expediente de renovación 2012-IPPC-M-23).
range: Anuncio
url: >-
  https://www.xunta.gal/dog/Publicados/2012/20120904/AnuncioCA02-100712-0009_gl.html
---
<p>Con data do 4 de abril de 2006 outorgouse a Leche de Galicia, S.L. a autorización ambiental integrada nº 2004/0191_NAA/IPPC_013 para unha planta de envasado de leite UHT no concello de Vilalba (Lugo). Nesta autorización estableceuse unha vixencia de cinco anos, contados a partir do día seguinte ao da súa publicidade no DOG, que se efectuou o 26 de novembro dese ano.</p>
    <p>O artigo 25 da Lei 16/2002, do 1 de xullo, de prevención e control integrados da contaminación, estipula que transcorrido o prazo de vixencia da autorización esta debe ser renovada e, se é o caso, actualizada. Atendendo ao indicado, e para os efectos previstos no artigo 7.2 do Real decreto 509/2007, do 20 de abril, polo que se aproba o Regulamento para o desenvolvemento e execución da Lei 16/2002, faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposta a documentación presentada pola solicitante para a renovación da autorización ambiental integrada, constituída polos documentos titulados:</p>
    <p>– Solicitude de renovación da autorización ambiental integrada. Leche de Galicia, S.L. Proxecto básico.</p>
    <p>– Solicitude de autorización ou de revisión de autorización de verteduras. Leche de Galicia, S.L.</p>
    <p>– Construción dunha extensión dunha estación depuradora sobre o sitio de Vilalba. 29.2.2012.</p>
    <p>– Ampliación de depuradora para fábrica de produtos lácteos. Leche de Galicia, S.L. Maio 2012.</p>
    <p>– Proxecto de ampliación das instalacións de industria láctea situada na estrada de Meira-Sancovade. Ayuntamiento de Vilalba, Lugo. Novembro de 2009.</p>
    <p>– Proxecto de ampliación das instalacións de fábrica de produtos lácteos (fase I) que se vai a situar na estrada de Meira, s/n, Sancovade. Concello de Vilalba. Lugo.</p>
    <p>Co fin de que calquera interesado poida consultalos e, se é o caso, formular no dito prazo as alegacións, suxestións ou observacións que considere convenientes. Os anteditos documentos estarán á disposición dos administrados, en horario de atención ao público, nas seguintes dependencias:</p>
    <p>Secretaría Xeral de Calidade e Avaliación Ambiental, Servizo de Prevención e Control Integrados da Contaminación (San Lázaro, s/n, 15781 Santiago de Compostela).</p>
    <p>Xefatura Territorial de Lugo da Consellería de Medio Ambiente, Territorio e Infraestruturas (rolda da Muralla, 70, 27071 Lugo).</p>
    <p>Concello de Vilalba (praza da Constitución, 1, 27800 Vilalba).</p>
    <p>Santiago de Compostela, 29 de xuño de 2012</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>

