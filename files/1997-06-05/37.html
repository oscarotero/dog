---
date: '1997-06-05'
id: 715E
page: 5
number: 107
agency: PARLAMENTO DE GALICIA
section: VI. ANUNCIOS
title: >-
  Resolución do 29 de maio de 1997 sobre a finalización do prazo de presentación
  de ofertas ó concurso para a contratación do proxecto básico e de execución da
  remodelación da fachada principal do edificio destinado a sede do Parlamento
  de Galicia.
range: Resolución
url: 'https://www.xunta.gal/dog/Publicados/1997/19970605/Anuncio715E_gl.html'
---
<p>Antecedentes.</p>
<p>1. No Diario Oficial de Galicia número 99, do 26 de maio, publícase o anuncio para a contratación do proxecto básico e de execución da remodelación da fachada principal do edificio destinado a sede do Parlamento de Galicia.</p>
<p>2. Feito o cómputo dos 26 días naturais establecidos para determina-la finalización do prazo de presentación de ofertas, verifícase que o último día corresponde ó sábado día 21 de xuño, e que o rexistro non está aberto ás 18.30 horas, data límite establecida na cláusula administrativa 10.1 do prego.</p>
<p>Fundamento xurídico.</p>
<p>O artigo 48, apartados 3 e 4 da Lei 30/1992, do 26 de novembro, de réxime xurídico das administracións públicas e do procedemento administrativo común, establece que cando o último día do prazo fora inhábil enténdese prorrogado ó día seguinte e que os prazos expresados en días se contarán a partir do seguinte a aquel en que teña lugar a súa publicación.</p>
<p>Na súa virtude, e para garanti-los principios de igualdade, concorrencia e publicidade,</p>
<p>RESOLVO:</p>
<p>Primeiro.-Que o prazo límite para a presentación de ofertas ó concurso de contratación do proxecto referido no antecedente primeiro finalice o luns, día 23 de xuño, ás 18.30 horas.</p>
<p>Segundo.-Que o acto público de apertura de proposicións ante a mesa de contratación terá lugar o venres, día 4 de xullo de 1997, ás 12 horas, na sala azul da planta 2ª do edificio do Parlamento.</p>
<p>Santiago de Compostela, 29 de maio de 1997.</p>
<p>Victorino Núñez Rodríguez</p>
<p>Presidente do Parlamento de Galicia</p>
<p>4324</p>

