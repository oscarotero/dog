---
date: '2022-04-19'
id: G0596-250322-0001
page: 23842
number: 74
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 24 de marzo de 2022, da Xefatura Territorial de Ourense, polo que se
  somete a información pública a solicitude de autorización administrativa
  previa, a declaración de utilidade pública, en concreto, coa necesidade de
  urxente ocupación, a autorización administrativa de construción, o proxecto de
  interese autonómico e o estudo de impacto ambiental do parque eólico Lamas de
  Feás, situado nos concellos de Baltar, Os Blancos e Calvos de Randín, na
  provincia de Ourense (expediente IN661A 2011/05-3 AT).
range: Acordo
url: >-
  https://www.xunta.gal/dog/Publicados/2022/20220419/AnuncioG0596-250322-0001_gl.html
---
<p>En cumprimento do disposto na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia; e no artigo 33 da Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia e demais normas vixentes de aplicación, sométese a información pública a solicitude relacionada coas instalacións do proxecto do parque eólico Lamas de Feás.</p>
    <p>Mediante a Resolución do 17.9.2021, da Dirección Xeral de Planificación Enerxética e Recursos Naturais, declarouse a tramitación de urxencia do procedemento administrativo do parque eólico Lamas de Feás (expediente IN661A 2011/05-3 AT), de acordo co establecido no artigo 44.2 da Lei 5/2017, do 19 de outubro, de fomento de implantación de iniciativas empresarias en Galicia, e no artigo 33 da Lei 39/2015, do 1 de outubro, do procedemento administrativo común das administracións públicas, o que supón a redución á metade dos prazos establecidos para o procedemento ordinario, salvo os relativos á presentación de solicitudes e recursos.</p>
    <p>Vista a Sentenza número 18/2022 do Tribunal Superior de Xustiza de Galicia, e aínda que esta non adquiriu firmeza e está sendo obxecto de impugnación e discusión en vía de casación pola Xunta de Galicia, con base no principio de seguridade xurídica e por un criterio de precaución, sométese a información pública, durante un prazo de 30 días, o proxecto do parque eólico Lamas de Feás, que se describe a seguir:</p>
    <p>– Solicitante: Greenalia Wind Power Lamas, S.L.U.; CIF: B-70518832.</p>
    <p>– Denominación do proxecto: parque eólico Lamas de Feás.</p>
    <p>– Concellos afectados: Baltar, Os Blancos e Calvos de Randín (Ourense).</p>
    <p>– Potencia que se vai instalar: 33 MW.</p>
    <p>– Número de aeroxeradores: 7x5 MW de potencia nominal unitaria (o aeroxerador AE 01 está limitado a unha potencia de 3 MW).</p>
    <p>– Produción neta anual estimada: 103.174 MWh/ano.</p>
    <p>– Subestación: SET Lamas de Feás (subestación colectora).</p>
    <p>– Prazo de execución: 12 meses.</p>
    <p>– Orzamento total (execución material): 27.113.086,71 €.</p>
    <p>– Localización: (coordenadas UTM, fuso 29 ETRS89).</p>
    <p>Coordenadas que definen a poligonal do parque eólico:</p>
    <table>
     <tbody>
      <tr>
       <td>Vértice</td>
       <td>UTM-X</td>
       <td>UTM-Y</td>
      </tr>
      <tr>
       <td>V01</td>
       <td>599.655</td>
       <td>4.647.395</td>
      </tr>
      <tr>
       <td>V02</td>
       <td>599.776</td>
       <td>4.644.323</td>
      </tr>
      <tr>
       <td>V03</td>
       <td>597.235</td>
       <td>4.644.256</td>
      </tr>
      <tr>
       <td>V04</td>
       <td>596.061</td>
       <td>4.644.909</td>
      </tr>
      <tr>
       <td>V05</td>
       <td>594.368</td>
       <td>4.644.689</td>
      </tr>
      <tr>
       <td>V06</td>
       <td>593.975</td>
       <td>4.647.685</td>
      </tr>
     </tbody>
    </table>
    <p>As coordenadas previstas en proxecto para os aeroxeradores e para a subestación (SET) son:</p>
    <table>
     <thead>
      <tr>
       <td></td>
       <td>UTM-X</td>
       <td>UTM-Y</td>
      </tr>
     </thead>
     <tbody>
      <tr>
       <td>AE 01</td>
       <td>596.798</td>
       <td>4.646.627</td>
      </tr>
      <tr>
       <td>AE 02</td>
       <td>597.043</td>
       <td>4.646.106</td>
      </tr>
      <tr>
       <td>AE 03</td>
       <td>596.828</td>
       <td>4.645.430</td>
      </tr>
      <tr>
       <td>AE 04</td>
       <td>598.427</td>
       <td>4.646.456</td>
      </tr>
      <tr>
       <td>AE 05</td>
       <td>598.308</td>
       <td>4.645.811</td>
      </tr>
      <tr>
       <td>AE 06</td>
       <td>598.277</td>
       <td>4.645.108</td>
      </tr>
      <tr>
       <td>AE 07</td>
       <td>599.209</td>
       <td>4.646.134</td>
      </tr>
      <tr>
       <td>SET</td>
       <td>597.210</td>
       <td>4.645.589</td>
      </tr>
     </tbody>
    </table>
    <p>Características técnicas recollidas no proxecto:</p>
    <p>– 7 aeroxeradores modelo SG-145 de 5 MW de potencia unitaria do fabricante Siemens, cunha altura de buxa de 127,5 m, diámetro de rotor de 145 m, cos seus correspondentes centros de transformación, situados na propia góndola dos aeroxeradores, con potencia unitaria de 6.000 kVA e relación de transformación de 30/0,720 kV. O aeroxerador AE 01 está limitado a unha potencia de 3 MW.</p>
    <p>– Rede eléctrica soterrada a 30 kV, interconectada entre os centros de transformación dos aeroxeradores e a subestación receptora do parque eólico (SET), composta por catro circuítos con condutores tipo RHZ1-OL 18/30 kV de sección variable: de 240 mm2 o circuíto 1 para a interconexión do aeroxerador AE 01 e do aeroxerador AE 02 coa SET, de 240 mm2 o circuíto 2 para a interconexión do aeroxerador AE 03 coa SET, de 630 mm2 o circuíto 3 para a interconexión dos aeroxeradores AE 07, AE 04 e AE 05 coa SET, 240 mm2 o circuíto 4 para a interconexión do aeroxerador AE 06 coa SET.</p>
    <p>– Centro de seccionamento e control do parque cos seguintes elementos: unha posición de medida, unha posición de protección xeral e catro posicións de liña para a conexión dos aeroxeradores. Todo iso co equipamento complementario para as funcións de control, mando e protección.</p>
    <p>– Subestación PE Lamas de Feás 30/132 kV, está composta por:</p>
    <p>• En 30 kV celas de interior en configuración de simple barra: unha posición de protección do transformador do parque eólico; unha posición de transformador, con transformador de SS AA; unha posición de medida e dúas posicións de liña, unha de reserva (PE Lamas de Feás II) e outra para a conexión da liña do PE Lamas de Feás. </p>
    <p>• Parque a nivel de 132 kV en intemperie con aparellaxe convencional e os seguintes elementos: embarrado, unha posición de liña máis unha de transformador, cos equipamentos necesarios de protección e medida; e un transformador de potencia de 50/60 MVA ONAN/ONAF e relación de transformación 132/30 kV, con regulación en carga JANSEN +/-10 %.</p>
    <p>O obxecto da información pública será a autorización administrativa previa, a declaración de utilidade pública, en concreto, a necesidade de urxente ocupación que iso implica, a autorización administrativa de construción, o proxecto de interese autonómico e o estudo de impacto ambiental das instalacións do parque eólico. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución (visado o 14.12.2021).</p>
    <p>2. A relación concreta e individualizada dos propietarios de bens e de dereitos afectados (RBDA-marzo 2022), que figura no anexo a este acordo.</p>
    <p>3. O estudo de impacto ambiental (EIA) (febreiro de 2021).</p>
    <p>4. O proxecto de interese autonómico (visado o 14.12.2021).</p>
    <p>O que se fai público, de conformidade co artigo 33.10 da Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, para o coñecemento xeral e, se for o caso, presentar as alegacións ou observacións que coiden oportunas dentro do prazo de trinta (30) días, que se contará a partir do día seguinte ao da publicación deste acordo no <em>Diario Oficial de Galicia</em>. </p>
    <p>Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais.</p>
    <p>Procedemento de avaliación ambiental: o proxecto da referida instalación eléctrica está suxeito a avaliación de impacto ambiental ordinaria, segundo o establecido no artigo 7.1.a) da Lei 21/2013, do 9 de decembro, de avaliación ambiental.</p>
    <p>Poderase examinar toda a documentación na Xefatura Territorial da Vicepresidencia Segunda e Consellería de Economía, Empresa e Innovación en Ourense, rúa Curros Enríquez, nº 1, 32003 Ourense, nos concellos afectados, e na seguinte ligazón web da Consellería:</p>
    <p>https://ceei.xunta.gal/transparencia/informacion-publica/en-tramitacion/instalacions-de-xeracion </p>
    <p>Ourense, 24 de marzo de 2022</p>
    <footer><p>Pablo Fernández Vila<br>Xefe territorial de Ourense</p></footer>

