---
date: '2014-07-16'
id: G2410-230614-0001
page: 31373
number: 134
agency: Xulgado do Social número 1 de Santiago de Compostela
section: V. Administración de xustiza.
title: EDICTO (1145/2013).
range: Edicto
url: >-
  https://www.xunta.gal/dog/Publicados/2014/20140716/AnuncioG2410-230614-0001_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento de despedimento/cesamentos en xeral 1145/2013 deste xulgado do social, seguido por instancia de Víctor Blanco Castromán contra Aquagest, S.A., Construcciones Serobra Galicia, S.L., o Fogasa e Sacyr Vallehermoso, sobre despedimento, ditouse a seguinte resolución cuxo ditame expresa:</p>
    <p>«Tense a Víctor Blanco Castromán por desistido da demanda de despedimento presentada fronte a Aquagest, S.A. e Sacyr Vallehermoso, S.A., e decrétase o sobresemento e arquivamento do procedemento respecto das devanditas codemandadas.</p>
    <p>Que, estimando a demanda interposta por Víctor Blanco Castromán contra Construcciones Serobra Galicia, S.L., efectúo os pronunciamentos seguintes:</p>
    <p>1. Debo declarar e declaro que a extinción do contrato de traballo do demandante efectuado pola mercantil demandada con data de efectos do 20 de outubro de 2013 constitúe un despedimento improcedente e, en consecuencia, debo condenar e condeno a Construcciones Serobra Galicia, S.L. a estar e pasar pola devandita declaración, e a que readmita inmediatamente o traballador demandante nas mesmas condicións que rexían antes de producirse o despedimento, con aboamento dos salarios deixados de percibir desde a data efectiva do despedimento ata a notificación desta sentenza a razón de 43,56 euros diarios, ou ben, a elección do empresario, á extinción da relación laboral con aboamento ao demandante dunha indemnización de 598,95 euros por despedimento improcedente.</p>
    <p>A opción polo empresario entre a readmisión do traballador e a indemnización por despedimento improcedente deberá exercerse no prazo de cinco días contados a partir da notificación da presente sentenza, mediante escrito ou comparecencia ante este xulgado. Transcorrido o devandito prazo sen que o empresario tivese optado, entenderase que procede a readmisión.</p>
    <p>2. No que atinxe á responsabilidade do Fogasa, deberá observarse o que resulte da aplicación do artigo 33 do ET con notificación da presente resolución.</p>
    <p>3. Impóñense a Construcciones Serobra Galicia, S.L. as custas do proceso, incluídos os honorarios do graduado social do demandante, ata o límite máximo de 600 euros.</p>
    <p>Notifíquese ás partes e ao Fogasa a presente resolución, facéndolles saber que fronte a ela poderán interpoñer recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Construcciones Serobra Galicia, S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 23 de xuño de 2014</p>
    <footer><p>A secretaria xudicial</p></footer>

