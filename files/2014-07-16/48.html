---
date: '2014-07-16'
id: G0256-040714-0003
page: 31432
number: 134
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 30 de xuño de 2014, da Área Provincial de Turismo de Pontevedra,
  pola que se notifica a Resolución do 12 de xuño de 2014, ditada no expediente
  sancionador PO-S-19/2014, por infracción leve en materia de turismo.
range: Cédula
url: >-
  https://www.xunta.gal/dog/Publicados/2014/20140716/AnuncioG0256-040714-0003_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE nº 285, do 27 de novembro), modificada pola Lei 4/1999, do 13 de xaneiro (BOE nº 12, do 14 de xaneiro), notifícaselle á titular que no anexo se menciona a resolución do expediente sancionador en materia de turismo por infracción da Lei 7/2011, do 27 de outubro, do turismo de Galicia, xa que, intentada polos medios habituais, non se puido efectuar a notificación.</p>
    <p>Esta resolución non esgota a vía administrativa e contra ela os interesados poderán interpor recurso de alzada perante a Dirección da Axencia Turismo de Galicia no prazo dun (1) mes desde o día seguinte ao da súa publicación, sen prexuízo de que os interesados poidan interpor calquera outro que consideren oportuno.</p>
    <p>De non presentar recurso no dito prazo, a sanción devirá firme e poderá facerse efectiva en período voluntario nos seguintes prazos: a) Publicación entre os días 1 e 15 de cada mes, desde a data de publicación ata o día 20 do mes posterior ou, se este non for hábil, ata o inmediato hábil seguinte; b) Publicación entre os días 16 e último de cada mes, desde a data da publicación ata o día 5 do segundo mes posterior ou, se este non for hábil, ata o inmediato seguinte. O pagamento realizarase por transferencia bancaria mediante os impresos formalizados que lles serán facilitados nas dependencias desta área provincial a favor do Tesouro da Facenda galega. De non efectuarse o ingreso no citado prazo, procederase á súa exacción por vía de constrinximento, segundo o disposto pola Orde do 23 de novembro de 2001, da Consellería de Economía e Facenda (DOG nº 235, do 5 de decembro).</p>
    <p>Pontevedra, 30 de xuño de 2014</p>
    <footer><p>Mª de los Ángeles Herrero Pérez<br>Xefa da Área Provincial de Turismo de Pontevedra</p></footer>
    <footer><p>ANEXO</p></footer>
    <p>Expediente: PO-S-19/2014.</p>
    <p>Denunciada: Suargotel, S.L.</p>
    <p>CIF: B70362371.</p>
    <p>Establecemento: Sun Galicia.</p>
    <p>Enderezo: Forxán nº 19, Adina.</p>
    <p>Localidade: Sanxenxo.</p>
    <p>Precepto infrinxido: artigo 109.6 da Lei 7/2011.</p>
    <p>Resolución: 12 de xuño de 2014.</p>
    <p>Sanción: trescentos euros (300 €).</p>

