---
date: '2014-07-16'
id: G2208-250614-0001
page: 31365
number: 134
agency: Xulgado de Primeira Instancia e Instrución número 1 de Betanzos
section: V. Administración de xustiza.
title: EDICTO (310/2012).
range: Edicto
url: >-
  https://www.xunta.gal/dog/Publicados/2014/20140716/AnuncioG2208-250614-0001_gl.html
---
<p>Nos autos de ordinario número 310/12, seguidos por instancia do procurador Roberto Aba Veiga, en nome e representación de José Francisco Allegue Pereiro e Ana Isabel Corbeira Leira, contra NCG Banco, S.A. e Impacta Grupo Inmobiliario, S.L., ditouse con data do 31.7.2013 sentenza, que contén o encabezamento e parte dispositiva que literalmente din:</p>
    <p>Sentenza 91/2013.</p>
    <p>Procedemento: xuízo ordinario nº 310/12.</p>
    <p>En nome da súa maxestade o rei, María Piñeiro Garabana, xuíza do Xulgado de Primeira Instancia e Instrución número 1 de Betanzos e o seu partido xudicial, ditou a seguinte sentenza:</p>
    <p>En Betanzos o 31 de xullo de 2013.</p>
    <p>Vistos por min, María Piñeiro Garabana, xuíza do Xulgado de Primeira Instancia e Instrución número 1 de Betanzos, os presentes autos de xuízo ordinario nº 310/12, sobre resolución contractual e reclamación de cantidade, no cal son partes os demandantes José Francisco Allegue Pereiro e Ana Isabel Corbeira Leira, asistidos polo letrado Alejandro López Sánchez e representados polo procurador dos tribunais Roberto Aba Veiga, e como demandados NCG Banco, S.A., asistido polo letrado Lino Rodríguez-Quintana Sández e representado pola procuradora dos tribunais Amparo Cagiao Rivas, e Impacta Grupo Inmobiliario, S.L., en situación de rebeldía procesual, ditei esta resolución á que serven de base os seguintes.</p>
    <p>Decido que, estimando a demanda interposta polo procurador dos tribunais Roberto Aba Veiga, en nome e representación de José Francisco Allegue Pereiro e Ana Isabel Corbeira Leira, en canto dirixida contra Impacta Grupo Inmobiliario, S.L., debo declarar a resolución do contrato de compravenda do 26 de setembro de 2006 e, consecuentemente, a resolución de todas as relacións xurídicas dimanantes deste e existentes entre José Francisco Allegue Pereiro e Ana Isabel Corbeira Leira e a mercantil Impacta Grupo Inmobiliario, S.L., debo condenar e condeno a citada demandada a restituír aos demandantes a suma total de corenta e sete mil catrocentos setenta e seis euros con oitenta céntimos (47.476,85 euros), máis os xuros legais correspondentes.</p>
    <p>Que, desestimando a demanda interposta polo procurador dos tribunais Roberto Aba Veiga, en nome e representación de José Francisco Allegue Pereiro e Ana Isabel Corbeira Leira, en canto dirixida contra NCG Banco, S.A, debo absolver e absolvo a citada demandada dos pedimentos efectuados na súa contra.</p>
    <p>Todo iso con expresa imposición á demandada Impacta Grupo Inmobiliario, S.L. das custas causadas na tramitación do presente procedemento, agás as causadas ao codemandado absolvido, que son de cargo dos demandantes.</p>
    <p>Notifíquese esta resolución ás partes.</p>
    <p>Esta resolución non é firme. Contra ela cabe recurso de apelación que deberá interpoñerse neste xulgado no prazo de vinte días contados desde o seguinte á súa notificación.</p>
    <p>Publicación. Lida e publicada foi a anterior sentenza pola xuíza que a subscribe, estando celebrando audiencia pública no día da súa data, ante min a secretaria. Dou fe.</p>
    <p>E en cumprimento do acordado, para a súa publicación no <em>Diario Oficial de Galicia</em>, e para que sirva de notificación en forma ao demandado rebelde Impacta Grupo Inmobiliario, S.L., expídese o presente.</p>
    <p>Betanzos, 24 de marzo de 2014</p>
    <footer><p>A secretaria xudicial</p></footer>

