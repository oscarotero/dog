---
date: '2015-10-30'
id: CA01-291015-0003
page: 41970
number: 208
agency: Consellería de Facenda
section: IV. Oposicións e concursos.
title: >-
  ORDE do 28 de outubro de 2015 pola que se resolve o procedemento de
  integración como persoal laboral da Xunta de Galicia do persoal laboral fixo
  procedente da Fundación Axencia Humanitaria de Galicia.
range: Orde
url: >-
  https://www.xunta.gal/dog/Publicados/2015/20151030/AnuncioCA01-291015-0003_gl.html
---
<p>O pasado 5 de xaneiro de 2015 publicouse no <em>Diario Oficial de Galicia</em> a Orde do 17 de decembro pola que se inicia o procedemento de integración, como persoal laboral da Xunta de Galicia, do persoal laboral fixo da Fundación Axencia Humanitaria de Galicia.</p>
    <p>O 13 de marzo de 2015 a Vicepresidencia e Consellería de Presidencia, Administracións Públicas e Xustiza, en virtude do establecido no artigo 3.2 da dita orde, remite á Dirección Xeral da Función Pública o expediente e a proposta de integración como persoal laboral da Xunta de Galicia do persoal da extinta Fundación que exerceu a opción de integración como persoal laboral da Xunta de Galicia.</p>
    <p>A comisión de integración prevista no artigo 3.4 da orde remitiu á Dirección Xeral da Función Pública o seu informe o pasado 21 de setembro de 2015.</p>
    <p>Así mesmo, á Dirección Xeral da Función Pública remitiu á Consellería de Facenda a proposta de integración como persoal laboral da Xunta de Galicia do persoal laboral fixo da extinta Fundación Axencia Humanitaria de Galicia que solicitou aquela.</p>
    <p>En consecuencia, en virtude das competencias conferidas pola Lei 1/1983, do 22 de febreiro, reguladora da Xunta e da súa Presidencia, e de acordo co disposto no artigo 10.3 do Decreto 129/2012, do 31 de maio, polo que se regula o réxime aplicable a persoal das entidades integrantes do sector público autonómico que sexan obxecto de creación, adaptación ou extinción e co disposto no artigo 3.5 da Orde do 17 de decembro pola que se inicia o procedemento de integración, como persoal laboral da Xunta de Galicia, do persoal laboral fixo da Fundación Axencia Humanitaria de Galicia, </p>
    <footer><p>DISPOÑO:</p></footer>
    <p>Artigo 1. <em>Obxecto</em></p>
    <p>O obxecto da presente orde é resolver o procedemento de integración do persoal laboral fixo procedente da Fundación Axencia Humanitaria de Galicia.</p>
    <p>Artigo 2. <em>Resolución</em></p>
    <p>1. Tendo en conta que Marta González Murga con DNI 78709580-A cumpre os requisitos previstos tanto no artigo 9.1 do Decreto 129/2012, do 31 de maio, polo que se regula o réxime aplicable ao persoal aplicable das entidades instrumentais integrantes do sector público autonómico que sexan obxecto de creación, adaptación ou extinción como na Orde do 17 de decembro pola que se inicia o procedemento de integración, como persoal laboral da Xunta de Galicia, do persoal laboral fixo da Fundación Axencia Humanitaria de Galicia, e cumpridos todos os trámites do procedemento </p>
    <footer><p>RESOLVO:</p></footer>
    <p>1. Acordar a súa integración como persoal laboral fixo da Xunta de Galicia na categoría III-02 (xefa de negociado) segundo o sistema de clasificación profesional establecido no V convenio colectivo único para o persoal laboral da Xunta de Galicia, e deberá ser adscrita con carácter provisional no posto PR.C07.00.000.15770.100 dependente da Dirección Xeral de Relacións Exteriores e coa Unión Europea, segundo a relación de postos de traballo da Vicepresidencia e Consellería de Presidencia, Administracións Públicas e Xustiza.</p>
    <p>2. A súa integración suporá a novación da relación contractual e comportará a formalización dun contrato de traballo como persoal laboral fixo da Administración xeral da Xunta de Galicia, e deberá tomar posesión no prazo de seis días hábiles desde a publicación da presente orde, agás que estea gozando dun período de licenza, vacacións ou permiso; neste caso, o cómputo comezará ao día seguinte da súa reincorporación ao posto de traballo.</p>
    <p>Así mesmo, esta toma de posesión implica a súa renuncia voluntaria á situación anterior.</p>
    <p>3. De acordo co previsto no artigo 12.5 do Decreto 129/2012, do 31 de maio, realizaráselle un recoñecemento de servizos para o cálculo da antigüidade para os efectos de trienios, para adecuar a súa antigüidade en termos de homoxeneidade coa prevista no convenio colectivo único para o persoal laboral da Xunta de Galicia.</p>
    <p>4. Ao persoal integrado aplicaráselle, para todos os efectos, o convenio colectivo único da Xunta de Galicia, sen que en ningún caso orixine dereito a ningunha indemnización.</p>
    <p>5. Ao persoal que, como consecuencia da integración, experimente unha diminución en cómputo anual das retribucións fixas e periódicas, recoñeceráselle un complemento persoal de integración, de carácter transitorio, consistente na diferenza de retribucións, nos termos do establecidos na disposición transitoria primeira do Decreto 129/2012, do 31 de maio, de forma, que a equiparación total se producirá no prazo máximo de seis anos desde a súa integración como persoal laboral da Xunta de Galicia.</p>
    <p>6. Procederá a extensión da correspondente dilixencia de integración por parte da consellería en que sexa destinado o persoal integrado.</p>
    <p>Artigo 3. <em>Recursos</em></p>
    <p>Contra esta orde, que pon fin á vía administrativa, pode interporse recursos contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, de conformidade co disposto na Lei 29/1998, do 13 de xullo, reguladora da xurisdición contencioso-administrativa, e poderase interpor previamente e con carácter potestativo recurso de reposición ante o mesmo órgano que ditou a presente orde, no prazo dun mes, segundo o disposto na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Disposición derradeira única</p>
    <p>A presente orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 28 de outubro de 2015</p>
    <footer><p>Valeriano Martínez García<br>Conselleiro de Facenda</p></footer>

