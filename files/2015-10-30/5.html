---
date: '2015-10-30'
id: O3C2-261015-0001
page: 41959
number: 208
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 26 de outubro de 2015 pola que se convoca a xornada de formación
  SCA15: as persoas detrás dos uniformes.
range: Resolución
url: >-
  https://www.xunta.gal/dog/Publicados/2015/20151030/AnuncioO3C2-261015-0001_gl.html
---
<p>Dentro do programa anual de actividades para o ano 2015 da Academia Galega de Seguridade Pública (Agasp) aprobado polo Consello Reitor deste organismo con data do 23 de decembro do ano 2014, convócanse unha xornada de formación SCA15: as persoas detrás dos uniformes, conforme as seguintes bases:</p>
    <p>Primeira. <em>Destinatarios/as</em></p>
    <p>Esta xornada está dirixida ao persoal dos corpos da Policía Local de Galicia, así mesmo a todo o persoal das forzas e corpos de seguridade pública e emerxencias que traballan en Galicia, así como a todos aqueles profesionais vinculados coa materia obxecto de debate e demais interesados en xeral.</p>
    <p>Segunda. <em>Desenvolvemento da actividade</em></p>
    <p>Lugar: Academia Galega de Seguridade Pública.</p>
    <p>Datas: 5 de novembro de 2015.</p>
    <p>Horario: das 16.00 a 20.00 horas.</p>
    <p>Número de prazas: ilimitado.</p>
    <p>Horas lectivas: 4.</p>
    <p>Contido: as persoas detrás dos uniformes: experiencias prácticas e reais.</p>
    <p>Terceira. <em>Solicitudes</em></p>
    <p>1. O persoal que desexe participar nestas xornadas deberá cubrir o formulario de matrícula telemática dispoñible na páxina web da Agasp (http://agasp.xunta.es). Non se admitirá ningunha outra forma ou modelo de solicitude.</p>
    <p>2. A falsidade ou ocultación de datos esenciais para a selección das persoas dará lugar a exclusión automática da xornada, así como á imposibilidade de participar en ningún outro curso durante o prazo dun ano computado desde o momento en que se detecte este feito.</p>
    <p>3. O prazo de presentación de solicitudes será de tres (3) días naturais desde a publicación desta resolución no <em>Diario Oficial de Galicia</em>.</p>
    <p>Cuarta. <em>Admisión</em></p>
    <p>A Agasp publicará na súa páxina web a relación das persoas seleccionadas para participar na xornada.</p>
    <p>Quinta. <em>Asistencia</em></p>
    <p>Obrigatoria.</p>
    <p>A Estrada, 26 de outubro de 2015</p>
    <footer><p>Luis Menor Pérez<br>Director xeral da Academia Galega de Seguridade Pública</p></footer>

