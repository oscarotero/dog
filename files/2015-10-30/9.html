---
date: '2015-10-30'
id: O92-221015-0001
page: 41966
number: 208
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 19 de outubro de 2015 pola que se adhiren dúas entidades
  financeiras ao convenio de colaboración para a bonificación dos custos do
  financiamento dos investimentos das microempresas de Galicia titulares de
  préstamos inferiores ou iguais a 25.000 €, subscrito coas entidades
  financeiras adheridas e coas sociedades de garantía recíproca (Programa
  Microcréditos).
range: Resolución
url: >-
  https://www.xunta.gal/dog/Publicados/2015/20151030/AnuncioO92-221015-0001_gl.html
---
<p>O Consello de Dirección do Igape, na súa xuntanza do 10 de abril de 2015, acordou por unanimidade dos seus membros asistentes a aprobación das bases reguladoras das axudas do Igape para a bonificación dos custos do financiamento dos investimentos das microempresas de Galicia, titulares de préstamos inferiores ou iguais a 25.000 €, instrumentadas mediante convenio de colaboración entre o Instituto Galego de Promoción Económica (Igape), as entidades financeiras e as sociedades de garantía recíproca (Programa Microcréditos). As ditas bases son publicadas mediante Resolución do 5 de xuño de 2015 (DOG núm. 115, do 19 de xuño).</p>
    <p>Xunto co texto desas bases publicouse a relación das entidades financeiras que se adheriron ao convenio.</p>
    <p>Con datas do 21 e 24 de setembro de 2015 ratifícase a adhesión das seguintes entidades financeiras: Caixabank, S.A. e Cajas Rurales Unidas, Sociedad Cooperativa de Crédito, polo que cómpre facelo público.</p>
    <p>Polo que antecede, en virtude das facultades que teño conferidas mediante o artigo 12.a) da Lei 5/1992, do 10 de xuño, de creación do Instituto Galego de Promoción Económica, e do artigo 11.1.a) do Decreto 317/1992, do 12 de novembro, polo que se aproba o regulamento do Igape,</p>
    <h2>RESOLVO:</h2>
    <p>Único. Engadir as entidades financeiras Caixabank, S.A. e Cajas Rurales Unidas, Sociedad Cooperativa de Crédito á relación de entidades financeiras adheridas ao convenio de colaboración para a bonificación dos custos do financiamento dos investimentos das microempresas de Galicia, titulares de préstamos inferiores ou iguais a 25.000 €, asinado o 5 de xuño de 2015.</p>
    <p>Santiago de Compostela, 19 de outubro de 2015</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

