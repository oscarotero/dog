---
date: '2000-11-22'
id: 1469E
page: 15
number: 226
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 25 de setembro de 2000, da Delegación Provincial de Lugo, de
  notificación de requirimento á promotora inmobiliaria Prado Gay, S.L.
  (expediente DP-210/2000).
range: Cédula
url: 'https://www.xunta.gal/dog/Publicados/2000/20001122/Anuncio1469E_gl.html'
---
<p>A Delegación Provincial do Instituto Galego da Vivenda e Solo de Lugo tramitou expediente de dilixencias previas 210/2000, seguidas en virtude de denuncia formulada por Jesús A. Vilariño Pereira, contra a promotora inmobiliaria Prado Gay, S.L., finalizando este trámite con requirimento á promotora inmobiliaria para que emende as deficiencias observadas na vivenda 6º D da avenida Carrero Blanco, 195 de Lugo.</p>
<p>As obras de reparación que se realizarán son as necesarias para emenda-las seguintes deficiencias:</p>
<p>-Condensación en dormitorio do dúplex, con filtración pola esquina da medianeira. Fendas horizontais a 40 cm do chan.</p>
<p>-En dormitorio contiguo ó anterior, fendas no teito.</p>
<p>-No terceiro dormitorio do dúplex, fenda lonxitudinal ó longo de toda a dependencia.</p>
<p>Para tal fin concédeselle á empresa un prazo de 10 días para a remisión de proxecto e orzamento a esta delegación provincial, e un prazo de 30 días para a súa execución.</p>
<p>A non realización das obras nos prazos sinalados determinará a iniciación do oportuno expediente sancionador.</p>
<p>Lugo, 25 de setembro de 2000.</p>
<p>Antonio Boné Pina</p>
<p>Delegado provincial de Lugo</p>

