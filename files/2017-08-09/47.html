---
date: '2017-08-09'
id: G0003-260717-0001
page: 38449
number: 151
agency: Servizo Galego de Saúde
section: VI. Anuncios. a) Administración autonómica.
title: >-
  RESOLUCIÓN do 19 de xuño de 2017, da Dirección Xeral de Recursos Económicos,
  pola que se renuncia á continuidade na licitación do lote 16 tramitado
  mediante o procedemento MI-EIC1-16-005, que ten por obxecto a contratación da
  subministración sucesiva de material de suxeición e inmobilización con destino
  ás estruturas organizativas de xestión integrada.
range: Resolución
url: >-
  https://www.xunta.gal/dog/Publicados/2017/20170809/AnuncioG0003-260717-0001_gl.html
---
<p>Antecedentes de feito.</p>
    <p>Primeiro. O 6 de agosto de 2016 publicouse no Boletín Oficial de la Unión Europea (DOUE núm. 2016/S 151-272944), o 30 de agosto de 2016 no Diario Oficial de Galicia (DOG núm. 163) e o 6 de setembro de 2016 no Boletín Oficial del Estado (BOE núm. 215), o expediente que ten por obxecto a subministración sucesiva de material sanitario para suxeición e inmobilización con destino ás estruturas organizativas de xestión integrada do Serivzo Galego de Saúde. Expediente MI-EIC1-16-005.</p>
    <p>Segundo. Visto na Mesa de Contratación do 8 de xuño de 2017, convocada para a lectura e análise do informe técnico relativo aos criterios non avaliables de forma automática detectouse un erro no lote 16: «Vendaxe de tracción».</p>
    <p>Terceiro. No número 11.1.1 das follas de especificacións (pertencente ao PCAO), onde se desenvolven os criterios non avaliables de forma automática, e en concreto en relación ao criterio de «Proba en uso», establécese as seguintes puntuacións para os subcriterios:</p>
    <p>Lote 16:</p>
    <p>– Vendaxe de tracción (ata 50 puntos).</p>
    <p>– Confección do artigo (ata 10 puntos).</p>
    <p>– Transpirabilidade (ata 10 puntos).</p>
    <p>– Adaptabilidade a todo tipo de doentes (ata 10 puntos).</p>
    <p>– Presentación en envase (ata 5 puntos).</p>
    <p>– Facilidade de colocación (ata 10 puntos).</p>
    <p>– Inmobilización (ata 10 puntos).</p>
    <p>Resultando a suma total da puntuación dos criterios 55 puntos, e non 50 puntos como aparece recollido nos pregos.</p>
    <p>Cuarto. Vista a proposta da Mesa de Contratación, tralo estudio das posibles alternativas, de non continuar co procedemento de contratación do lote 16, por razóns de legalidade e economía.</p>
    <p>Fundamento de dereito.</p>
    <p>1º. O exposto no artigo 210 do Real decreto lexislativo 3/2011, do 14 de novembro, sobre o texto refundido da Lei de contratos do sector público, en relación coas prerrogativas que ten o órgano de contratación.</p>
    <p>2º. O artigo 155 do TRLCSP, onde se regula a renuncia á celebración do contrato.</p>
    <p>En virtude das competencias atribuídas pola Orde do 5 de xullo de 2012, sobre delegación de competencias en órganos centrais e periféricos do Servizo Galego de Saúde (DOG núm. 139, do 20 de xullo),</p>
    <h2>RESOLVO:</h2>
    <p>Primeiro. Renunciar á continuidade da licitación do lote 16 do contrato de subministracións cuxo obxecto é a subministración sucesiva de material sanitario para a suxeición e inmobilización para as estruturas organizativas de xestión Integrada do Servizo Galego de Saúde, tramitado mediante expediente MI-EIC1-16-005.</p>
    <p>Segundo. Publicar a presente renuncia no perfil do contratante do Servizo Galego de Saúde, así como nos diarios oficiais correspondentes.</p>
    <p>Terceiro. Continuar co procedemento de licitación do resto do expediente.</p>
    <p>Contra esta resolución, poderá interpoñerse recurso especial en materia de contratación pública no prazo de quince (15) días hábiles de conformidade co disposto no artigo 40 do Real decreto lexislativo 3/2011, do 14 de novembro, polo que se aproba o texto refundido da Lei de contratos do sector público, ou recurso contencioso-administrativo mediante o xulgado do contencioso-administrativo competente no prazo de dous meses, contados a partir do día seguinte ao da súa notificación.</p>
    <p>Santiago de Compostela, 19 de xuño de 2017</p>
    <footer><p>María Jesús Piñeiro Bello<br>Directora xeral de Recursos Económicos</p></footer>

