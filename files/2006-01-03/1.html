---
date: '2006-01-03'
page: 70
number: 2
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: II. AUTORIDADES E PERSOAL
title: >-
  Decreto 576/2005, do 22 de decembro, polo que se designan representantes da
  comunidade autónoma na Comisión Galega de Cooperación Local.
range: Decreto
---
<p>A Comisión Galega de Cooperación Local foi creada pola Lei 5/1997, do 22 de xullo, de Administración local de Galicia, como órgano permanente de colaboración para a coordinación entre a Administración autonómica e as entidades locais, e foi desenvolvida polo Decreto 280/1998, do 24 de setembro, polo que se aproba o Regulamento de organización e funcionamento da Comisión Galega de Cooperación Local.</p>
<p>En cumprimento do disposto no artigo 189 da Lei 5/1997, do 22 de xullo, de Administración local de Galicia, a dita comisión atópase integrada, paritariamente, por representantes da comunidade autónoma e por representantes das entidades locais galegas, correspondéndolle a representación da comunidade autónoma ao presidente da Xunta de Galicia, ao conselleiro competente en materia de réxime local e a aqueles outros membros que designe o Consello da Xunta de Galicia.</p>
<p>Na súa virtude, por proposta do conselleiro de Presidencia, Administracións Públicas e Xustiza e logo de deliberación do Consello da Xunta de Galicia na súa reunión do día vinte e dous de decembro de dous mil cinco,</p>
<p>DISPOÑO:</p>
<p>Artigo único.-Os representantes da Comunidade Autónoma de Galicia na Comisión Galega de Cooperación Local serán os seguintes:</p>
<p>-O secretario xeral e de Relacións Institucionais da Vicepresidencia da Igualdade e do Benestar.</p>
<p>-O secretario xeral da Consellería de Educación e Ordenación Universitaria.</p>
<p>-O secretario xeral da Consellería de Innovación e Industria.</p>
<p>-O secretario xeral da Consellería do Medio Rural.</p>
<p>-O secretario xeral da Consellería de Medio Ambiente e Desenvolvemento Sostible.</p>
<p>-O secretario xeral da Consellería de Traballo.</p>
<p>-O secretario xeral da Consellería de Vivenda e Solo.</p>
<p>-A directora xeral de Administración Local.</p>
<p>-O director xeral de Orzamentos.</p>
<p>-O director xeral de Urbanismo.</p>
<p>Asistirá, no seu caso, como suplente de cada un dos representantes anteriormente indicados, un titular dunha subdirección xeral pertencente ao departamento correspondente.</p>
<p>Disposición derrogatoria.</p>
<p>Quedan derrogadas todas as disposicións de igual ou inferior rango que se opoñan ao disposto neste decreto.</p>
<p>Santiago de Compostela, vinte e dous de decembro de dous mil cinco.</p>
<p>Emilio Pérez Touriño</p>
<p>Presidente</p>
<p>José Luis Méndez Romeu</p>
<p>Conselleiro de Presidencia, Administracións</p>
<p>Públicas e Xustiza</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

