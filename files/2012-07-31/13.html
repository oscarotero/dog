---
date: '2012-07-31'
id: G2346-100712-0001
page: 30360
number: 145
agency: Xulgado do Social número 3 da Coruña
section: V. Administración de xustiza.
title: AUTOS (644/2010).
range: Edicto
url: >-
  https://www.xunta.gal/dog/Publicados/2012/20120731/AnuncioG2346-100712-0001_gl.html
---
<p>Juan Rey Pita, secretario xudicial do Xulgado do Social número 3 da Coruña, fago saber que no procedemento ordinario 644/2010 deste xulgado do social, seguido por instancia de Martín Barca Guillín contra a empresa Ingeniería de Comunicación Sigüeiro, S.L. sobre ordinario, se ditou a seguinte resolución:</p>
    <p>«A Coruña, 12 de xuño de 2012.</p>
    <p>Carlos Villarino Moure, maxistrado xuíz do Xulgado do Social número 3 da Coruña, tras ver estes autos sobre ordinario entre partes, dunha, como demandante Martín Barca Guillín, que comparece asistido pola letrada Vanessa Amarelle Guillín, e doutra, como demandado, Ingeniería de Comunicación Sigüeiro, S.L., que non comparece malia estar citada en legal forma.</p>
    <p>Resolvo que estimando a demanda formulada por Martín Barca Guillín contra á empresa Ingeniería de Comunicación Sigüeiro, S.L., condeno a esta a lle aboar a cantidade de 2.980,42 euros, que lle debe en concepto de salarios e demais conceptos, cos xuros conforme o artigo 29.3 do Estatuto dos traballadores.</p>
    <p>Notifíqueselles esta resolución ás partes e fágaselles saber que contra ela non cabe ningún recurso.</p>
    <p>Así, por esta miña sentenza, definitivamente xulgando pronúncioo, mándoo e asínoo.</p>
    <p>Publicación. A anterior sentenza leuna e publicouna o maxistrado que a ditou, en audiencia pública do día da data, do que dou fe».</p>
    <p>E para que sirva de notificación a Ingeniería de Comunicación Sigüeiro, S.L., expídese esta cédula para a súa inserción no Diario Oficial de Galicia.</p>
    <p>A Coruña, 10 de xullo de 2012</p>
    <footer><p>O secretario xudicial</p></footer>

