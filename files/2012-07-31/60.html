---
date: '2012-07-31'
id: L180-260712-0004
page: 30470
number: 145
agency: Concello de Sobrado
section: VI. Anuncios. b) Administración local.
title: >-
  ANUNCIO de aprobación inicial da modificación puntual número 1 do Plan xeral
  de ordenación municipal deste concello.
range: Anuncio
url: >-
  https://www.xunta.gal/dog/Publicados/2012/20120731/AnuncioL180-260712-0004_gl.html
---
<p>O Pleno municipal, na sesión extraordinaria do día 23 de xullo de 2012, por unanimidade dos concelleiros asistentes á sesión acordou:</p>
    <p>1. Aprobar inicialmente a modificación puntual número 1 do Plan xeral de ordenación municipal de Sobrado para a adaptación da normativa que regula o solo rústico á lexislación vixente.</p>
    <p>2. Abrir un trámite de información pública durante o prazo de dous meses, mediante a inserción de anuncios no Diario Oficial de Galicia e en dous dos xornais de maior difusión da provincia, e dar audiencia simultaneamente durante o mesmo prazo aos municipios limítrofes.</p>
    <p>Ao mesmo tempo, solicitar das administracións públicas competentes os informes sectoriais que resulten necesarios.</p>
    <p>Durante o prazo de dous meses contado desde o día seguinte ao da publicación deste anuncio no Diario Oficial de Galicia, os interesados poderán consultar o expediente, nas dependencias municipais, e formular por escrito as alegacións, reclamacións e suxestións que consideren oportunas.</p>
    <p>Sobrado, 24 de xullo de 2012</p>
    <footer><p>Jacobo Fernández García<br>Alcalde</p></footer>

