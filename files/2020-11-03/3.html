---
date: '2020-11-03'
id: G0425-281020-0001
page: 43692
number: 222
agency: Consellería de Política Social
section: III. Outras disposicións.
title: >-
  RESOLUCIÓN do 27 de outubro de 2020, da Dirección Xeral de Xuventude,
  Participación e Voluntariado, pola que se publican os requirimentos de emenda
  da documentación das solicitudes presentadas ao abeiro da Orde do 9 de
  setembro de 2020 pola que se regula o procedemento de concesión dos Premios
  Galicia de Acción Voluntaria 2020 e se convocan para o ano 2020 (código de
  procedemento BS508D).
range: Resolución
url: >-
  https://www.xunta.gal/dog/Publicados/2020/20201103/AnuncioG0425-281020-0001_gl.html
---
<p>Con data do 21 de setembro de 2020, publícase no <em>Diario Oficial de Galicia</em>, número 191, a Orde do 9 de setembro de 2020 pola que se regula o procedemento de concesión dos Premios Galicia de Acción Voluntaria 2020 e se convocan para o ano 2020 (código de procedemento BS508D).</p>
    <p>O artigo 7 da orde de convocatoria establece o prazo e a forma de presentación das solicitudes. O prazo de presentación de solicitudes sinalado no citado artigo é dun mes, contado a partir do día seguinte ao da publicación da orde no <em>Diario Oficial de Galicia</em>.</p>
    <p>Así mesmo, no artigo 8 da orde determínase a documentación complementaria necesaria para a tramitación do procedemento.</p>
    <p>Unha vez revisadas as solicitudes presentadas ao abeiro da dita orde de convocatoria polo órgano encargado da instrución, identificáronse aquelas que non reúnen a documentación necesaria, ben por non tela presentado, ben por conter erros ou por non ser suficiente para a determinación do cumprimento dos requisitos exixidos para a súa posterior remisión ao xurado encargado do seu exame e valoración.</p>
    <p>O artigo 9 da dita orde establece, de conformidade co previsto no artigo 68 da Lei 39/2015, do 1 de outubro, do procedemento administrativo común das administracións públicas, que se na solicitude se aprecian defectos ou falta de documentación, o órgano instrutor requirirá á entidade solicitante para que, nun prazo de dez (10) días, emende a falta ou achegue os documentos preceptivos, con indicación de que, se así non o fixer, se considerará que desiste da súa petición, logo de resolución, que deberá ser ditada nos termos previstos no artigo 21 da referida lei.</p>
    <p>Así mesmo, o artigo 19 da orde de convocatoria establece que se publicarán no <em>Diario Oficial de Galicia</em>, de conformidade co previsto no artigo 45 da Lei 39/2015, do 1 de outubro, os actos administrativos e as correspondentes resolucións deste procedemento e que esta publicación producirá os efectos de notificación.</p>
    <p>Por todo o exposto,</p>
    <h2>RESOLVO:</h2>
    <p>1. Ordenar a publicación no <em>Diario Oficial de Galicia</em> da relación de solicitudes que non están debidamente cubertas e/ou non achegan a documentación preceptiva exixida segundo o establecido na orde de convocatoria. Esta relación figura como anexo desta resolución.</p>
    <p>2. Facer indicación expresa a todas as entidades solicitantes recollidas no anexo de que son requiridas para que, no prazo de dez (10) días, contado a partir do día seguinte ao da publicación desta resolución no <em>Diario Oficial de Galicia</em>, emenden a falta ou acheguen os documentos preceptivos conforme se establece na orde de convocatoria. De non o facer, daranse por desistidas na súa petición, logo de resolución, que será ditada nos termos previstos no artigo 21 da Lei 39/2015, do 1 de outubro, do procedemento administrativo común das administracións públicas.</p>
    <p>3. En caso de dúbida, dificultades técnicas ou necesidade de máis información durante o proceso de emenda da documentación das solicitudes, poderán dirixirse á Consellería de Política Social a través dos teléfonos 981 95 79 20 ou 981 54 69 97.</p>
    <p>Santiago de Compostela, 27 de outubro de 2020</p>
    <footer><p>Cristina Pichel Toimil<br>Directora xeral de Xuventude, Participación e Voluntariado</p></footer>
    <h2>ANEXO</h2>
    <table>
     <thead>
      <tr>
       <td>Nº de expediente</td>
       <td>Solicitante</td>
       <td>NIF</td>
       <td>Documentación requirida</td>
      </tr>
     </thead>
     <tbody>
      <tr>
       <td>BS508D 2020/002</td>
       <td>Fundación Baiuca Verdescente</td>
       <td>G70542113</td>
       <td>– Certificación de estar ao día nas obrigas coa Axencia Estatal da Administración Tributaria (art. 11.d).</td>
      </tr>
      <tr>
       <td>BS508D 2020/004</td>
       <td>Fundación Grandes Amigos en Acción</td>
       <td>G83625509</td>
       <td>– Anexo II: indicar debidamente os datos da persoa solicitante e do representante legal.</td>
      </tr>
      <tr>
       <td>BS508D 2020/023</td>
       <td>Fundación Eduardo Pondal</td>
       <td>G70262951</td>
       <td>– Anexo I: rectificar os apelidos da persoa representante legal e autorizar consulta de NIF da entidade ou achegar documento (art. 11.c).
        – Anexo II: o anexo presentado está en branco.
        – Certificación de estar ao día nas obrigas coa Axencia Estatal da Administración Tributaria (art. 11.d).
        – Certificación de estar ao día nas obrigas coa Administración xeral da Comunidade Autónoma de Galicia (art. 11.f).</td>
      </tr>
      <tr>
       <td>BS508D 2020/026</td>
       <td>Plataforma Coruñesa de Voluntariado</td>
       <td>G15730625</td>
       <td>– Anexo I: autorizar consulta de NIF da entidade ou achegar documento (art. 11.c) e autorizar a consulta da certificación de estar ao día nas obrigas coa Axencia Estatal da Administración Tributaria ou achegar documento (art. 11.d).
        – Acreditación fidedigna da persoa representante legal da entidade.</td>
      </tr>
      <tr>
       <td>BS508D 2020/028</td>
       <td>Fundación Juan Soñador</td>
       <td>G24452435</td>
       <td>– Anexo I: indicar debidamente os datos da persoa solicitante, do representante legal e indicar datos de contacto da sede en Galicia.
        – Enviar a documentación adxunta á entrada 2020/2023943 presentada como mellora da solicitude o 21.10.2020 (non se xunta/n o/os documento/s indicado/s).</td>
      </tr>
      <tr>
       <td>BS508D 2020/029</td>
       <td>Cruz Roja Española</td>
       <td>Q2866001G</td>
       <td>– Anexo I: autorizar consulta de NIF da entidade ou achegar documento (art. 11.c).</td>
      </tr>
      <tr>
       <td>BS508D 2020/030</td>
       <td>Asociación de Veciños Álvaro Cunqueiro</td>
       <td>G15211659</td>
       <td>– Anexo I: indicar debidamente os datos da persoa solicitante e do representante legal.
        – Anexo II: indicar debidamente os datos da persoa solicitante e do representante legal.
        – Acreditación fidedigna da persoa representante legal da entidade.</td>
      </tr>
     </tbody>
    </table>

