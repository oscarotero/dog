---
date: '2020-11-03'
id: G0597-281020-0004
page: 43690
number: 222
agency: Consellería de Facenda e Administración Pública
section: III. Outras disposicións.
title: >-
  RESOLUCIÓN do 27 de outubro de 2020, da Dirección Xeral da Función Publica,
  pola que se anuncia a exposición das listaxes definitivas de axudas aprobadas
  e denegadas dos criterios de repartición do Fondo de Acción Social do
  exercicio económico 2019, relativos á axuda para a atención de persoas con
  discapacidade para o persoal da Administración da Xunta de Galicia.
range: Resolución
url: >-
  https://www.xunta.gal/dog/Publicados/2020/20201103/AnuncioG0597-281020-0004_gl.html
---
<p>De conformidade co establecido no artigo 10.2 dos criterios de repartición do Fondo de Acción Social para o exercicio económico do ano 2019, relativos á axuda para a atención de persoas con discapacidade, aprobados polo Consello da Xunta de Galicia do 9 de xullo de 2020 e publicados por Resolución da Dirección Xeral da Función Pública do 10 de xullo de 2020 (DOG número 144, do 20 de xullo), o anuncio de exposición das listaxes definitivas de admitidos e excluídos publicarase no <em>Diario Oficial de Galicia</em>.</p>
    <p>Tendo en conta que as mencionadas listaxes conteñen datos sobre a identidade, características persoais, económicas ou de saúde, todos eles protexidos pola Lei orgánica 3/2018, do 5 de decembro, de protección de datos de carácter persoal, a súa publicación pode lesionar o dereito constitucional á intimidade das persoas solicitantes e tamén das persoas que dan dereito á percepción das axudas, polo que cómpre realizar a publicación coas limitacións e reservas establecidas no artigo 46 da Lei 39/2015, do 1 de outubro, do procedemento administrativo común das administracións públicas.</p>
    <p>Dando cumprimento ao prescrito, esta dirección xeral, transcorrido o prazo de alegacións previsto no artigo 10.1 da Resolución do 10 de xullo de 2020 (<em>Diario Oficial de Galicia </em>nº 144, do 20 de xullo) e unha vez concluídos os traballos de revisión das reclamacións presentadas,</p>
    <h2>RESOLVE:</h2>
    <p>Primeiro. Publicar no <em>Diario Oficial de Galicia</em>, como anexo a esta resolución, a distribución final da concesión das axudas do Fondo de Acción Social do exercicio económico do ano 2019.</p>
    <p>Segundo. Facer públicas as listaxes definitivas de axudas aprobadas e denegadas dos criterios de repartición do Fondo de Acción Social do exercicio económico 2019, relativos á axuda para a atención de persoas con discapacidade na páxina web da Dirección Xeral da Función Pública http://funcionpublica.xunta.es/?q=FAS</p>
    <p>Para o coñecemento íntegro do acto, as persoas solicitantes deberan introducir nos espazos habilitados para o efecto o NIF e mais o código de impresión da súa solicitude.</p>
    <p>Terceiro. As persoas interesadas poderán interpoñer recurso de alzada contra a resolución ante o conselleiro de Facenda no prazo dun mes contado desde o día seguinte ao da data de publicación desta resolución no <em>Diario Oficial de Galicia</em>, de acordo co previsto nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 27 de outubro de 2020</p>
    <footer><p>José María Barreiro Díaz<br>Director xeral da Función Pública</p></footer>
    <h2>ANEXO</h2>
    <table>
     <tbody>
      <tr>
       <td>Tipo de axuda</td>
       <td>Entradas</td>
       <td>Aprobadas</td>
       <td>Denegadas</td>
       <td>Importe euros</td>
      </tr>
      <tr>
       <td>Atención de persoas con discapacidade</td>
       <td>770</td>
       <td>720</td>
       <td>50</td>
       <td>1.501.591,67</td>
      </tr>
     </tbody>
    </table>

