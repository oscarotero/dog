---
date: '2017-03-10'
id: U500-030317-0001
page: 12235
number: 49
agency: Universidade de Vigo
section: IV. Oposicións e concursos.
title: >-
  RESOLUCIÓN do 3 de marzo de 2017 pola que se resolve a convocatoria de
  provisión, mediante libre designación, de dous postos do cadro de persoal
  funcionario de administración e servizos desta universidade.
range: Resolución
url: >-
  https://www.xunta.gal/dog/Publicados/2017/20170310/AnuncioU500-030317-0001_gl.html
---
<p>Convocada mediante Resolución do 22 de decembro de 2016 (DOG do 4 de xaneiro de 2017) a provisión, polo sistema de libre designación, de dous postos vacantes no cadro de persoal funcionario de administración e servizos desta universidade.</p>
    <p>Consonte o disposto na Lei 2/2015, do 29 de abril, do emprego público de Galicia, e o Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna.</p>
    <p> En uso das atribucións conferidas pola Lei orgánica 6/2001, do 21 de decembro, de universidades e, polos estatutos da Universidade de Vigo, </p>
    <h2>RESOLVO:</h2>
    <p>Primeiro. Adxudicar á funcionaria Mª de los Ángeles Hermida Paredes o posto de vicesecretario/a xeral técnico/a e á funcionaria Carmen Estévez Caamaño o posto de xefe/a de equipo da Secretaría do Equipo de Goberno.</p>
    <p>Segundo. O prazo para tomar posesión do novo destino será de tres días hábiles se non implica cambio de residencia, ou de sete días hábiles se comporta cambio de residencia, e comezará a contarse a partir do día seguinte ao do cesamento, que deberá producirse o día seguinte ao da publicación desta resolución no <em>Diario Oficial de Galicia</em>.</p>
    <p>Terceiro. As funcionarias nomeadas para ocupar estes postos de libre designación poderán ser apartadas discrecionalmente nas condicións previstas nas normas legais e regulamentarias que resultan de aplicación. </p>
    <p> Contra esta resolución, que esgota a vía administrativa, poderase interpoñer un recurso perante a xurisdición contencioso-administrativa no prazo de dous meses, contados desde o día seguinte ao da súa publicación no <em>Diario Oficial de Galicia</em>, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>As persoas interesadas poderán optar por interpoñer contra esta resolución un recurso de reposición no prazo dun mes, contado desde o día seguinte ao da súa publicación, perante o mesmo órgano que a ditou. Neste caso non se poderá interpoñer un recurso contencioso-administrativo ata que sexa resolto expresamente ou se produza a desestimación presunta do recurso de reposición interposto, segundo o previsto no artigo 123.2 da Lei 39/2015, do 1 de outubro, do procedemento administrativo común das administracións públicas. </p>
    <p>Vigo, 3 de marzo de 2017</p>
    <footer><p>Salustiano Mato de la Iglesia<br>Reitor da Universidade de Vigo</p></footer>

