---
date: '2017-03-10'
id: G2210-020317-0004
page: 12241
number: 49
agency: Xulgado de Primeira Instancia e Instrución número 3 de Betanzos
section: V. Administración de xustiza.
title: EDICTO de notificación de sentenza (135/2016).
range: Edicto
url: >-
  https://www.xunta.gal/dog/Publicados/2017/20170310/AnuncioG2210-020317-0004_gl.html
---
<p>Tatiana Villaescusa Martín, letrada da Administración de xustiza do Xulgado de Primeira Instancia e Instrución número 3 de Betanzos, anuncio que no presente procedemento seguido por instancia de Estefanía Blanco Barreiro contra Razvan Ioan Varodi foi ditada sentenza cuxo teor literal di:</p>
    <p>«Sentenza nº 120/2016.</p>
    <p>Betanzos, 22 de setembro 2016.</p>
    <p>Vistos por min, Roberto Barba Alvedro, en xuízo oral e público, os autos do xuízo verbal, dito sentenza sobre a base dos seguintes:</p>
    <p>Decido estimando integramente a demanda interposta polo procurador Sr. Delgado Rodríguez, en nome e representación de Estefanía Blanco Barreiro e asistida da letrada María José Calviño, contra Razvan Ioan Varodi, en rebeldía procesual, debo declarar e declaro o demandado Razvan Ioan Varodi privado da patria potestade sobre a súa filla Lucía Varodi Blanco e impoño a Razvan Ioan Varodi a obriga de aboar, a favor da súa filla e en concepto de pensión de alimentos, unha pensión polo importe de 150 € mensuais nos 5 primeiros días de cada mes, cantidade que se actualizará anualmente conforme as variacións do IPC do INE.</p>
    <p>Sen expresa imposición das custas procesuais.</p>
    <p>Contra esta sentenza poderase interpor ante este xulgado recurso de apelación que se presentará por medio de escrito ante este xulgado.</p>
    <p>Lévese testemuño da presente resolución aos autos a que se refire e o orixinal ao libro de sentenzas que se leva neste xulgado.</p>
    <p>Así o pronuncio, mando e asino por esta miña sentenza, xulgando definitivamente en primeira instancia».</p>
    <p>E encontrándose o devandito demandado, Razvan Ioan Varodi, en paradoiro descoñecido, expídese este edicto a fin de que lle sirva de notificación en forma.</p>
    <p>Betanzos, 5 de outubro de 2016</p>
    <footer><p>A letrada da Administración de xustiza</p></footer>

