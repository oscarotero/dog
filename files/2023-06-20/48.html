---
date: '2023-06-20'
id: G0426-310523-0006
page: 38660
number: 116
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 5 de xuño de 2023, do Xurado Provincial de Clasificación de Montes
  Veciñais en Man Común de Ourense, polo que se publica a Resolución do 17 de
  marzo de 2023, relativa á revisión do esbozo formulada polos representantes do
  monte veciñal en man común Touza, pertencente á Comunidade de Montes Veciñais
  en Man Común de Soutelo Verde e Carraxoó, no concello de Laza (Ourense).
range: Anuncio
url: >-
  https://www.xunta.gal/dog/Publicados/2023/20230620/AnuncioG0426-310523-0006_gl.html
---
<p>Unha vez examinada a solicitude de revisión de esbozo formulada polos representantes do monte veciñal en man común (MVMC) Touza, pertencente á Comunidade de Montes Veciñais en Man Común (CMVMC) de Soutelo Verde e Carraxoó, no concello de Laza, resultan os seguintes feitos:</p>
    <p>Primeiro. O 8.7.2022, a CMVMC de Soutelo Verde e Carraxoó presentou unha solicitude (Rexel núm. 2022/1792554) de revisión de esbozo do MVMC Touza, no concello de Laza.</p>
    <p>Coa solicitude achegaron a seguinte documentación:</p>
    <p>– Certificación do Acordo da Asemblea Xeral do 26.4.2022.</p>
    <p>– Memoria e planos.</p>
    <p>– Arquivos xeográficos en formato vectorial.</p>
    <p>Segundo. O Servizo de Montes da Xefatura Territorial de Ourense emitiu un informe favorable o día 9 de novembro de 2022, en relación coa citada solicitude. Nel indícase que o perímetro obxecto de revisión inclúe o perímetro lindeiro con particulares que non son montes veciñais en man común, pero tendo en conta a linde coa Comunidade de Montes Veciñais do MVMC Xeixadelo e Carballeiras de Vilameá, coa que concorre tamén un procedemento de deslindamento.</p>
    <p>A superficie do MVMC Touza, unha vez revisado o esbozo, sería de 782,45 ha, fronte ás 800 ha do acordo de clasificación, o que supón unha redución do 2,2 %.</p>
    <p>Tendo en conta o anterior, emítese informe favorable da revisión do esbozo do MVMC Touza.</p>
    <p>Consideracións legais e técnicas:</p>
    <p>A Lei 7/2012, do 28 de xuño, de montes de Galicia, na súa disposición transitoria décimo terceira, establece o procedemento de revisión de esbozos de montes veciñais en man común. </p>
    <p>De acordo con ela, os esbozos de montes veciñais integrados nun expediente que, pola súa antigüidade, non reúnan as características de fiabilidade e precisión que exixen as novas técnicas topográficas poderán ser obxecto de revisión axustándoos e completándoos con aqueles datos e documentos que se consideren necesarios, en particular os requiridos para a súa inmatriculación no Rexistro da Propiedade.</p>
    <p>De acordo cos feitos e fundamentos de dereito expostos, e tendo en conta o informe favorable do Servizo de Montes do día 9 de novembro de 2022, o Xurado Provincial de Clasificación de Montes Veciñais en Man Común acordou por unanimidade, o día 27 de febreiro de 2023:</p>
    <p>Aprobar a proposta de revisión do esbozo do MVMC Touza, pertencente á CMVMC de Soutelo Verde e Carraxoó, no concello de Laza.</p>
    <p>Ourense, 5 de xuño de 2023</p>
    <footer><p>Luis Jorge Álvarez Ferro<br>Presidente do Xurado Provincial de Clasificación<br>de Montes Veciñais en Man Común de Ourense </p></footer>

