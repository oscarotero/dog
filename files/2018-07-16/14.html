---
date: '2018-07-16'
id: G2188-140618-0001
page: 33651
number: 135
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (DCT 1319/2016 P).
range: Edicto
url: >-
  https://www.xunta.gal/dog/Publicados/2018/20180716/AnuncioG2188-140618-0001_gl.html
---
<p>DCT divorcio contencioso 1319/2016P</p>
    <p>Sobre divorcio contencioso</p>
    <p>Ministerio Fiscal, Gladis Guzmán Orellana</p>
    <p>Procurador: Juan Carlos Álvarez Vázquez</p>
    <p>Avogado: José Antonio Fernández Fernández</p>
    <p>Demandado: Edgar Montaño Villanueva</p>
    <p>Sarai Paniagua Acera, letrada da Administración de xustiza do Xulgado de Primeira Instancia número 5 de Vigo, certifica que neste xulgado se tramitan os autos arriba referenciados, en que se ditou a seguinte:</p>
    <p>Sentenza nº 536.</p>
    <p>Vigo, 20 de novembro de 2017.</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo e do seu partido, viu os autos seguidos neste xulgado baixo o número 1319/2016, sobre disolución de matrimonio por divorcio, en que actuaron como demandante Gladis Guzmán Orellana, representada polo procurador dos tribunais Juan Carlos Álvarez Vázquez e con asistencia letrada de José Antonio Fernández Fernández, contra Edgar Montaño Villanueva, declarado en situación de rebeldía procesual, en que interveu o Ministerio Fiscal, con base nos seguintes:</p>
    <p>(Seguen antecedentes de feito e fundamentos de dereito).</p>
    <p>Resolución:</p>
    <p>Estimo a demanda interposta polo procurador dos tribunais Sr. Álvarez Vázquez, en nome e representación de Gladis Guzmán Orellana, contra Edgar Montaño Villanueva, declarado en situación de rebeldía procesual, e declaro disolto por divorcio o matrimonio formado polos referidos cónxuxes, con todos os efectos legais inherentes a tal declaración, e realizo os seguintes pronunciamentos:</p>
    <p>Primeiro. A filla menor do matrimonio quedará baixo a garda e custodia da Sra. Guzmán Orellana, quen exercerá en exclusiva a patria potestade sobre a menor.</p>
    <p>Segundo. O Sr. Montaño Villanueva aboará, en concepto de alimentos para a súa filla, a cantidade de 120 euros mensuais, que deberá ingresar dentro dos cinco primeiros días de cada mes na conta que para o efecto designe a nai. Esta cantidade actualizarase anualmente conforme a variación que experimente o índice de prezos de consumo que fixe o Instituto Nacional de Estatística ou organismo que o substitúa.</p>
    <p>Terceiro. Ambos os proxenitores aboarán por metade os gastos extraordinarios da menor, entre os que se inclúen os médicos non cubertos pola Seguridade Social.</p>
    <p>Cuarto. O Sr. Montaño Villanueva poderase relacionar coa súa filla cando ambos, libremente e de mutuo acordo, o decidan.</p>
    <p>Non procede facer especial pronunciamento sobre as custas.</p>
    <p>En canto sexa firme esta resolución, comuníquese ao Rexistro Civil onde consta a inscrición do matrimonio, co fin de que se proceda á súa anotación marxinal, e déixese constancia de tal circunstancia en autos.</p>
    <p>Así, por esta miña sentenza, da cal se expedirá testemuño para a súa unión aos autos, pronúncioo, mándoo e asínoo.</p>
    <p>E ao estar o dito demandado, Edgar Montaño Villanueva, en paradoiro descoñecido, expídese este edicto co fin de que lle sirva de notificación en forma.</p>
    <p>Vigo, 14 de xuño de 2018</p>
    <footer><p>A letrada da Administración de xustiza</p></footer>

