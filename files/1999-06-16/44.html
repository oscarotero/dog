---
date: '1999-06-16'
id: A61E
page: 7645
number: 114
agency: CONCELLO DAS PONTES DE GARCÍA RODRÍGUEZ
section: VI. ANUNCIOS
title: >-
  Anuncio da aprobación definitiva do Plan Parcial do Parque Empresarial de
  Penapurreira.
range: Anuncio
url: 'https://www.xunta.gal/dog/Publicados/1999/19990616/AnuncioA61E_gl.html'
---
<p>O Concello Pleno, en sesión ordinaria celebrada o día 26 de marzo de 1999, aprobou definitivamente o Plan Parcial do Parque Empresarial de Penapurreira.</p>
<p>A eficacia do acto de aprobación definitiva da presente modificación e a súa entrada en vigor queda condicionada á comunicación deste acordo á Consellería de Política Territorial, Obras Públicas e Vivenda e á recepción da copia adverada do expediente completo e da demais documentación especificada no artigo 48.3º da Lei 1/1997, do 24 de marzo, do solo de Galicia, así como á publicación das súas normas e ordenanzas consonte o disposto na lexislación de réxime local.</p>
<p>Contra o acto de aprobación definitiva, que pon fin á vía administrativa, poderase interpor potestativamente recurso de reposición perante o Pleno do Concello no prazo dun mes contado desde o día seguinte ó da última publicación no Diario Oficial de Galicia ou no BOP. Alternativamente, o acto de aprobación definitiva poderá impugnarse directamente en vía xudicial mediante a interposición de recurso contencioso-administrativo perante o Tribunal Superior de Xustiza de Galicia, no prazo de dous meses contados desde o día seguinte ó da última publicación no Diario Oficial de Galicia ou no BOP.</p>
<p>No suposto de que se interpoña recurso administrativo de reposición, non poderá interpoñerse recurso contencioso-administrativo ata que non se resolva expresa ou presuntamente o de reposición. En tal caso, o prazo para interpoñe-lo recurso contencioso-administrativo contarase desde o día seguinte a aquel en que se notifique a resolución expresa do de reposición ou no que este deba entenderse presuntamente rexeitado. Neste último caso, o prazo para interpoñe-lo recurso contencioso-administrativo é de seis meses.</p>
<p>O que se fai público en cumprimento do disposto no artigo 48 da Lei 1/1997, do 24 de marzo, do Solo de Galicia.</p>
<p>As Pontes de García Rodríguez, 19 de maio de 1999.</p>
<p>Vicente López Pena</p>
<p>Alcalde-presidente</p>

