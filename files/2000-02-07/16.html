---
date: '2000-02-07'
id: 37F2
page: 1590
number: 25
agency: UNIVERSIDADE DA CORUÑA
section: IV. OPOSICIÓNS E CONCURSOS
title: >-
  Resolución do 24 de xaneiro de 2000 pola que se aproban as listas definitivas
  de aspirantes admitidos e excluídos ás probas selectivas para a provisión das
  prazas de auxiliares de servicios convocadas por Resolución do 27 de xullo de
  1999 (Diario Oficial de Galicia do 2 de setembro).
range: Resolución
url: 'https://www.xunta.gal/dog/Publicados/2000/20000207/Anuncio37F2_gl.html'
---
<p>Transcorrido o prazo de reclamacións contra a lista provisional de aspirantes admitidos e excluídos ás probas selectivas para a provisión de prazas de auxiliares de servicios, convocadas por Resolución do 27 de xullo de 1999 (Diario Oficial de Galicia do 2 de setembro), este rectorado, en cumprimento do previsto no parágrafo segundo do punto 3.1 das bases da convocatoria, resolve aproba-la lista definitiva de admitidos e excluídos que figura exposta no taboleiro de anuncios do rectorado (rúa Maestranza, s/n) e no vicerrectorado do Campus de Ferrol (rúa Dr. Vázquez Cabrera, s/n).</p>
<p>Así mesmo, en cumprimento do disposto na base 7.1 da convocatoria, faise público que o exercicio da oposición dará comezo ás 10 horas do día 19 de febreiro de 2000 na Facultade de Informática (Campus de Elviña, s/n). Os aspirantes deberán acudir provistos do documento nacional de identidade ou documento legal que acredite a súa identidade. Para a realización deste exercicio (1ª e 2ª proba) deberán levar un lapis do número 2 e goma de borrar.</p>
<p>Contra esta resolución, que esgota a vía administrativa, os interesados poderá interpor recurso contencioso-administrativo no prazo de dous meses, contados a partir do día seguinte ó da súa publicación, conforme o disposto na Lei 29/1998, do 13 de xullo, reguladora da xurisdicción contencioso-administrativa.</p>
<p>A Coruña, 24 de xaneiro de 2000.</p>
<p>José Luis Meilán Gil</p>
<p>Rector da Universidade da Coruña</p>

