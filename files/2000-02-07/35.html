---
date: '2000-02-07'
id: '3846'
page: 1598
number: 25
agency: CONCELLO DE MEAÑO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20000207/Anuncio3846_gl.html'
---
<p>De conformidade co disposto no artigo 48 da Lei 1/1997, do 24 de marzo, do solo de Galicia, en concordancia co artigo 8 d) da Lei 7/1995, do 29 de xuño, de delegación e distribución de competencias en materia de urbanismo e o artigo 70.2º da Lei 7/1985, do 2 de abril, reguladora das bases do réxime local, faise público que o Pleno da Corporación, en sesión extraordinaria do 28 de decembro de 1999, por oito votos a favor, que en todo caso representan a maioría absoluta do número legal dos membros da Corporación, aprobou definitivamente o Plan Xeral de Ordenación Municipal do Concello de Meaño.</p>
<p>Contra este acto de aprobación definitiva, que pon fin á vía administrativa, poderá interpoñerse potes</p>
<p>tativamente recurso de reposición perante o Pleno da Corporación no prazo dun mes contado desde o día seguinte ó da última publicación  (Diario Oficial de Galicia ou BOP), ou poderá ser impugnado directamente mediante a interposición do recurso contencioso-administrativo perante o Tribunal Superior de Xustiza de Galicia, no prazo de dous meses contados desde o día seguinte ó da última publicación. No suposto de que se interpoña recurso administrativo de reposición, non se poderá interpoñer recurso contencioso-administrativo mentres non se resolva expresa ou presuntamente ou de reposición, en tal caso, o prazo para interpoñer recurso contencioso-administrativo contarase desde o día seguinte a aquel en que se notifique a resolución expresa do de reposición ou no que este deba entenderse presuntamente rexeitado. Neste último caso, o prazo para interpoñe-lo recurso contencioso-administrativo é de seis meses, ó abeiro dos artigos 116 e 117 da Lei 30/1992, do 26 de novembro, do réxime </p>
<p>xurídico das administracións públicas e do procedemento administrativo común, en concordancia cos artigos 10 e 46 da Lei 29/1998, do 13 de xullo, reguladora da xurisdicción contencioso-administrativa; sen prexuízo da interposición de calquera outro recurso que coiden conveniente. O texto íntegro da normativa e as ordenanzas publícanse no BOP.</p>
<p>Meaño, 29 de decembro de 1999.</p>
<p>Jorge Domínguez Rosal</p>
<p>Alcalde</p>

