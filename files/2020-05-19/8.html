---
date: '2020-05-19'
id: G0534-120520-0002
page: 20604
number: 96
agency: 'Consellería de Educación, Universidade e Formación Profesional'
section: III. Outras disposicións.
title: >-
  EXTRACTO da Orde do 12 de maio de 2020 pola que se regula a participación no
  fondo solidario de libros de texto e se convocan axudas para adquirir libros
  de texto e material escolar destinadas ao alumnado matriculado en educación
  primaria, educación secundaria obrigatoria e educación especial en centros
  docentes sostidos con fondos públicos, para o curso escolar 2020/21 (código de
  procedemento ED330B).
range: Orde
url: >-
  https://www.xunta.gal/dog/Publicados/2020/20200519/AnuncioG0534-120520-0002_gl.html
---
<p>BDNS (Identif.): 505717.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Beneficiarias</em></p>
    <p>Aquelas familias con alumnado matriculado en centros docentes da Comunidade Autónoma de Galicia sostidos con fondos públicos nas modalidades de gratuidade solidaria que se relacionan a seguir:</p>
    <p>Fondo solidario de libros de texto do alumnado matriculado en 3º, 4º, 5º e 6º de educación primaria (EP), e en 1º, 2º, 3º e 4º de ensinanza secundaria obrigatoria (ESO).</p>
    <p>Axudas para adquirir libros de texto destinadas ao alumnado matriculado en 1º e 2º de EP, e en educación especial (EE), así como as axudas que pode recibir o alumnado incluído na disposición adicional primeira da orde.</p>
    <p>Axudas para material escolar destinadas ao alumnado matriculado en EP, ESO e EE.</p>
    <p>Segundo. <em>Obxecto</em></p>
    <p>As distintas modalidades de axudas teñen como obxecto apoiar as familias con menos ingresos para dispor dos libros de texto e material escolar.</p>
    <p>Terceiro. <em>Bases reguladoras</em></p>
    <p>Orde do 12 de maio de 2020 pola que se regula a participación no fondo solidario de libros de texto e se convocan axudas para adquirir libros de texto e material escolar destinadas ao alumnado matriculado en educación primaria, educación secundaria obrigatoria e educación especial en centros docentes sostidos con fondos públicos, para o curso escolar 2020/21 (código de procedemento ED330B).</p>
    <p>Cuarto. <em>Importe</em></p>
    <p>Fondo solidario de libros de texto: 128.000 alumnos beneficiarios, cunha dotación total de 7.350.000,00 euros para o ano 2020 e de 400.000,00 euros para o ano 2021. </p>
    <p>Axudas de libros de texto: 33.056 alumnos beneficiarios, cunha dotación total de 6.030.000 euros para o ano 2020 e de 400.000 euros para o ano 2021. Esta actuación está cofinanciada polo Ministerio de Educación e Formación Profesional.</p>
    <p>Material escolar: 100.000 alumnos beneficiarios, cunha dotación total de 5.100.000 euros para o ano 2020 e de 400.000,00 euros para o ano 2021.</p>
    <p>Quinto. <em>Prazo de presentación de solicitudes</em></p>
    <p>Iniciarase o día seguinte ao da publicación desta orde no <em>Diario Oficial de Galicia</em> e rematará o día 19 de xuño de 2020. O alumnado que se incorpore ao centro docente fóra deste prazo disporá dun mes contado a partir do día seguinte ao da formalización da matrícula. Non se poderán presentar solicitudes despois do 31 de marzo de 2021.</p>
    <p>Santiago de Compostela, 12 de maio de 2020</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

