---
date: '2020-08-12'
id: G0424-030620-0003
page: 32162
number: 161
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 3 de xuño de 2020, da Xefatura Territorial da Coruña, pola que
  se concede a autorización administrativa previa e de construción dunha
  instalación eléctrica no concello de Fene (expediente IN407A 2020/2-1).
range: Resolución
url: >-
  https://www.xunta.gal/dog/Publicados/2020/20200812/AnuncioG0424-030620-0003_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se cita:</p>
    <p>– Solicitante: Mercadona, S.A.</p>
    <p>– Domicilio social: rúa Valencia, 5, 46016 Tavernes Blanques, Valencia.</p>
    <p>– Denominación: proxecto de instalación de centro de seccionamento e liña de media tensión para supermercado.</p>
    <p>– Situación: avenida de Astano, s/n, rúa Áncoras, s/n (polígono industrial Vilar do Colo) 15612 Fene.</p>
    <p>– Características técnicas: </p>
    <p>Liña de media tensión soterrada con inicio e fin na liña de distribución VDC707 entre os centros 15CZC4 e 15CZG3, condutor RHZ1-2OL 12/20 kV 3×(1×240 mm2), Al lonxitude 140 + 140 m. </p>
    <p>Centro de seccionamiento en local de obra civil no interior do edificio. Celas prefabricadas de entrada, saída e derivación con interruptores-seccionadores e control para telexestión e cela de servizos auxiliares (24 kV, 400 A, 16 kA). </p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, na Lei 5/2017, do 19 de outubro, de fomento da implantación de iniciativas empresariais, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da devandita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>O prazo de vixencia da autorización é dun (1) ano, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>A presente autorización entenderase outorgada, salvo o dereito de propiedade e sen prexuízo do terceiro, e non poderá ser invocada para excluír ou diminuír a responsabilidade civil ou penal en que puidese incorrer o beneficiario no exercicio da actividade ou na explotación da instalación autorizada.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra o presente acordo, que non é definitivo en vía administrativa, cabe interpor recurso de alzada ante o conselleiro de Economía, Emprego e Industria no prazo dun (1) mes contado a partir do día seguinte ao da súa notificación ou publicación, nos termos establecidos nos artigos 112, 115, 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 3 de xuño de 2020</p>
    <footer><p>Isidoro Martínez Arca<br>Xefe territorial da Coruña</p></footer>

