---
date: '2020-08-12'
id: G0427-230720-0006
page: 32169
number: 161
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 22 de xullo de 2020 pola que se autoriza a transmisión mortis
  causa, mediante pacto de mellora, da concesión administrativa e da batea
  Rianxo IV.
range: Resolución
url: >-
  https://www.xunta.gal/dog/Publicados/2020/20200812/AnuncioG0427-230720-0006_gl.html
---
<p>Visto o expediente instruído para os efectos da transmisión da concesión administrativa e da batea Rianxo IV resulta:</p>
    <p>a) Antecedentes: </p>
    <p>Primeiro. Mediante escrito do 3 de marzo de 2020, Mª Carmen Figueira Martínez e Vicente Romero Resúa solicitaron autorización para a transmisión mortis causa, mediante pacto de mellora, da concesión administrativa e da batea Rianxo IV. </p>
    <p>Segundo. O informe da Dirección Xeral de Pesca, Acuicultura e Innovación Tecnolóxica sobre a tramitación do expediente é favorable.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente consonte a Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro), e a Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. A Lei 2/2006, do 14 xuño, de dereito civil de Galicia (DOG número 124, do 29 de xuño), nos seus artigos 209 e seguintes, regula os pactos sucesorios como negocios mortis causa e coa forma de pactos de apartación ou pactos de mellora.</p>
    <p>Terceira. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administracións públicas (BOE número 236, do 2 de outubro), coas especialidades previstas no Decreto 406/1996, do 7 de novembro, polo que se aproba o regulamento de viveiros de cultivos mariños nas augas de Galicia (DOG número 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Por todo o anterior resolvo:</p>
    <p>Autorizar a transmisión mortis causa, mediante pacto de mellora, a favor de Raquel Hortensia Romero Figueira (***6685**) e María del Carmen Romero Figueira (***6685**), da concesión administrativa e da batea que se indica a continuación:</p>
    <p>Identificación:</p>
    <p>Tipo: batea.</p>
    <p>Nome: Rianxo IV.</p>
    <p>Ubicación: </p>
    <p>Cuadrícula nº: 181.</p>
    <p>Polígono: E.</p>
    <p>Distrito: Caramiñal (A Coruña).</p>
    <p>Especie autorizada: mexillón (Mytilus galloprovincialis).</p>
    <p>Título habilitante: concesión de actividade.</p>
    <p>Orde de outorgamento: 20.5.1964.</p>
    <p>Remate da vixencia: 15.12.2029.</p>
    <p>Actuais titulares: Mª Carmen Figueira Martínez (***0120**) e Vicente Romero Resúa (***8077**). </p>
    <p>Novas titulares: Raquel Hortensia Romero Figueira (***6685**) e María del Carmen Romero Figueira (***6685**).</p>
    <p>As novas titulares da concesión quedan subrogadas nos dereitos e obrigas dos anteriores titulares. </p>
    <p>Contra a presente resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo ante a xurisdición contencioso-administrativa que se interporá no prazo de dous meses, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46.1 da Lei 29/1998, do 13 de xullo, reguladora da xurisdición contencioso-administrativa. </p>
    <p>A Coruña, 22 de xullo de 2020</p>
    <footer><p>A conselleira do Mar<br>P.D. (Orde do 8.9.2017)<br>Juan Carlos Barreiro González<br>Xefe territorial da Coruña</p></footer>

