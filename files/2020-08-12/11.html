---
date: '2020-08-12'
id: C3Q2-060820-0001
page: 32128
number: 161
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 6 de agosto de 2020 pola que se amplía a dotación orzamentaria
  da convocatoria de subvencións do programa de infravivenda do Plan RehaVIta:
  Plan galego de rehabilitación, alugamento e mellora de acceso á vivenda
  2015-2020, para o exercicio 2020.
range: Resolución
url: >-
  https://www.xunta.gal/dog/Publicados/2020/20200812/AnuncioC3Q2-060820-0001_gl.html
---
<p>O 26 de febreiro de 2020 publicouse no Diario Oficial de Galicia a Resolución do 6 de febreiro de 2020 pola que se convocan distintas liñas de subvencións para actuacións de rehabilitación xestionadas polo Instituto Galego da Vivenda e Solo (en diante, IGVS) para o ano 2020.</p>
    <p>No punto tres do ordinal terceiro da citada resolución sinálase que as contías establecidas nestas convocatorias poderán ser obxecto de ampliación por resolución da persoa titular da Dirección Xeral do IGVS, e terá efecto logo da súa publicación no Diario Oficial de Galicia, de conformidade co establecido no artigo 30 do Regulamento da Lei 9/2007, do 13 de xuño, de subvencións de Galicia, aprobado polo Decreto 11/2009, do 8 de xaneiro.</p>
    <p>No ordinal décimo sexto da dita resolución convócanse as subvencións para o programa de infravivenda do Plan RehaVIta: Plan galego de rehabilitación, alugamento e mellora de acceso á vivenda 2015-2020. No seu resolvo dous indícase que as subvencións previstas nesta convocatoria faranse efectivas con cargo á aplicación orzamentaria 07.83.451A.760.0, por importe de 100.000 euros.</p>
    <p>Por Resolución do 19 de maio de 2020, publicada no Diario Oficial de Galicia do 26 de maio, ampliouse o citado en importe en 100.000 euros máis.</p>
    <p>Dentro do prazo de presentación de solicitudes presentáronse 33 solicitudes, por un importe estimado de concesión de 454.744,23 euros.</p>
    <p>Tendo en conta que en data de hoxe existen remanentes de convocatorias doutros programas da mesma aplicación económica, e que o crédito fixado na convocatoria é insuficiente para atender o número de solicitudes presentadas, é necesaria a ampliación do crédito establecido inicialmente.</p>
    <p>De conformidade co artigo 30.2 do Regulamento da Lei 9/2007, do 13 de xuño, de subvencións de Galicia, e co punto tres do ordinal terceiro da Resolución do 6 de febreiro de 2020 é competente para ditar esta resolución a persoa titular da Dirección Xeral do IGVS</p>
    <p>Polo exposto,</p>
    <h2>RESOLVO:</h2>
    <p>Único. Ampliar a dotación orzamentaria para a convocatoria de subvencións do programa de infravivenda do Plan RehaVIta: Plan galego de rehabilitación, alugamento e mellora de acceso á vivenda 2015-2020 (código de procedemento VI406A).</p>
    <p>O incremento da dotación será de 270.000 euros para a anualidade de 2020, polo que a contía máxima das subvencións que se poderán conceder con cargo a esta anualidade será de 470.000 euros.</p>
    <p>Esta ampliación non implica a apertura do prazo para presentar novas solicitudes nin o inicio dun novo cómputo do prazo máximo para resolver.</p>
    <p>Esta resolución producirá efectos desde o día seguinte ao da súa publicación no Diario Oficial de Galicia.</p>
    <p>Santiago de Compostela, 6 de agosto de 2020</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>

