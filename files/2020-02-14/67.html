---
date: '2020-02-14'
id: L130-280120-0001
page: 10506
number: 31
agency: Concello da Coruña
section: VI. Anuncios. b) Administración local.
title: >-
  ANUNCIO da aprobación do cambio de uso na parcela da estrada dos Fortes, 14
  (expediente 631/2019/251).
range: Anuncio
url: >-
  https://www.xunta.gal/dog/Publicados/2020/20200214/AnuncioL130-280120-0001_gl.html
---
<p>O Pleno municipal, na sesión que tivo lugar o 5 de decembro de 2019, adoptou, entre outros, o seguinte acordo:</p>
    <p>Primeiro. Aprobar o cambio de uso na parcela municipal localizada na estrada dos Fortes, 14, con referencia catastral 5725706NJ4052N0001EO, outorgada en concesión demanial gratuíta á Fundación ADCOR, do uso administrativo de titularidade pública AD (Pb) previsto no Plan xeral de ordenación municipal vixente, ao uso asistencial e sanitario de titularidade pública AS+SN (Pb).</p>
    <p>Segundo. Publicar este acordo no <em>Diario Oficial de Galicia</em> e no <em>Boletín Oficial </em>da provincia.</p>
    <p>Terceiro. Remitir o documento aprobado á Consellería de Medio Ambiente, Territorio e Vivenda da Xunta de Galicia para os efectos do seu coñecemento.</p>
    <p>O contido íntegro do cambio de uso aprobado pódese consultar nas dependencias municipais de Urbanismo, no enderezo electrónico coruna.gal/urbanismo na epígrafe Planeamiento/planeamiento vigente, ou ben, desde a mesma web, a través do visor estado desarrollo PXOM 2013.</p>
    <p>Contra este acordo, con carácter de disposición administrativa de carácter xeral, pódese interpoñer directamente recurso contencioso-administrativo, ante a sala correspondente do Tribunal Superior de Xustiza de Galicia (artigo 84.1 da Lei 2/2016, do 10 de febreiro, do solo de Galicia, e artigo 201.1 do seu regulamento), no prazo de dous meses que se contarán a partir do día seguinte ao da publicación deste anuncio, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de interpoñer calquera outro recurso que se entenda máis procedente e sexa conforme dereito.</p>
    <p>A Coruña, 20 de decembro de 2019</p>
    <footer><p>A alcaldesa<br>P.D. (Decreto 3847/2019, do 27.6.2019)<br>María Hernández García<br>Directora da Área de Urbanismo</p></footer>

