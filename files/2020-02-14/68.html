---
date: '2020-02-14'
id: L130-270120-0005
page: 10507
number: 31
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación da rectificación dos erros materiais detectados na ficha
  individual do documento da execución da sentenza 70/2018 contra o Plan
  especial de protección, rehabilitación e reforma interior da Coruña
  (expediente 631/2019/151).
range: Anuncio
url: >-
  https://www.xunta.gal/dog/Publicados/2020/20200214/AnuncioL130-270120-0005_gl.html
---
<p>O Pleno municipal, na sesión que tivo lugar o 5 de decembro de 2019, adoptou, entre outros, o seguinte acordo:</p>
    <p>Primeiro. Aprobar a rectificación dos erros materiais de feito detectados na ficha individual do documento aprobado polo Pleno municipal o 12 de setembro de 2019, denominado Execución da Sentenza número 70/2018, do 15 de febreiro, do Tribunal Superior de Xustiza de Galicia, contra o Plan especial de protección, rehabilitación e reforma interior da Coruña, no Cantón Pequeno, 27, no seguinte sentido:</p>
    <p>1. Na epígrafe Ámbito BIC non debe aparecer marcada o recadro Área de respecto BIC Conxunto Histórico.</p>
    <p>2. Na epígrafe Cualificación zonal incorpórase novamente a ordenanza 6 Área Urbana Renovada, sen marcar.</p>
    <p>3. Na epígrafe Zonificación arqueolóxica, incorpórase novamente o recadro intervención arqueolóxica, que, ademais, ten que estar marcada.</p>
    <p>4. Na epígrafe Actuacións particulares, o recadro PEG Planta engadida con galería debe estar marcada.</p>
    <p>5. Na epígrafe Observacións, incorpórase novamente a seguinte mención Intervención arqueolóxica código non consta.</p>
    <p>Segundo. Achegar o documento corrixido á Consellería de Medio Ambiente, Territorio e Vivenda e publicar este acordo no Diario Oficial de Galicia e no Boletín Oficial da provincia.</p>
    <p>O contido íntegro do documento aprobado pódese consultar nas dependencias municipais de Urbanismo, no enderezo electrónico https.www.coruna.gal/urbanismo, na epígrafe «planeamiento/planeamiento vigente», ou ben, desde a mesma web, a través do «Visor estado desarrollo PGOM 2013».</p>
    <p>O acordo da aprobación, polo Pleno municipal do 12 de setembro de 2019, da modificación na ficha de catálogo 8319302, rúa Cantón Pequeno, 27, do Plan especial de protección e reforma interior 2015 da Coruña, publicouse no Diario Oficial de Galicia número 202, do 23 de outubro de 2019.</p>
    <p>Contra este acordo, con carácter de disposición administrativa de carácter xeral, pódese interpoñer directamente recurso contencioso-administrativo, ante a sala correspondente do Tribunal Superior de Xustiza de Galicia (artigo 84.1 da Lei do solo de Galicia e artigo 201.1 do seu regulamento), no prazo de dous meses, que se contarán a partir do día seguinte ao da publicación deste anuncio, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de interpoñer calquera outro recurso que se entenda máis procedente e sexa conforme dereito.</p>
    <p>A Coruña, 20 de decembro de 2019</p>
    <footer><p>A alcaldesa<br>P.D. (Decreto 3847, do 27.6.2019)<br>María Hernández García<br>Directora da Área de Urbanismo</p></footer>

