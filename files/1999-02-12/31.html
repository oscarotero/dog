---
date: '1999-02-12'
id: 3E4A
page: 1
number: 29
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 20 de xaneiro de 1999, da Dirección Provincial da Coruña, pola
  que se anuncia o concurso público 3CCP/1999, polo procedemento aberto,
  tramitación anticipada, para a subministración sucesiva de equipos de
  administración de fluídos (tramitación segundo o artigo 173-1A da LCAP).
range: Resolución
url: 'https://www.xunta.gal/dog/Publicados/1999/19990212/Anuncio3E4A_gl.html'
---
<p>A Dirección Provincial do Servicio Galego de Saúde da Coruña, en virtude das atribucións que lle foron delegadas, conforme o establecido na Orde do 22-5-1996 do conselleiro de Sanidade e Servicios Sociais sobre delegación de competencias en órganos centrais e periféricos do Sergas, convoca o seguinte concurso público para a subministración sucesiva de equipos de administración de fluídos.</p>
<p>1. Nome e enderezo do servicio: Servicio Galego de Saúde, Dirección Provincial da Coruña, r/ Durán Loriga, nº 3 - 4º andar, teléfono: 981 18 56 00, fax: 981 18 56 78.</p>
<p>2. Modalidade da adxudicación: concurso público.</p>
<p>3. a) Lugar da entrega da subministración: as entregas do material faranse nos lugares de almacenamento que indique cada hospital ós adxudicatarios.</p>
<p>b)Natureza e cantidade dos productos que se deban subministrar: equipos de administración de fluídos (ver prego de prescricións técnicas).</p>
<p>Orzamento total: setenta e tres millóns seiscentas sesenta e tres mil setecentas setenta e seis pesetas (73.663.776 pts.), IVE inclído.</p>
<p>c) Indicacións relativas á posibilidade de que os subministradores liciten por partes e/ou polo conxunto das subministración requirida: a licitación tratará sobre a totalidade dos lotes, ou sobre cada un deles.</p>
<p>4. Prazo de entrega eventualmente imposto: as entregas faranse a demanda de cada centro hospitalario.</p>
<p>5. a) Nome e enderezo do servicio ó que se poden solicita-los documentos pertinentes: ve-lo punto 1.</p>
<p>b) Data límite para efectuar esta solicitude: 15 de marzo de 1999.</p>
<p>6. a) Data límite da recepción das ofertas: 22 de marzo de 1999.</p>
<p>b) Enderezo ó que deben dirixirse: ve-lo punto 1.</p>
<p>c) Lingua ou linguas nas que deban redactarse: castelán ou galego.</p>
<p>7. a) Persoas admitidas para asistir á apertura das ofertas: apertura en acto público.</p>
<p>b) Data, hora e lugar de dita apertura: a partir das 10 horas no enderezo que se sinale no punto 1, o día 5 de abril de 1999.</p>
<p>8. Fianzas e garantías esixidas: fianza provisional previa, equivalente ó 2% do orzamento máximo de licitación do lote ou lotes ós que se presente a empresa ofertante. Unha vez adxudicados os lotes os adxudicatarios deberán constituír unha fianza definitiva do 4% do orzamento de licitación dos lotes, que lles foron adxudicados.</p>
<p>9. Modalidades esenciais de pagamento e/ou referencia ós textos que as regulan: o pagamento realizarase mediante transferencia bancaria á conta designada polo adxudicatario, unha vez recibida a a subministración, debendo terse en conta, en todo caso, o establecido no artigo 100 da Lei 13/1995, do 18 de maio, de contratos das administracións públicas.</p>
<p>10. Forma xurídica que deberá adopta-la agrupación de provedores:</p>
<p>11. Informacións e formalidades necesarias para a avaliación das condicións mínimas de carácter económico e técnico que deberá reuni-lo provedor: ve-lo prego de cláusulas administrativas particulares e o prego de prescricións técnicas.</p>
<p>12. Prazo durante o cal o licitador estará obrigado a mante-la súa oferta: 3 meses desde a data de apertura de proposicións.</p>
<p>13. Criterios que se seguirán para adxudica-lo contrato: ve-lo prego de cláusulas administrativas particulares, e prego de prescricións técnicas.</p>
<p>14. Variantes: non se admiten.</p>
<p>15. Información adicional: ve-lo punto 1.</p>
<p>16. Data de publicación no DOCE do anuncio de información previa ou mención da súa non publicación: non se publicou.</p>
<p>17. Data de envío do anuncio á Oficina das Publicacións Oficiais da Comunidades Europeas, 28 de xaneiro de 1999.</p>
<p>18. Data de recepción do anuncio:</p>
<p>19. Anuncios: o pagamento da publicidade do presente concurso público será por conta do adxudicatario ou adxudicatarios do contrato ou contratos.</p>
<p>A Coruña, 20 de xaneiro de 1999.</p>
<p>Antonio V. Martínez Calvo</p>
<p>Director provincial da Coruña</p>

