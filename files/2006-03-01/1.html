---
date: '2006-03-01'
page: 3
number: 42
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 9 de febreiro de 2006 pola que se declara a alienabilidade do inmoble,
  bloque 3 B-3, e do 16,3860% de participación no inmoble denominado T, que
  forman parte do polígono M-8, M-9, M-10, do plan parcial de Cordeda, 2ª fase
  na parroquia de Rutis, concello de Culleredo.
range: Orde
---
<p>A Comunidade Autónoma de Galicia é propietaria da totalidade do inmoble denominado bloque 3 B-3 e do 16,3860% do inmoble denominado T, outorgados ambos os dous, consonte a incoporación á Xunta de Compensación do Polígono M-8, M-9, M-10 do Plan Parcial de Cordeda-2ª fase. Están situados en Rutis, concello de Culleredo e teñen natureza patrimonial.</p>
<p>Unha vez obtida a súa inscrición no correspondente rexistro da propiedade a nome da Comunidade Autónoma de Galicia, procede declarar a súa alienabilidade de conformidade co disposto no artigo 24 da Lei 3/1985, do 12 de abril, do patrimonio da Comunidade Autónoma de Galicia, e artigo 60 do Decreto 50/1989, do 9 de marzo, polo que se aproba o seu regulamento, co obxecto de posibilitar o seu tráfico patrimonial.</p>
<p>En virtude do anteriormente exposto, por proposta da Secretaría Xeral e do Patrimonio,</p>
<p>DISPOÑO:</p>
<p>Artigo único.</p>
<p>Declárase a alienabilidade dos bens inmobles que se describen a continuación:</p>
<p>a) Urbana: parcela denominada bloque 3 B-3, pertencente ao polígono M-8, M-9 e M-10, do Plan Parcial de Cordeda, 2ª fase, na parroquia de Rutis, concello de Culleredo; cunha superficie de 672 m en parte aérea, conformada por un rectángulo de 14x48 metros e 1.188,70 m en subsolo, conformada esta superficie por: 672 m do subsolo do bloque 3; 115,40 m do subsolo da mesma superficie destinada en parte aérea a comercial-social -parcela CS-3-; e de 121,30 m do subsolo da mesma superficie destinada en parte aérea a espacio libre privado ELP-3.</p>
<p>A unidade rexistral así configurada linda, vista desde a vía A-3 da urbanización: en parte aérea: fronte, ca dita vía, para acceso rodado aos sotos do edificio/s a construír nesta parcela, e parcela para uso deportivo D-2; dereita, parcela para uso</p>
<p>deportivo D-2; esquerda parcela comercial-social CS-3, e espazo libre privado ELP-7; e costas, parcela comercial-social CS-3.</p>
<p>No subsolo: fronte, subsolo do vial A-3, e subsolo da parcela para uso deportivo D-2; dereita, subsolo da parcela para uso deportivo D-2; esquerda, subsolo da vía A-3, subsolo do espazo libre privado ELP-7 e nunha pequena parte subsolo da vía A-2; e costas, subsolo do espazo para xogo de nenos EJ-1.</p>
<p>Usos: garaxe e/ou trasteiros en sotos; residencial en plantas baixa a sexta; Edificabilidade residencial: 4.032 m en plantas baixa a sexta.</p>
<p>Número máximo de vivendas: 49.</p>
<p>Cota: para efectos do disposto no art. 19 do R.D. 1093/1997, do 4 de xullo, e artigo 69 do R.G.U.: trece enteiros e trinta e cinco centésimas por cento -13,35%-.</p>
<p>Inscrito no Rexistro da Propiedade número tres da Coruña no tomo 3080, do libro 421, folio 25, 26 e 27, predio nº 32.873.</p>
<p>Ten un valor de 1.658.885,76 A.</p>
<p>b) Urbana: cota do 16,3860% de participación na parcela T, de forma irregular, pertencente ao polígono M-8, M-9, M-10, do Plan Parcial de Cordeda, 2ª fase, na parroquia de Rutis, municipio de Culleredo; ocupa a superficie de 1.637,25 m.</p>
<p>Estrema: desde a rúa C-C da urbanización: fronte, coa dita rúa; dereita, rúa B-B da urbanización; esquerda, límite do polígono; e costas, rúa D-D da urbanización. Interiormente linda ademais, coa parcela de dotación social -de cesión ao concello-. É a parcela T do plano nº 3 do proxecto.</p>
<p>Usos: non residencial -terciario-.</p>
<p>Edificabilidade non residencial: 5.795,22 m en planta baixa e tres altas, dos cales 949,59 m son os que corresponden á Xunta de Galicia; admítese ademais semisoto e sotos.</p>
<p>Cota: para efectos do disposto no artigo 19 do R.D. 1093/1997, do 4 de xullo, e artigo 69 do R.G.U.: dez enteiros e vintedúas centésimas por cento -10.22%-.</p>
<p>Inscrito no Rexistro da Propiedade número tres da Coruña no tomo 3080, do libro 421, folio 34 e 35, predio nº 32.876.</p>
<p>Ten un valor de 529.054,57 A.</p>
<p>Santiago de Compostela, 9 de febreiro de 2006.</p>
<p>P.D. (Orde 18-8-2005)</p>
<p>Juan Hernández López</p>
<p>Secretario xeral e do Patrimonio</p>
<p>da Consellería de Economía e Facenda</p>

