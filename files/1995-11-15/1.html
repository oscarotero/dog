---
date: '1995-11-15'
id: 5D4E
page: 8
number: 219
agency: CONSELLERÍA DE INDUSTRIA E COMERCIO
section: I. DISPOSICIÓNS XERAIS
title: >-
  Decreto 292/1995, do 3 de novembro, polo que se modifica o Decreto 209/1990,
  do 15 de marzo, polo que se establece a estructura orgánica da Consellería de
  Industria e Comercio.
range: Decreto
url: 'https://www.xunta.gal/dog/Publicados/1995/19951115/Anuncio5D4E_gl.html'
---
<p>Polo Decreto 209/1990, de 15 de marzo, fíxase a estructura orgánica e fundamental da Consellería de Industria e Comercio ata o nivel de xefatura de servicio.</p>
<p>A experiencia acumulada desde a súa entrada en vigor e o dinamismo no exercicio das actividades que en materia de industria, enerxía e minas ten atribuidas a Dirección Xeral de Industria fai imprescindible o cambio de denominación daquelas unidades administrativas que, dentro da súa organización, as veñen desenvolvendo co fin de que se adecúe o contido das súas funcións ás súas denominacións.</p>
<p>Así mesmo faise necesaria a creación da Dirección Xeral de Industrica dunha unidade administrativa que, especificamente no ámbito industrial e con categoría de servicio, se ocupe da planifiación, coordinación e control en materia de medio ambiente.</p>
<p>Por outra banda, a recente publicación e entrada en vigor do Decreto 199/1995, do 10 de maio, que crea o Rexistro Xeral de Contratistas da Comunidade Autónoma, fai necesario que el mesmo se acolla dentro da estructura orgánica da Consellería de Industria e Comercio.</p>
<p>Por todo o ata aquí exposto, por proposta da Consellería de Industria e Comercio e en uso das atribucións conferidas pola Lei 1/1993, do 22 de febreiro, modificada pola Lei 11/1988, do 20 de outubro, reguladora da Xunta e do seu presidente, logo de deliberación do Consello da Xunta de Galicia na súa reunión do día tres de novembro de mil novecentos noventa e cinco,</p>
<p>DISPOÑO:</p>
<p>Artigo 1º</p>
<p>O apartado tres do artigo 5 do Decreto 109/1990, do 15 de marzo, polo que se establece a estructura orgánica da Consellería de Industria e Comercio, queda redactado como segue:</p>
<p>Tres.-Para desenvolve-las súas funcións, a Dirección Xeral de Industria estructúrase nas seguintes unidades:</p>
<p>1.-Subdirección Xeral de Industria e Medio Ambiente.</p>
<p>Correspóndelle a esta subdirección xeral a elaboración de normas, o desenvolvemento e coordinación das funcións que corresponden á dirección xeral en materia de seguridade dos establecementos e inta</p>
<p>lacións industriais e vehículos de motor; a coordinación e o seguimento das entidades de inspeccións e control na aplicación dos regulamentos industriais, a aplicación e o desenvolvemento normativo de regulamentos técnicos; así como a elaboración de normas que desenvolvan a lexislación de protección de medio ambiente industrial e controla-los focos contaminantes de orixe industrial e propoñe-las medidas de corrección adecuadas. Propoñer e xestionar axudas para o fomento de medio ambiente.</p>
<p>Contará coas seguintes unidades:</p>
<p>1.1. Servicio de Xestión Industrial.</p>
<p>1.2. Servicio de Medio Ambiente.</p>
<p>2.-Subdirección Xeral de Fomento Empresarial e Tecnoloxía Industrial.</p>
<p>Correspóndelle a esta subdirección o fomento e regulación do sector artesanal, a programación e desenvolvemento de programas de formación empresarial, actuacións en materia de innovación tecnolóxica, creación de sistemas e mecanismos de apoio para a implantación de departamentos de investigación e desenvolvemento (I+D) nas empresas, organización industrial, normalización e homologación (N+H).</p>
<p>Colaboración co Centro para o Desenvolvemento Tecnolóxico Industrial (CDTI) e Instituto da Mediana e Pequena Industria (IMPI) en materias de tecnoloxía e asistencia empresarial.</p>
<p>Así mesmo, proposta de modos de participación de centros, entidades e institucións en materia de investigación tecnolóxica, programación e coordinación de actuacións en materia de fomento industrial, plans de reestructuración sectorial, accións concertadas e de reconversión, avaliación de proxectos industriais, así como orientar e propicia-la fusión ou agrupación de empresas, sen prexuízo das competencias que lles poidan corresponder a outros órganos da Comunidade Autónoma.</p>
<p>Contará coas seguintes unidades:</p>
<p>2.1. Servicio de Programas Sectoriais.</p>
<p>2.2. Servicio de Planificaión Horizontal.</p>
<p>3.-Subdirección Xeral de Enerxía e Minas.</p>
<p>Correspóndelle a esta subdirección xeral a elaboración de normas, o desenvolvemento e coordinación das funcións que corresponden á dirección xeral en materia de réxime enerxético, autorizancións e concesións para a producción, transporte, transformación e distribución de enerxía eléctrica e gas, calefacción e climatización, electrificación, aforro e diversificación enerxética, fomento das enerxías renovables.</p>
<p>Tamén lle corresponde a elaboración de normas que desenvolvan a lexislación mineira, de seguridade mineira e de protección do medio ambiente mineiro, así como propoñer e xestionar axudas para o fomento da minería e impulsa-la creación e xestionar unha infraestructura de apoio industrial e mineiro.</p>
<p>Contará coas seguintes unidades:</p>
<p>3.1. Servicio de Xestión Enerxética.</p>
<p>3.2. Servicio de Xestión Xeolóxico-mineira.</p>
<p>4.-Laboratorio de Galicia.</p>
<p>Estes desenvolverán funcións de apoio á industria mineira e mellora do medio ambiente.</p>
<p>Son os seguintes:</p>
<p>4.1. Laboratorio de Medio Ambiente, con sede na Coruña.</p>
<p>4.2. Laboratorio Mineralúrxico, con sede na Coruña.</p>
<p>4.3. Laboratorio de Metais Preciosos, con sede na Coruña.</p>
<p>4.4. Laboratorio de Lousas, con sede en Sobradelo de Valdeorras.</p>
<p>4.5. Laboratorio de Granitos, con sede no Porriño.</p>
<p>4.6. Laboratorio de Metroloxía, con sede en San Cibrao das Viñas.</p>
<p>Para que no desenvolvemento das súas funcións estas se desenrolen da forma máis racional e coordinada, contará coa seguinte unidade:</p>
<p>Director-coordinador de Laboratorios de Galicia.</p>
<p>Artigo 2º</p>
<p>No apartado 2, nº 1, do artigo 4º do mencionado Decreto 109/1990, do 15 de marzo, engádese un novo subapartado 1.2. onde constará a seguinte nova unidade:</p>
<p>Servicio do rexistro xeral de Contratistas da Comunidade Autónoma.</p>
<p>Disposición derraderia</p>
<p>O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, tres de novembro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Juan Fernández García</p>
<p>Conselleiro de Industria e Comercio</p>
<p>7377</p>

