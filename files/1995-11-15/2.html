---
date: '1995-11-15'
id: 5D56
page: 8
number: 219
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 293/1995, do 3 de novembro, polo que se aceptan as doazóns de
  determinados bens feitas por Eugenia Soriano Roesset, Carlos Martínez-Barbeito
  e Rafael Picó Pazos a favor da Comunidade Autónoma de Galicia.
range: Decreto
url: 'https://www.xunta.gal/dog/Publicados/1995/19951115/Anuncio5D56_gl.html'
---
<p>A Consellería de Cultura achegou á Secretaría Xeral e do Patrimonio, para a súa tramitación, expedientes de doazóns de bens feitas a favor da Comunidade Autónoma de Galicia por Eugenia Soriano Roesset,</p>
<p>Carlos Martínez-Barbeito e Rafael Picó Pazos, co fin de destinalos ós museos e arquivos da Xunta de Galicia.</p>
<p>Conforme ós artigos 17.1º da Lei 3/1985, do 12 de abril, do patrimonio da Comunidade Autónoma Galega, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles sobrepase o seu valor intrínseco.</p>
<p>Por iniciativa da Consellería de Cultura, de conformidade coa proposta da Consellería de Economía e Facenda, feita nos termos nos que Eugenia Soriano Roesset, Carlos Martínez-Barbeito e Rafael Picó Pazos acordaron as doazóns, logo de deliberación do Consello da Xunta de Galicia na súa reunión do día tres de novembro de mil novecentos noventa e cinco,</p>
<p>DISPOÑO:</p>
<p>Artigo primeiro.</p>
<p>Acéptanse as seguintes doazóns:</p>
<p>-Desnudo de niña con brazos cruzados, (óleo sobre lenzo) de María Roesset, doado por Eugenia Soriano Roesset.</p>
<p>-Arquivos privados de Andrés Martínez Salazar e Fernando Martínez y Morás, doados por Carlos Martínez-Barbeito y Morás.</p>
<p>-Documentación de Rafael Picó Cañeque, doada por Rafael Picó Pazos.</p>
<p>Artigo segundo.</p>
<p>Os bens mobles doados destinaranse ós museos e arquivos da Xunta de Galicia, quedando adscritos á Consellería de Cultura.</p>
<p>Disposición derradeira.</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, tres de novembro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>9506835</p>

