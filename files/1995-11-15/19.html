---
date: '1995-11-15'
id: 5DA2
page: 8
number: 219
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 27 de outubro de 1995, da Dirección Xeral de Recursos
  Económicos, pola que se anuncia concurso público aberto, polo trámite de
  urxencia, para a subministración dun mamógrafo estereotáxico para o Complexo
  Hospitalario Xeral-Cíes de Vigo (SCC.-43/1995).
range: Resolución
url: 'https://www.xunta.gal/dog/Publicados/1995/19951115/Anuncio5DA2_gl.html'
---
<p>O Servicio Galego de Saúde, por proposta da Dirección Xeral de Recursos Económicos, e unha vez cumpridos os trámites administrativos correspondentes, resolve anuncia-la subministración que a seguir se cita:</p>
<p>Subministración: un mamógrafo estereotáxico para o Complexo Hospitalario Xeral-Cíes de Vigo (SCC.- 43/1995).</p>
<p>Orzamento: 18.000.000 de ptas, IVE incluído.</p>
<p>Fianza provisional: 360.000 ptas.</p>
<p>I.-Forma de adxudicación.</p>
<p>Concurso público, procedemento aberto e trámite de urxencia.</p>
<p>II.-Prazo de execución.</p>
<p>Os bens obxecto do presente concurso público entregaranse no prazo de 30 días contados a partir da data de notificación da adxudicación.</p>
<p>III.-Admisión de variantes.</p>
<p>Non se admiten variantes.</p>
<p>IV.-Solvencia económica e financeira.</p>
<p>Acreditarase de acordo co establecido no artigo 16.1º a) e b) da Lei 13/1995, de contratos das administracións públicas.</p>
<p>V.-Solvencia técnica.</p>
<p>Acreditarase de acordo co establecido no artigo 18.a) c) e d) da Lei 13/1995, de contratos das administracións públicas.</p>
<p>VI.-Criterios de adxudicación.</p>
<p>1.-Calidade/prezo: ata 5 puntos.</p>
<p>2.-Valor técnico: ata 4 puntos.</p>
<p>3.-Prazo de garantía: 0,25 puntos/ano a partir do primeiro (máximo 1 punto).</p>
<p>4.-Custo futuro mantemento: 0,10 puntos por cada enteiro porcentual que baixe do 10% do valor de oferta do aparello (máximo 0,50 puntos).</p>
<p>VII.-Documentos de interese para os licitadores.</p>
<p>O prego de claúsulas administrativas particulares e demais documentación complementaria estarán de manifesto e á disposición dos concursantes para o seu exame nos servicios centrais da Dirección Xeral de Recursos Económicos, edificio administrativo de San Caetano, bloque 2-2º en Santiago de Compostela, e nas direccións provinciais do Servicio Galego de Saúde, tódolos días laborables, agás sábados, de 9 a 14 horas.</p>
<p>VIII.-Presentación de proposicións.</p>
<p>As proposicións deberán ser presentadas en man, en sobres pechados e asinados polo licitador ou persoa que o represente, no rexistro xeral do Servicio Galego de Saúde, antes das 14 horas do décimo terceiro día natural, contado a partires do seguinte ó da publicación desta resolución no DOG, ou enviadas por correo dentro de prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciar ao organo de contratación a remisión da oferta mediante fax (981) 54 27 62 ou telegrama no mesmo día, de conformidade</p>
<p>co artigo 100 do Regulamento xeral de contratación do Estado.</p>
<p>IX.-Apertura de proposicións.</p>
<p>Terá lugar na sala de xuntas do Servicio Galego de Saúde, edificio administrativo de San Caetano, a partires das 10 horas do décimo primeiro día natural contado desde o seguinte a aquel en que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>X.-Documentación que achegarán os licitadores.</p>
<p>Os documentos que figuran no prego de claúsulas administrativas particulares.</p>
<p>XI.-Anuncios.</p>
<p>O pagamento do anuncio do presente concurso público será por conta do/s adxudicatario/s do/s contrato/s.</p>
<p>Santiago de Compostela, 27 de outubro de 1995.</p>
<p>Antonio Carbajo Romero</p>
<p>Director xeral de Recursos Económicos</p>
<p>7471</p>

