---
date: '1995-09-22'
id: '4742'
page: 7
number: 183
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 30 de agosto de 1995, da Dirección-Xerencia do Complexo
  Hospitalario Cristal-Piñor de Ourense, pola que se anuncia o concurso público
  por procedemento aberto, polo trámite ordinario, para a subministración dun
  aspirador ultrasónico para fragmentación e aspiración para o devandito
  complexo (C.P. 7/1995 P.I.).
range: Resolución
url: 'https://www.xunta.gal/dog/Publicados/1995/19950922/Anuncio4742_gl.html'
---
<p>A Dirección-Xerencia do Complexo Hospitalario Cristal-Piñor de Ourense, en virtude das atribucións que lle foron delegadas conforme o establecido no artigo 7 da Orde do 15 de setembro de 1994 (DOG</p>
<p>do 3 de outubro) da Consellería de Sanidade e Servicios Sociais, convoca o seguinte concurso público:</p>
<p>Subministración: aspirador ultrasónico para fragmentación e aspiración.</p>
<p>Orzamento: once millóns cincocentas mil pesetas (11.500.000 ptas.) IVE incluído.</p>
<p>Forma de adxudicación: procedemento aberto mediante concurso público, polo trámite ordinario.</p>
<p>Prazo de execución: 30 días, contados a partir da data de notificación da adxudicación.</p>
<p>Documentación de interese para os licitadores: os pregos de cláusulas administrativas particulares e técnicas, e demais documentación complementaria, poden ser solicitados no Servicio de Compras do Complexo Hospitalario Cristal-Piñor, rúa Ramón Puga, 52 (edificio da Administración, planta baixa), de Ourense, en días hábiles das 9 ás 13 horas.</p>
<p>Fianza provisional: 230.000 pesetas. Deberá ser depositada previamente á licitación nalgunha das formas que establece o artigo 36 da Lei 13/1995, de contratos das administracións públicas. No caso de ser constituída mediante aval, será suficiente a inclusión da póliza da entidade financeira pola que se formalice o aval.</p>
<p>Fianza definitiva: será do 4% do orzamento de licitación.</p>
<p>Presentación de proposicións: deberán ser presentadas en man, en sobres pechados e asinados polo licitador ou persoa que o represente, no rexistro xeral deste complexo hospitalario, antes das 13 horas do vixésimo sexto día natural contado desde o seguinte ó da publicación desta resolución no DOG, ou enviadas por correo dentro do prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax (988) 38 58 49 ou telegrama no mesmo día, de conformidade coa lexislación vixente.</p>
<p>Apertura de proposicións: terá lugar en acto público na sala de xuntas anexa á dirección-xerencia do complexo hospitalario, ás 9 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo a apertura de proposicións terá lugar o día hábil seguinte.</p>
<p>Documentación que aportarán os licitadores: os documentos sinalados nos pregos de cláusulas administrativas particulares.</p>
<p>A solvencia técnica acreditarase polos seguintes medios:</p>
<p>a) Por relación das principais subministracións durante os tres últimos anos, indicándose o seu importe, datas e destino público ou privado, á que se incorporarán os correspondentes certificados sobre elas.</p>
<p>b) Descrición do equipo técnico, medidas empregadas polo subministrador para asegura-la calidade e os medios de estudios e investigación da empresa.</p>
<p>c) Indicación dos técnicos ou das unidades técnicas, integradas ou non na empresa, participantes no contrato, especialmente daqueles encargados do control de calidade.</p>
<p>d) Mostras, descricións e fotografías dos productos para subministrar.</p>
<p>e) Certificacións establecidas polos institutos ou servicios oficiais ou homologados encargados do control de calidade e que acrediten a conformidade dos artigos ben identificados con referencia a certas especificicacións ou normas.</p>
<p>Anuncios: o pagamento dos anuncios do presente concurso público correrán por conta do adxudicatario do contrato.</p>
<p>Ourense, 30 de agosto de 1995.</p>
<p>Pedro A. Soler Bordoy</p>
<p>Director-xerente do Complexo Hospitalario Cristal-Piñor de Ourense</p>
<p>6159</p>

