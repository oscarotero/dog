---
date: '2022-11-30'
id: G0177-211122-0001
page: 61682
number: 228
agency: Axencia para a Modernización Tecnolóxica de Galicia
section: III. Outras disposicións.
title: >-
  RESOLUCIÓN do 18 de novembro 2022 pola que se dá publicidade da relación das
  subvencións concedidas ao abeiro da Resolución do 1 de xuño de 2022 pola que
  se aproban as bases reguladoras para a concesión de subvencións, en réxime de
  concorrencia competitiva, correspondentes ás liñas de actuación 1 e 2.i de
  reforzo da conectividade en polígonos industriais e centros loxísticos, no
  marco do investimento C15.I2 do compoñente 15 do Plan de recuperación,
  transformación e resiliencia, financiado pola Unión Europea-NextGenerationEU,
  e se procede á súa convocatoria para o período 2022-2023 (código de
  procedemento PR603B).
range: Resolución
url: >-
  https://www.xunta.gal/dog/Publicados/2022/20221130/AnuncioG0177-211122-0001_gl.html
---
<p>O 20 de xuño de 2022 publicouse no <em>Diario Oficial de Galicia</em> a Resolución da Dirección da Axencia para a Modernización Tecnolóxica de Galicia, do 1 de xuño de 2022, pola que se aproban as bases reguladoras para a concesión de subvencións, en réxime de concorrencia competitiva, correspondentes ás liñas de actuación 1 e 2.i de reforzo da conectividade en polígonos industriais e centros loxísticos, no marco do investimento C15.I2 do compoñente 15 do Plan de recuperación, transformación e resiliencia, financiado pola Unión Europea-NextGenerationEU, e se procede á súa convocatoria para o período 2022-2023 (código de procedemento PR603B).</p>
    <p>Así mesmo, o 20 de xuño de 2022 publicouse no <em>Diario Oficial de Galicia</em> o extracto da dita convocatoria, co identificador 633269 da Base de datos nacional de subvencións, de conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións.</p>
    <p>Ao abeiro da dita convocatoria, con data do 28 de outubro de 2022, a Dirección da Axencia para a Modernización Tecnolóxica de Galicia ditou resolución de concesión e denegación de subvencións, con indicación de que se lles notificase aos interesados.</p>
    <p>Segundo o establecido nos artigos 17.3 das bases reguladoras aprobadas pola Resolución do 1 de xuño de 2022 e 20.8.b) da Lei 38/2003, do 17 de novembro, xeral de subvencións, as subvencións concedidas serán publicadas no <em>Diario Oficial de Galicia</em> e tamén remitidas á Base de datos nacional de subvencións.</p>
    <p>Faise constar que, consonte o establecido no artigo 5 da Resolución do 1 de xuño de 2022, este crédito financiarase con fondos europeos procedentes do Plan de recuperación, transformación e resiliencia, financiado pola Unión Europea-NextGenerationEU.</p>
    <p>En consecuencia, resolvo que se proceda á publicación da relación de expedientes que resultaron beneficiarios da subvención, que se incorpora como anexo a esta resolución, e que se remita a información da concesión á Base de datos nacional de subvencións.</p>
    <p>Santiago de Compostela, 18 de novembro de 2022</p>
    <footer><p>Julián Cerviño Iglesia<br>Director da Axencia para a Modernización Tecnolóxica de Galicia</p></footer>
    <h2>ANEXO</h2>
    <p>a) Norma reguladora da convocatoria: Resolución do 1 de xuño de 2022 pola que se aproban as bases reguladoras para a concesión de subvencións, en réxime de concorrencia competitiva, correspondentes ás liñas de actuación 1 e 2.i de reforzo da conectividade en polígonos industriais e centros loxísticos, no marco do investimento C15.I2 do compoñente 15 do Plan de recuperación, transformación e resiliencia, financiado pola Unión Europea-NextGenerationEU, e se procede á súa convocatoria para o período 2022-2023 (código de procedemento PR603B) (DOG núm. 117, do 20 de xuño).</p>
    <p>b) Programa: 571A.</p>
    <p>c) Crédito orzamentario: 04.A1.571A.770.0. Achegas ás empresas para o desenvolvemento da sociedade da información.</p>
    <p>d) Finalidade: subvencións, en réxime de concorrencia competitiva, para o reforzo da conectividade en polígonos industriais e centros loxísticos.</p>
    <p>e) Entidades beneficiarias e cantidades concedidas de subvención:</p>
    <table>
     <tbody>
      <tr>
       <td>Expediente</td>
       <td>Entidade</td>
       <td>NIF</td>
       <td>Liña de actuación</td>
       <td>Ano 2022</td>
       <td>Ano 2023</td>
      </tr>
      <tr>
       <td>PR603B_005</td>
       <td>Telefónica de España, S.A.U.</td>
       <td>A82018474</td>
       <td>Liña 1</td>
       <td>0,00 €</td>
       <td>300.051,61 €</td>
      </tr>
      <tr>
       <td>PR603B_006</td>
       <td>Telefónica de España, S.A.U.</td>
       <td>A82018474</td>
       <td>Liña 2</td>
       <td>0,00 €</td>
       <td>82.299,57 €</td>
      </tr>
     </tbody>
    </table>

