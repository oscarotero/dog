---
date: '2022-11-30'
id: G0655-221122-0001
page: 61673
number: 228
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 15 de novembro de 2022 pola que se concede a autorización definitiva
  para impartir as ensinanzas elementais e profesionais de música no
  Conservatorio Profesional de Xinzo de Limia.
range: Orde
url: >-
  https://www.xunta.gal/dog/Publicados/2022/20221130/AnuncioG0655-221122-0001_gl.html
---
<p>O Concello de Xinzo de Limia solicita a autorización definitiva para impartir as ensinanzas elementais e profesionais de música no Conservatorio Profesional de Xinzo de Limia. </p>
    <p>O Real decreto 303/2010, do 15 de marzo, establece os requisitos mínimos dos centros que imparten ensinanzas artísticas. O Decreto 253/1995, do 29 de setembro, e a Orde do 5 de decembro de 1995 regulan o procedemento para a autorización de centros docentes privados para impartiren ensinanzas artísticas; trámites preceptivos iniciados na Xefatura Territorial de Ourense que achega o expediente cos correspondentes informes para a súa autorización.</p>
    <p>Por canto antecede, por proposta da Dirección Xeral de Centros e Recursos Humanos, </p>
    <h2>DISPOÑO:</h2>
    <p>Artigo 1. <em>Autorización definitiva</em></p>
    <p>Autorizar as ensinanzas de música elementais e profesionais no conservatorio de Xinzo de Limia, cuxos datos se sinalan a seguir:</p>
    <p>Denominación: CMUS Profesional de Xinzo de Limia.</p>
    <p>Código do centro: 32016534.</p>
    <p>Enderezo: rúa Curros Enríquez, 15.</p>
    <p>Localidade: Xinzo de Limia.</p>
    <p>Concello: Xinzo de Limia.</p>
    <p>Provincia: Ourense.</p>
    <p>Titular: Concello de Xinzo de Limia.</p>
    <p>Composición resultante:</p>
    <p>Ensinanzas elementais de música para 80 postos escolares.</p>
    <p>Ensinanzas profesionais de música para 60 postos escolares.</p>
    <p>Artigo 2. <em>Inicio da actividade</em></p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación, Formación Profesional e Universidades de Ourense, logo do informe do Servizo Territorial de Inspección Educativa, aprobará expresamente a relación de persoal que impartirá docencia.</p>
    <p>Artigo 3. <em>Inscrición no Rexistro de Centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Revisión da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición, ante esta consellería, no prazo dun mes contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente o recurso contencioso-administrativo, no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 15 de novembro de 2022</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades</p></footer>

