---
date: '1999-02-16'
id: 3F7E
page: 1703
number: 31
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Decreto 27/1999, do 5 de febreiro, polo que se declara a delimitación do
  contorno de protección do mosteiro de Nosa Señora de Valdeflores, sito no
  barrio de Xunqueira, no concello de Viveiro, provincia de Lugo.
range: Decreto
url: 'https://www.xunta.gal/dog/Publicados/1999/19990216/Anuncio3F7E_gl.html'
---
<p>O BOE do 3 de maio de 1980 publicaba o Real decreto do 7 de marzo, polo que se declaraba monu</p>
<p>mento histórico artístico o mosteiro de Nosa Señora de Valdeflores, sita no barrio de Xunqueira, no concello de Viveiro, provincia de Lugo.</p>
<p>Sendo esa declaración anterior á entrada en vigor da Lei 8/1995, do 30 de outubro, do patrimonio cultural de Galicia, é preciso na actualidade concreta-la delimitación do seu contorno.</p>
<p>Con data do 18 de xuño de 1997 publicouse a Resolución do 4 de xuño da Dirección Xeral de Patrimonio Cultural, pola que se incoa expediente para a declaración da delimitación do contorno do expresado mosteiro de Nosa Señora de Valdeflores.</p>
<p>A tramitación do expediente levouse a cabo de acordo coa Lei 8/1995, do 30 de outubro, do patrimonio cultural de Galicia (DOG do 8 de novembro), e demais desposicións concordantes.</p>
<p>Por proposta do conselleiro de Cultura, Comunicación Social e Turismo e logo de deliberación do Consello da Xunta de Galicia do día cinco de febreiro de mil novecentos noventa e nove,</p>
<p>DISPOÑO:</p>
<p>Primeiro.-Declara-la delimitación do contorno de protección do mosteiro de Nosa Señora de Valdeflores, sito no barrio de Xunqueira, no concello de Viveiro, provincia de Lugo (artigo 11 da Lei 8/1995, do 30 de outubro), do patrimonio cultural de Galicia.</p>
<p>Segundo.-A zona da delimitación é a comprendida no anexo I e no plano do anexo II.</p>
<p>Terceiro.-O presente decreto será notificado ó Rexistro Xeral de Bens de Interese Cultural do Estado, ó Rexistro de Bens de Interese Cultural de Galicia, ó concello e os interesados,</p>
<p>Disposición derradeira</p>
<p>O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, cinco de febreiro de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jesús Pérez Varela</p>
<p>Conselleiro de Cultura, Comunicación Social e Turismo</p>
<p>ANEXO I</p>
<p>A delimitación do contorno do mosteiro de Nosa Señora de Valdeflores de Viveiro axústase estrictamente ó ámbito do Plan Especial de Proteción e Reforma Interior do contorno do mosteiro de Valdeflores (plano 1/3 escala 1:1000), aprobado pola comisión provincial de urbanismo na súa xuntanza do 21 de marzo de 1995.</p>

