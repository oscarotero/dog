---
date: '1999-02-16'
id: 3F7A
page: 1702
number: 31
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Decreto 26/1999, do 5 de febreiro, polo que se declara a delimitación do
  contorno de protección do mosteiro de San Salvador, sito no concello de
  Lourenzá, provincia de Lugo.
range: Decreto
url: 'https://www.xunta.gal/dog/Publicados/1999/19990216/Anuncio3F7A_gl.html'
---
<p>O BOE do 7 de outubro de 1974 publicaba o Decreto do 30 de agosto, polo que se declaraba monumento histórico artístico o mosteiro de San Salvador, no concello de Lourenzá, provincia de Lugo.</p>
<p>Sendo esa declaración anterior á entrada en vigor da Lei 8/1995, do 30 de outubro, do patrimonio cultural de Galicia, é preciso na actualidade concreta-la delimitación do seu contorno.</p>
<p>Con data do 15 de outubro de 1997 publicouse unha Resolución do 28 de agosto da Dirección Xeral de Patrimonio Cultural, pola que se incoa expediente para a declaración da delimitación do contorno do expresado mosteiro de San Salvador de Lourenzá.</p>
<p>A tramitación do expediente levouse a cabo de acordo coa Lei 8/1995, do 30 de outubro, do patrimonio cultural de Galicia (DOG do 8 de novembro), e demais desposicións concordantes.</p>
<p>Por proposta do conselleiro de Cultura, Comunicación Social e Turismo e logo de deliberación do Consello da Xunta de Galicia do día cinco de febreiro de mil novecentos noventa e nove,</p>
<p>DISPOÑO:</p>
<p>Primeiro.-Declara-la delimitación do contorno de protección do mosteiro de San Salvador, no concello de Lourenzá, provincia de Lugo (artigo 11 da Lei 8/1995), do 30 de outubro, do patrimonio cultural de Galicia.</p>
<p>Segundo.-A zona da delimitación é a comprendida no anexo I e no plano do anexo II.</p>
<p>Terceiro.-O presente decreto será notificado ó Rexistro Xeral de Bens de Interese Cultural do Esta</p>
<p>do, ó Rexistro de Bens de Interese Cultural de Galicia, ó concello e ós interesados.</p>
<p>Disposición derradeira</p>
<p>O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, cinco de febreiro de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jesús Pérez Varela</p>
<p>Conselleiro de Cultura, Comunicación Social e Turismo</p>
<p>ANEXO I</p>
<p>O punto l sitúase na Glorieta de Julia Minguillón.</p>
<p>1-2. Liña coincidente coas traseiras dos inmobles con fronte á rúa Avelino Montero Villegas.</p>
<p>2-3. Liña coincidente coas traseiras dos inmobles con fronte á Praza de Linares Rivas e tramo da rúa Xeneral Franco.</p>
<p>3-4. Liña coincidente coas traseiras dos inmobles con fronte á rúa Xeneral Franco e á rúa Paseo de Oia (os primeiros 50 m desta rúa).</p>
<p>4-5. Liña coincidente coas traseiras dos inmobles con fronte á praza Conde Santo, entre as rúas Paseo de Oia e Travesía das Prazas (os primeiros 30 m desta última).</p>
<p>5-6. Liña paralela 16 m á rúa Muíño do Frade, ata o seu encontro coa rúa Fernández do Rego.</p>
<p>6-1. Liña paralela 16 m á rúa Fernández do Rego, ata saír á Avda. Primo de Rivera e pecha-la delimitación na Glorita de Julia Minguillón.</p>

