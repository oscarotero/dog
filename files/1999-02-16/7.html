---
date: '1999-02-16'
id: 3F76
page: 1702
number: 31
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 25 de xaneiro de 1999 pola que se autoriza a inclusión da Escola de
  Música Privada de Chantada (Lugo) no Rexistro de Escolas de Música.
range: Orde
url: 'https://www.xunta.gal/dog/Publicados/1999/19990216/Anuncio3F76_gl.html'
---
<p>O artigo 39.5º da Lei orgánica 1/1990, do 3 de outubro, de ordenación xeral do sistema educativo, establece que poderán cursarse estudios de música e de danza en escolas específicas.</p>
<p>Así mesmo, a Orde do 11 de marzo de 1993 (DOG do 22 de abril) regula as condicións de creación e funcionamento destas escolas na Comunidade Autónoma de Galicia.</p>
<p>Doutra banda, o Decreto 213/1998, do 10 de xullo, establece no seu artigo 11 que corresponden á Consellería de Educación e Ordenación Universitaria as competencias de planificación, regulación e administración do ensino en toda a súa extensión.</p>
<p>A Asociación Cultural Escola de Música e Danza de Chantada presentou solicitude de inclusión no rexistro de escolas de música dunha escola de música privada e os servicios competentes da Consellería de Educación e Ordenación Universitaria comprobaron a efectividade do cumprimento dos requisitos esixidos na Orde do 11 de marzo de 1993.</p>
<p>Na súa virtude,</p>
<p>DISPOÑO:</p>
<p>Primeiro.-A escola de música privada dependente da Asociación Cultural Escola de Música e Danza de Chantada (Lugo), da que se sinalan os datos no anexo a esta orde, queda incluída no Rexistro de Escolas de Música.</p>
<p>Segundo.-A escola citada no dito anexo queda sometida ó réxime de escolas de música segundo establece a Orde do 11 de marzo de 1993 (DOG do 22 de abril) e ós servicios de inspección correspondentes.</p>
<p>Disposicións derradeiras</p>
<p>Primeira.-Facúltase o director xeral de Centros e Inspección Educativa para dicta-las disposicións necesarias para o desenvolvemento desta orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 25 de xaneiro de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Denominación específica: Escola de Música privada de Chantada.</p>
<p>Enderezo: Rúa Daniel Vázquez Boo, s/n.</p>
<p>Localidade: Chantada.</p>
<p>Concello: Chantada.</p>
<p>Provincia: Lugo.</p>

