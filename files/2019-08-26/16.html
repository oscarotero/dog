---
date: '2019-08-26'
id: G0007-300719-0003
page: 37604
number: 160
agency: Xulgado do Social número 3 de Santiago de Compostela
section: V. Administración de xustiza.
title: EDICTO (ETX 128/2019).
range: Edicto
url: >-
  https://www.xunta.gal/dog/Publicados/2019/20190826/AnuncioG0007-300719-0003_gl.html
---
<p>Eu, María Iria Román Vidarte, letrada da Administración de xustiza do Xulgado do Social número 3 de Santiago de Compostela, fago saber que no procedemento de execución de títulos xudiciais 128/2019 deste xulgado do social, seguido por instancia de Gabriel Eiras Romero contra as empresas Galcatec, S.L.U., Aluminios M. Quinteiro, S.L., Manuel Alejandro Quinteiro Rosende, Neira y Ferreira, S.L.U., sobre reclamación de cantidade, se ditou Decreto do 30 de xullo de 2019, cuxa parte dispositiva é do teor literal seguinte:</p>
    <p>«Parte dispositiva</p>
    <p>Acordo:</p>
    <p>a) Declarar as executadas Galcatec, S.L.U., Aluminios M. Quinteiro, S.L., Manuel Alejandro Quinteiro Rosende, Neira y Ferreira, S.L.U. en situación de insolvencia total por importe de 14.208,69 euros en concepto de principal, máis 2.635,42 euros en concepto de xuros de mora, máis 1.684,41 euros que se fixan provisionalmente en concepto de xuros, gastos e custas, insolvencia que se entenderá para todos os efectos como provisional.</p>
    <p>b) Arquivar as actuacións logo de anotación no libro correspondente, sen prexuízo de reabrir a execución se no sucesivo se coñecen novos bens das executadas.</p>
    <p>c) Inscribilo no rexistro correspondente e publicalo no <em>Diario Oficial de Galicia</em>, respecto de Manuel Alejandro Quinteiro Rosende.</p>
    <p>d) Levar o orixinal ao libro de decretos e testemuño ás presentes actuacións.</p>
    <p>Notifíquese ás partes e ás executadas Galcatec, S.L.U., Aluminios M. Quinteiro, S.L., Manuel Alejandro Quinteiro Rosende, Neira y Ferreira, S.L.U., por medio de edictos no DOG, e fágaselles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións intentadas neles sen efecto serán válidas ata que non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Contra esta resolución cabe recurso directo de revisión, que se deberá interpor ante este órgano xudicial no prazo de tres días hábiles.</p>
    <p>Se o recorrente non ten a condición de traballador ou beneficiario do réxime público da Seguridade Social, deberá consignar a cantidade de 25 euros, en concepto de depósito para recorrer, na conta de consignacións deste Xulgado do Social número 3, aberta no Banco de Santander, conta nº 5076 0000 64 0128 19. Se o depósito se fai mediante transferencia bancaria, deberase depositar na conta número 00493569920005001274, e no campo “concepto” deberá indicar o número de conta “5076 0000 64 0128 19”. Se efectúa diversos pagamentos na mesma conta deberá especificar un depósito por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución impugnada utilizando o formato dd/mm/aaaa. Quedan exentos do seu aboamento en todo caso o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acordo, mando e asino. Dou fe.</p>
    <p>A letrada da Administración de xustiza».</p>
    <p>Advírteselles os destinatarios de que as seguintes comunicacións se farán fixando copia da resolución ou da cédula no taboleiro de anuncios da oficina xudicial.</p>
    <p>E para que sirva de notificación a Galcatec, S.L.U., Aluminios M. Quinteiro, S.L., Manuel Alejandro Quinteiro Rosende, Neira y Ferreira, S.L.U., expido este edicto.</p>
    <p>Santiago de Compostela, 30 de xullo de 2019</p>
    <footer><p>A letrada da Administración de xustiza</p></footer>

