---
date: '2018-03-09'
id: G0424-050318-0001
page: 14318
number: 49
agency: 'Consellería de Economía, Emprego e Industria'
section: III. Outras disposicións.
title: >-
  ORDE do 2 de marzo de 2018 pola que se modifica a Orde do 22 de agosto de 2017
  pola que se convocan subvencións para o financiamento de programas de
  formación dirixidos prioritariamente a persoas traballadoras ocupadas, en
  materia de formación de oferta, e se establecen as bases reguladoras para a
  súa concesión (código de procedemento TR302A).
range: Orde
url: >-
  https://www.xunta.gal/dog/Publicados/2018/20180309/AnuncioG0424-050318-0001_gl.html
---
<p>A Orde do 22 de agosto de 2017 pola que se convocan subvencións para o financiamento de programas de formación dirixidos prioritariamente a persoas traballadoras ocupadas, en materia de formación de oferta, e se establecen as bases reguladoras para a súa concesión (código de procedemento TR302A), determina no número 1 do seu artigo 41 que as entidades beneficiarias poderán executar os programas de formación desde a data de notificación da resolución de concesión da subvención ata o 30 de setembro de 2018.</p>
    <p>No artigo 60.1 da orde preceptúase que a xustificación dos gastos anteriores ao 1 de decembro de 2017 deberá realizarse antes do 15 de decembro de 2017 e a do resto dos gastos deberá realizarse antes do 30 de outubro de 2018.</p>
    <p>Por outra banda, o artigo 11.4, relativo á realización das prácticas non laborais, sinala que, para determinados certificados de profesionalidade que pola súa natureza presenten dificultades para o cumprimento do antedito prazo poderá solicitarse á Administración competente unha autorización para a súa ampliación, debendo estar, en todo caso, finalizado o 30 de setembro de 2018.</p>
    <p>Atendendo ás dificultades existentes para a adecuada selección do alumnado que vai cursar as accións formativas subvencionadas, estase atrasando o seu inicio e, polo tanto, a súa finalización; por iso, coa finalidade de posibilitar unha mellor execución das accións formativas financiadas, procédese á ampliación do prazo de execución e xustificación establecido na convocatoria.</p>
    <p>Por todo o exposto e no uso das facultades que me foron concedidas,</p>
    <h2>DISPOÑO:</h2>
    <p>Artigo 1 </p>
    <p>Amplíase:</p>
    <p>1. A data limite do ámbito temporal de execución das liñas de actuación establecidas na convocatoria, que será ata o 30 de novembro de 2018.</p>
    <p>2. O prazo máximo para a presentación da xustificación final das accións formativas previsto no artigo 60.1, que quedará establecido no 30 de decembro de 2018.</p>
    <p>3. O prazo para a realización das prácticas non laborais referidas no artigo 11, número 4, que deberán estar finalizadas, en todo caso, o 30 de novembro do 2018.</p>
    <p>Artigo 2</p>
    <p>Esta modificación non afecta o prazo establecido na referida orde para a presentación de solicitudes.</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 2 de marzo de 2018</p>
    <footer><p>Francisco José Conde López<br>Conselleiro de Economía, Emprego e Industria</p></footer>

