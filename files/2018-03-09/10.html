---
date: '2018-03-09'
id: CA01-080318-0002
page: 14376
number: 49
agency: Consellería de Facenda
section: IV. Oposicións e concursos.
title: >-
  CORRECCIÓN DE ERROS. Orde do 1 de marzo de 2018 pola que se convoca o proceso
  selectivo para o ingreso, pola quenda de promoción interna, no corpo superior
  da Administración xeral da Comunidade Autónoma de Galicia, subgrupo A1.
range: Corrección de orde
url: >-
  https://www.xunta.gal/dog/Publicados/2018/20180309/AnuncioCA01-080318-0002_gl.html
---
<p>Advertido erro na orde antes citada, publicada no <em>Diario Oficial de Galicia</em> nº 48, do 8 de marzo de 2018, cómpre facer as seguintes correccións: </p>
    <p>– Substitución dos anexos I e II polos seguintes:</p>
    <h2>ANEXO I</h2>
    <p>1. Lei 39/2015, do 1 de outubro, do procedemento administrativo común das administracións públicas: títulos preliminar, I, II, III, IV, V. </p>
    <p>2. Lei 40/2015, do 1 de outubro, de réxime xurídico do sector público: título preliminar: cap. I, cap. II (agás subsección 2ª da sección 3ª), cap. III, cap. IV, cap. V e cap. VI; título III.</p>
    <p>3. Lei 16/2010, do 17 de decembro, de organización e funcionamento da Administración xeral e do sector público autonómico de Galicia: títulos preliminar, I, II e III.</p>
    <p>4. Lei 29/1998, do 13 de xullo, reguladora da xurisdición contencioso-administrativa: títulos I a VI.</p>
    <p>5. Lei 9/2017, do 8 de novembro, de contratos do sector público, pola que se traspoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro de 2014 (título preliminar, libro primeiro, libro segundo: capítulo I do título I, libro terceiro, libro cuarto, título I, título II).</p>
    <p>6. Decreto 198/2010, do 2 de decembro, polo que se regula o desenvolvemento da Administración electrónica na Xunta de Galicia.</p>
    <p>7. Real decreto lexislativo 5/2015, do 30 de outubro, polo que se aproba o texto refundido da Lei do Estatuto básico do empregado público: títulos I a VII.</p>
    <p>8. Lei 2/2015, do 29 de abril, do emprego público de Galicia: títulos I ao IX.</p>
    <p>9. V Convenio colectivo único para o persoal laboral da Xunta de Galicia (capítulos I ao V). </p>
    <p>10. Lei 53/1984, do 26 de decembro, de incompatibilidades do persoal ao servizo das administracións públicas (capítulos I ao V).</p>
    <p>11. Lei 5/2011, de 30 de setembro, do patrimonio da Comunidade Autónoma de Galicia: título preliminar e títulos I ao VIII.</p>
    <p>12. Lei 9/2007, do 13 de xuño, de subvencións de Galicia: títulos preliminar, I, II e III.</p>
    <p>13. Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia: títulos preliminar ao VI.</p>
    <p>14. Real decreto lexislativo 1/2013, do 29 de novembro, polo que se aproba o texto refundido da Lei xeral de dereitos das persoas con discapacidade e da súa inclusión social: título preliminar, capítulo V sección 1ª e capítulo VIII do título I e título II.</p>
    <p>15. Lei 1/2016, do 18 de xaneiro, de transparencia e bo goberno: título preliminar, título I: capítulos I, II, IV, V e título II: seccións 1, 2 e 3 do capítulo I.</p>
    <p>16. Regulamento (UE) 2016/679 do Parlamento Europeo e do Consello, do 27 de abril de 2016, relativo á protección das persoas físicas no que respecta ao tratamento de datos persoais e á libre circulación destes datos: capítulo I, capítulo II e capítulo III.</p>
    <p>17. Lei do 16 de decembro de 1954, de expropiación forzosa: título I, II e V. O xurado de expropiación forzosa de Galicia.</p>
    <p>18. Lei 5/1997, do 22 de xullo, reguladora da Administración local de Galicia: título preliminar, I, II e III.</p>
    <p>19. Decreto lexislativo 2/2015, do 12 de febreiro, polo que se aproba o texto refundido das disposicións legais da Comunidade Autónoma de Galicia en materia de igualdade: título preliminar, título I: capítulos I e II e título II. </p>
    <p>20. Lei 31/1995, do 8 de novembro, de prevención de riscos laborais: capítulo I ao V.</p>
    <p>21. Real decreto lexislativo 2/2015, do 23 de outubro, polo que se aproba o texto refundido da Lei do Estatuto dos traballadores: título I agás capítulos IV e V, título II e título III.</p>
    <p>22. A acción protectora da Seguridade Social: prestacións contributivas e non contributivas.</p>
    <h2>ANEXO II</h2>
    <p>1. As fontes de dereito: teoría xeral e regulación no Código civil. Articulación do sistema de fontes: principios de xerarquía e competencia.</p>
    <p>2. O dereito obxectivo. As normas xurídicas; caracteres, estrutura e clases. Interpretación, aplicación e eficacia das normas xurídicas.</p>
    <p>3. O dereito subxectivo. O exercicio dos dereitos subxectivos. Boa fe, abuso do dereito e fraude de lei. A relación xurídica.</p>
    <p>4. O tempo no dereito obxectivo: ámbito temporal das normas. O tempo en relación cos dereitos subxectivos e coas accións: prescrición e caducidade. Cómputo do tempo. Eficacia espacial das normas.</p>
    <p>5. A persoa como suxeito do dereito. A personalidade xurídica. Persoas físicas: adquisición e perda da personalidade. Capacidade de obrar. As persoas xurídicas.</p>
    <p>6. O negocio xurídico. Os contratos. Elementos: consentimento, obxecto, causa e forma.</p>
    <p>7. O dereito civil galego. A Lei de dereito civil de Galicia. Principais institucións do dereito civil galego.</p>
    <p>8. Ordenamento xurídico de Galicia: leis de Galicia. Decretos lexislativos. Regulamentos. O réxime xurídico do exercicio das competencias autonómicas. Aplicación do dereito galego.</p>
    <p>9. O principio de legalidade da Administración: a súa construción técnica. As potestades administrativas: concepto. A atribución de potestades. Potestades regradas e potestades discrecionais. O control da discrecionalidade: en especial, o control do fin e a desviación de poder. O principio de autotutela.</p>
    <p>10. A seguridade social dos funcionarios públicos. Réxime xeral. Réxime especial de clases pasivas. O mutualismo administrativo.</p>
    <p>11. Delitos contra a Administración pública. Delitos cometidos polos funcionarios públicos contra as liberdades constitucionais.</p>
    <p>12. Orde e seguridade cidadá: competencias da Xunta de Galicia; réxime xeral. A Policía de Galicia. As policías locais; a súa coordinación. Competencias da Xunta de Galicia en materia de protección civil, emerxencias, xogos e apostas.</p>
    <p>13. A Administración e o ambiente. Competencias da Xunta de Galicia. Avaliación de impacto ambiental, réxime dos residuos e das actividades molestas, insalubres, nocivas e perigosas. Os espazos naturais protexidos. A caza e a pesca fluvial. Competencias da Xunta de Galicia.</p>
    <p>14. Ordenación do territorio. O deseño competencial na materia. Réxime urbanístico do solo. Clasificación. Plans de ordenación.</p>
    <p>15. Acción administrativa en relación coa vivenda. Competencias da Xunta de Galicia. O Instituto Galego da Vivenda e Solo. Normativa autonómica en materia de vivenda.</p>
    <p>16. As obras públicas: competencias da Xunta de Galicia. Estradas: competencias da Xunta de Galicia. Réxime xurídico xeral. Transportes: competencias da Xunta de Galicia e réxime xurídico xeral.</p>
    <p>17. Augas terrestres. Competencias da Xunta de Galicia. O dominio público hidráulico. Utilización do dominio público hidráulico.</p>
    <p>18. Costas. Competencias da Xunta de Galicia. Delimitación, protección e utilización do dominio público marítimo-terrestre. Os portos. Competencias da Xunta de Galicia.</p>
    <p>19. O comercio interior. A delimitación competencial entre o Estado e a Xunta de Galicia. Réxime xurídico da actividade comercial en Galicia.</p>
    <p>20. A intervención administrativa en materia de consumo. Os dereitos dos consumidores. Planificación económica e intervención no crédito. </p>
    <p>21. Investigación, desenvolvemento e innovación. A intervención administrativa no sector industrial e enerxético. Minas. Competencias da Xunta de Galicia. Clasificación e réxime de explotación.</p>
    <p>22. A Administración da Xunta de Galicia e o ensino. Competencias da Xunta de Galicia. O sistema educativo. Os centros docentes. A autonomía universitaria. O sistema universitario galego.</p>
    <p>23. A sanidade pública. Competencias da Xunta de Galicia e servizos traspasados. A ordenación sanitaria e farmacéutica de Galicia. O Servizo Galego de Saúde: organización e competencias.</p>
    <p>24. A cultura. Competencias da Xunta de Galicia. O Consello da Cultura Galega. O patrimonio histórico-artístico. Arquivos, bibliotecas e museos. O turismo. Competencias da Xunta de Galicia.</p>
    <p>25. Traballo e emprego. Delimitación de competencias estatais e autonómicas. Cooperativas. Competencias da Xunta de Galicia.</p>
    <p>26. Servizos sociais. Infancia; familia; maiores; dependentes.</p>
    <p>27. Acción administrativa en materia de agricultura e gandaría. Competencias da Xunta de Galicia. Estruturas agrarias. Concentración parcelaria. Desenvolvemento rural. Vías pecuarias.</p>
    <p>28. Os montes: disposicións xerais e competencias da Xunta de Galicia. Clasificación e réxime xurídico dos montes. Xestión, conservación e protección forestal. A prevención de incendios forestais. Os montes veciñais en man común.</p>
    <p>29. Pesca, marisqueo e cultivos mariños. Competencias da Xunta de Galicia. Ordenación xurídica e réxime das sancións.</p>
    <p>30. As telecomunicacións: o seu réxime xurídico. Especial referencia á radio e á televisión. A Compañía de Radio Televisión de Galicia. A emigración. Os deportes.</p>
    <p>31. A libre circulación de mercadorías e a política comercial común. A libre circulación de traballadores e política social. A liberdade de establecemento e a libre prestación de servizos. A libre circulación de capitais.</p>
    <p>32. A política rexional da Unión Europea. Os fondos estruturais. A cohesión económica e social.</p>
    <p>33. Política agrícola e pesqueira. Outras políticas comúns.</p>
    <p>34. O control orzamentario. Concepto. Natureza e ámbito de aplicación. Clases. O Consello de Contas.</p>
    <p>35. A Intervención Xeral da Comunidade Autónoma de Galicia. A función interventora.</p>
    <p>36. Xestión dos gastos de persoal: retribucións dos empregados públicos. Devindicación e liquidación. Os gastos de clases pasivas.</p>
    <p>37. Xestión dos gastos contractuais: tipos de contratos. Autorización e compromiso de gastos contractuais. Recoñecemento das obrigas. Pagamento. Control dos gastos contractuais.</p>
    <p>38. Xestión dos gastos de transferencias. Xestión das subvencións.</p>

