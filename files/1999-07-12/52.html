---
date: '1999-07-12'
id: C4FA
page: 9
number: 132
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 30 de xuño de 1999, da Xerencia Xeral do Complexo Hospitalario
  de Santiago de Compostela, pola que se anuncia concurso público para a
  contratación de subministración de equipamento para os servicio de O.R.L. e
  neurofisiolixía deste complexo hospitalario, mediante procedemento aberto e
  urxente. (Expediente 55/1999).
range: Resolución
url: 'https://www.xunta.gal/dog/Publicados/1999/19990712/AnuncioC4FA_gl.html'
---
<p>A Xerencia Xeral do Complexo Hospitalario de Santiago de Compostela, en virtude das atribucións que lle foron delegadas conforme o establecido no</p>
<p>artigo 7 da Orde do 21 de abril de 1998 (DOG do 11 de maio) da Consellería de Sanidade e Servicios Sociais, convoca o seguinte concurso público:</p>
<p>1.Obxecto: subministración de equipamento para os servicios de O.R.L. e neurofisioloxía do Complexo Hospitalario de Santiago de Compostela.</p>
<p>2. Orzamento estimado: 9.720.000 ptas. (nove millóns setecentas vinte mil ptas.), IVE incluído, 58.418,38 euros (cincuenta e oito mil catrocentos dezaoito euros con trinta e oito céntimos de euro) IVE incluído.</p>
<p>3. Fianzas.</p>
<p>a) Provisional: 2 % do orzamento de licitación.</p>
<p>b) Definitiva: 4 % do orzamento de licitación.</p>
<p>Constituiranse segundo disposto nos artigos 36 e 37, respectivamente, da Lei 13/1995 de contratos das administracións públicas.</p>
<p>4. Forma de adxudicación: concurso público. Procedemento aberto e urxente.</p>
<p>5. Prazo de execución: desde a sinatura do contrato ata o 31 de decembro de 1999, data límite.</p>
<p>6. Admisión de variantes: non se admitirá a presentación de variantes.</p>
<p>7. Solvencia financeira e económica: acreditarase por algún dos documentos sinalados no anexo I ó prego.</p>
<p>8. Solvencia técnica: acreditarase por algún dos documentos sinalados no anexo II ó prego.</p>
<p>9. Criterios de adxudicación:</p>
<p>Valoración económica: 5 puntos.</p>
<p>Valoración técnica: 3 puntos.</p>
<p>Servicio: 2 puntos.</p>
<p>10. Documentos de interese para os licitadores: o prego de cláusulas administrativas particulares e demais documentación complementaria pode ser solicitada no Departamento de Contratación Administrativa do Hospital Xeral de Galicia, rúa Galeras s/n 15705 Santiago de Compostela, en días laborables, desde as 9 ata as 14 horas.</p>
<p>11. Clasificación: non se esixe.</p>
<p>12. Presentación de proposicións: as proposicións deberán presentarse en man, en sobres pechados e asinados polo licitador ou persoa que o represente, no rexistro xeral do Hospital Xeral de Galicia, rúa Galeras s/n 15705 Santiago de Compostela, antes das 14 horas do décimo terceiro día natural contado a partir do seguinte ó da publicación desta resolución no DOG, ou por correo no xeito indicado no prego de cláusulas administrativas particulares. No caso de que o devandito día coincida en festivo, o prazo de presentación finalizará o seguinte día hábil.</p>
<p>13. Apertura de proposicións: a apertura das proposicións admitidas será realizada pola mesa de contratación, reunida en acto público na sala de xuntas do Hospital Xeral de Galicia ás 10 horas do cuarto día natural contado a partir do seguinte a aquel no que finalice o prazo de presentación de ofertas; en caso de que o dito día coincida en sábado ou festivo,</p>
<p>a apertura das proposicións terá lugar o primeiro día hábil seguinte.</p>
<p>14. Documentación que deberán presenta-los licitadores: a documentación que figura no prego de cláusulas administrativas particulares.</p>
<p>15. Anuncios: os anuncios do presente concurso público serán por conta do adxudicatario do contrato.</p>
<p>Santiago de Compostela, 30 de xuño de 1999.</p>
<p>Manuel Ariza López</p>
<p>Xerente xeral do Complexo Hospitalario</p>
<p>de Santiago de Compostela</p>

