---
date: '2016-08-19'
id: G0007-220716-0001
page: 37105
number: 156
agency: Xulgado do Social número 3 de Santiago de Compostela
section: V. Administración de xustiza.
title: EDICTO (275/2016).
range: Edicto
url: >-
  https://www.xunta.gal/dog/Publicados/2016/20160819/AnuncioG0007-220716-0001_gl.html
---
<p>Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento despedimento obxectivo individual 275/2016 deste xulgado do social, seguido a instancia de Rosa María Vázquez García contra Eurográficas Pichel, S.L., e o Fogasa sobre despedimento, se ditou a seguinte resolución:</p>
    <p>Sentenza: 171/2016.</p>
    <p>Sentenza.</p>
    <p>Santiago de Compostela, 29 de xuño de 2016.</p>
    <p>Sandra María Iglesias Barral, maxistrada XAT en función de reforzo do Xulgado do Social número 3 de Santiago de Compostela, despois de ver os presentes autos seguidos neste xulgado co nº 275/2016 sendo parte neste, como demandante/s, Rosa María Vázquez García, asistida polo graduado social Sr. Castro Freire, e, como demandado/s, as empresas Eurográficas Pichel, S.L, e Miguel Ángel Lamela Méndez en calidade de administrador concursal, que non comparecen, ao igual que o Fogasa (Fondo de Garantía Salarial), sobre despedimento e reclamación de cantidade, pronunciou esta sentenza, en nome do rei, con base nos seguintes</p>
    <p>Decido que admitindo a demanda formulada por Rosa María Vázquez García, declaro a improcedencia do seu despedimento e extinguida a relación laboral con efectos da data desta sentenza e condeno a empresa demandada a que lle aboe a cantidade de 25.896,27 euros, en concepto de indemnización calculada a razón de 47,02 euros/día; así como os salarios de tramitación desde a data do despedimento (4-3-2016) ata a data desta sentenza, máis o importe de 705,30 euros como indemnización por falta de preaviso e de 630,22 euros como salario debido. Todo iso sen prexuízo das responsabilidades legais do Fogasa.</p>
    <p>Notifíqueselles ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados, e se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas ata tanto non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Contra esta resolución cabe recurso de suplicación ante o TSXG, o cal se deberá anunciar neste xulgado no prazo dos cinco días seguintes á notificación desta resolución abondando a manifestación da parte ou do seu avogado, graduado social colexiado ou representante dentro do indicado prazo.</p>
    <p>É indispensable que ao tempo de anuncialo acredite a parte que non teña o carácter de traballador ou habente-causa súa ou beneficiaria do réxime público de Seguridade Social ou non goce do beneficio de xustiza gratuíta, ter consignado como depósito a cantidade de 300 € na conta deste xulgado, así como acreditar ao anunciar o recurso ter consignado na conta de depósitos e consignacións aberta a nome deste xulgado, a cantidade obxecto de condena, podendo substituírse a consignación en metálico polo aseguramento mediante aval bancario, no que deberá facerse constar a responsabilidade solidaria do avalista.</p>
    <p>Están exentos de constituír o depósito e a consignación indicada as persoas e entidades comprendidas no punto 4 do artigo 229 da LRXS.</p>
    <p>Así o acorda, manda e asina, Sandra María Iglesias Barral, maxistrada XAT en función de reforzo do Xulgado do Social número 3 de Santiago de Compostela.</p>
    <p>E para que sirva de notificación en legal forma a Eurográficas Pichel, S.L., en ignorado paradoiro, expido o presente para a súa inserción no Diario Oficial de Galicia e no taboleiro de anuncios deste xulgado.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprezamento.</p>
    <p>Santiago de Compostela, 22 de xullo de 2016</p>
    <footer><p>A letrada da Administración de xustiza</p></footer>

