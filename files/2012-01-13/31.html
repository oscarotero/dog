---
date: '2012-01-13'
id: CA01-020112-10618
page: 2279
number: 9
agency: Consellería de Facenda
section: VI. Anuncios. a) Administración autonómica.
title: >-
  ORDE do 26 de decembro de 2011 pola que se declara deserta a adxudicación do
  procedemento de venda dunha embarcación tipo pontón.
range: Orde
url: >-
  https://www.xunta.gal/dog/Publicados/2012/20120113/AnuncioCA01-020112-10618_gl.html
---
<p>O Consello da Xunta de Galicia, na súa reunión do día 9 de xuño de 2011, acordou a tramitación dun expediente de venda, mediante poxa pública, dunha embarcación tipo pontón para a ensinanza do mergullo profesional.</p>
    <p>Logo de publicarse no Diario Oficial de Galicia do 30 de novembro de 2011 a Orde da Consellería de Facenda do 16 de novembro de 2011, a poxa pública anunciada tivo lugar o 15 de decembro de 2011, co cal, á vista da acta da mesa de contratación, de conformidade co disposto no artigo 70 do Decreto 50/1989, polo que se aproba o regulamento para a execución da Lei 3/1985, do patrimonio da Comunidade Autónoma galega, e tras a proposta da Secretaría Xeral Técnica e do Patrimonio,</p>
    <h2>RESOLVO:</h2>
    <p>Primeiro. Declarar deserta en terceira poxa a adxudicación do seguinte ben:</p>
    <p>Buque tipo pontón sen propulsión nin posicionamento dinámico, proxectado para a operación dunha campá de mergullo e destinada a ensino de mergullo, de 20 metros de eslora total, 12 metros de manga e 2,5 metros de puntal, con dous flotadores laterais de 20 metros de eslora cada un, 3 metros de manga e 2,5 metros de puntal, cunha cuberta dotada dun pórtico con altura libre de 5 metros e luz de 4 metros. Coas seguintes capacidades: combustible 1,5 m3, auga doce 30 m3 e aceite 1 m3.</p>
    <p>Distribución xeral:</p>
    <p>Casco 1: pañol a, local de botellas, cámara de máquinas, tanque de lastre, pañol b.</p>
    <p>Casco 2: tanque de lastre, sala de xuntas, vestiarios, aseos, tanque de lastre.</p>
    <p>Sobre cuberta principal: pórtico bípode con pau de luces, abertura (moonpool) para acceso á campá e espazos para contedor da cámara hiperbárica, contedor de sistema de control da campá, ancoraxe para guindastre guerra e guinches de fondeadura.</p>
    <p>Segundo. Contra esta resolución, que lle pon fin á vía administrativa, poderase interpor recurso potestativo de reposición perante esta consellería no prazo dun mes, contado desde o día seguinte ao da súa publicación no Diario Oficial de Galicia, ou recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses.</p>
    <p>Santiago de Compostela, 26 de decembro de 2011.</p>
    <footer><p>P.D. (Orde 27.4.2009)<br>Rosa M.ª Pedrosa Pedrosa<br>Secretaria xeral técnica e do Patrimonio da Consellería de Facenda</p></footer>

