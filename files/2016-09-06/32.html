---
date: '2016-09-06'
id: L130-310816-0004
page: 39293
number: 169
agency: Concello da Coruña
section: VI. Anuncios. b) Administración local.
title: >-
  ANUNCIO de información pública da modificación puntual do Plan xeral de
  ordenación municipal no polígono industrial da Grela-Bens, Fábrica de Armas da
  Coruña e campo de fútbol de Eirís.
range: Anuncio
url: >-
  https://www.xunta.gal/dog/Publicados/2016/20160906/AnuncioL130-310816-0004_gl.html
---
<p>O Pleno municipal, na sesión que tivo lugar o 1 de agosto de 2016, adoptou o acordo de aprobar inicialmente a modificación puntual do Plan xeral de ordenación municipal no polígono industrial da Grela-Bens, Fábrica de Armas da Coruña e campo de fútbol de Eirís, conforme o documento redactado polos servizos técnicos municipais en xullo 2016 (expediente 631/2015/99).</p>
    <p>En cumprimento do artigo 60.6 da Lei 2/2016, do 10 de febreiro, do solo de Galicia, o expediente da modificación con toda a súa documentación sométese a información pública polo prazo de dous (2) meses, contado desde o día seguinte ao da publicación deste anuncio no Diario Oficial de Galicia, para que calquera interesado poida consultalo e formular, de ser o caso, as alegacións que considere oportunas.</p>
    <p>A consulta desta documentación pode efectuarse no Departamento de Planeamento da Área de Rexeneración Urbana e Dereito á Vivenda (praza de Indalecio Prieto, 1-3), en horario laboral de luns a venres, ou na páxina web do Concello www.coruna.es/urbanismo, na epígrafe exposición pública de expedientes.</p>
    <p>A Coruña, 19 de agosto de 2016</p>
    <footer><p>O alcalde<br>P.D. (Decreto do 15.6.2015)<br>Xiao Varela Gómez<br>Tenente de alcalde da Área de Rexeneración<br>Urbana e Dereito á Vivenda</p></footer>

