---
date: '2016-09-06'
id: G0424-050716-0010
page: 39262
number: 169
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 1 de xullo de 2016, da Xefatura Territorial de Ourense, pola que
  se somete a información pública a petición das autorizacións administrativas
  previa e de construción dunha instalación solar fotovoltaica no concello de
  Piñor de Cea (expediente IN408A 2016/11-3).
range: Resolución
url: >-
  https://www.xunta.gal/dog/Publicados/2016/20160906/AnuncioG0424-050716-0010_gl.html
---
<p>Para os efectos previstos na Lei 24/2013, do 26 de decembro, do sector eléctrico, no artigo 125 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na disposición adicional 5ª do Real decreto 900/2015, do 9 de outubro, polo que se regulan as condicións administrativas, técnicas e económicas das modalidades de subministración de enerxía eléctrica con autoconsumo e de produción con autoconsumo, sométese a información pública a petición de autorización da instalación eléctrica que se describe:</p>
    <p>Solicitante: Maderas Gómez Orense, S.L.</p>
    <p>Domicilio social: estrada N-525, km 265, Loeda-Piñor de Cea.</p>
    <p>Denominación: instalación solar fotovoltaica Gómez, de autoconsumo.</p>
    <p>Situación: sobre cuberta da nave de Maderas Gómez, en Loeda-Piñor de Cea.</p>
    <p>Características técnicas:</p>
    <p>Superficie de 4.000 m2 ocupada con 704 módulos de 245/300 Wp por unidade, constituídos por células fotovoltaicas de silicio policristalino de alta eficiencia, modelos: ZT 220p-250P poly (fase 50 kW) e Waaree WS-300 (fase 150 kW), máis 4 inversores 60.0 TL3 (Kaco de 50 kW). A conexión da instalación fotovoltaica realízase no cadro xeral da rede interior do inmoble.</p>
    <p>Orzamento: 205.566 euros.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, Curros Enríquez, 1-4º, no prazo de vinte días. Así mesmo, e durante o mencionado prazo, tamén se poderá examinar o proxecto da instalación.</p>
    <p>Ourense, 1 de xullo de 2016</p>
    <footer><p>Alfonso Tomás Paz Doniz<br>Xefe territorial de Ourense</p></footer>

