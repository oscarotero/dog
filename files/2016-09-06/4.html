---
date: '2016-09-06'
id: G2453-050916-0002
page: 39242
number: 169
agency: Xunta Electoral de Galicia
section: III. Outras disposicións.
title: >-
  ACORDO do 5 de setembro de 2016 polo que se toma coñecemento dos plans de
  cobertura informativa da campaña electoral da Corporación Radiotelevisión
  Española (RTVE) e da Corporación Radio e Televisión de Galicia (CRTVG) para as
  eleccións ao Parlamento de Galicia do 25 de setembro de 2016.
range: Acordo
url: >-
  https://www.xunta.gal/dog/Publicados/2016/20160906/AnuncioG2453-050916-0002_gl.html
---
<p>A Xunta Electoral de Galicia, na sesión do 5 de setembro de 2016, tomou coñecemento dos plans de cobertura informativa elaborados polas corporacións de Radiotelevisión Española (RTVE) e de Radio e Televisión de Galicia (CRTVG) para as eleccións ao Parlamento de Galicia do 25 de setembro de 2016, de conformidade co disposto no artigo 66 da LOREX e na Instrución 4/2011, do 24 de marzo, da Xunta Electoral Central, de interpretación do artigo 66 da LOREX, no relativo ás garantías de respecto aos principios de pluralismo, igualdade, proporcionalidade e neutralidade informativa polos medios de comunicación en período electoral. </p>
    <p>Os ditos plans están publicados na páxina web da Xunta Electoral de Galicia. </p>
    <p>Os representantes xerais das formacións políticas concorrentes ao proceso electoral en curso poden presentar ante a Xunta Electoral de Galicia as reclamacións ou os recursos que consideren pertinentes, de conformidade co disposto no punto quinto da citada instrución, ata as 10.30 horas do mércores 7 de setembro.</p>
    <p>Os recursos formulados no tempo e na forma estarán á disposición das formacións políticas interesadas na Secretaría da Xunta Electoral, en horario de rexistro, para os efectos de que poidan formular alegacións ata o xoves 8 de setembro de 2016, ás 10.30 horas.</p>
    <p>O presente acordo publicarase no <em>Diario Oficial de Galicia</em> en virtude do disposto no artigo 18.6 da LOREX e no punto quinto da referida Instrución 4/2011, do 24 de marzo.</p>
    <p>A Coruña, 5 de setembro de 2016</p>
    <footer><p>Miguel Ángel Cadenas Sobreira<br>Presidente da Xunta Electoral de Galicia</p></footer>

