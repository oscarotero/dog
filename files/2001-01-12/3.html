---
date: '2001-01-12'
id: 10AA
page: 491
number: 9
agency: CONSELLERÍA DE SANIDADE E SERVICIOS SOCIAIS
section: I. DISPOSICIÓNS XERAIS
title: >-
  Orde do 29 de decembro de 2000 pola que se modifica a do 17 de xullo de 2000
  de regulación da prestación ortoprotésica na Comunidade Autónoma de Galicia.
range: Orde
url: 'https://www.xunta.gal/dog/Publicados/2001/20010112/Anuncio10AA_gl.html'
---
<p>O 1 de novembro de 2000 entrou en vigor a orde da Consellería de Sanidade e Servicios Sociais, do 17 de xullo de 2000, de regulación da prestación ortoprotésica na Comunidade Autónoma de Galicia, que ten por obxecto a aprobación do catálogo xeral de material ortoprotésico. O referido catálogo contén os productos sanitarios suxeitos a financiamento polo Servicio Galego de Saúde ás persoas con dereito a cobertura sanitaria dentro do Sistema Sanitario de Saúde.</p>
<p>Por outra banda, mediante a aprobación do dito catálogo procédese á fixación para cada producto das contías máximas financiadas polo Servicio Galego de Saúde.</p>
<p>Esta orde consideraba no artigo 2, punto 3º os centros de atención especializada confirmarán, ademais, que a prestación ortoprotésica é con cargo ó Servicio Galego de Saúde, utilizando para iso o modelo que se inclúe no anexo III a esta orde.</p>
<p>Advertidas as dificultades que para os usuarios da prestación ortoprotésica supón cubri-lo referido</p>
<p>anexo III e dada a reiteración nalgunha medida do contido descrito co do artigo 4, punto 6º, da mesma orde en tódolos casos os beneficiarios da prestación ortoprotésica do Servicio Galego de Saúde, para acceder e ter dereito a ela, deberán acredita-la dita condición.</p>
<p>En uso das facultades que me confiren os artigos 34.6º e 38 da Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro,</p>
<p>DISPOÑO:</p>
<p>Artigo único.-Suprímese o punto 3º do artigo 2 e mailo anexo III da Orde do 17 de xullo de 2000, de regulación da prestación ortoprotésica na Comunidade Autónoma de Galicia.</p>
<p>Disposición adicional</p>
<p>O Servicio Galego de Saúde non requerirá as esixencias relacionadas co anexo III nos convenios subscritos ó amparo do artigo 4.1º da referida Orde do 17 de xullo de 2000.</p>
<p>Disposición derradeira</p>
<p>Esta orde entrará en vigor o 1 de xaneiro de 2001.</p>
<p>Santiago de Compostela, 29 de decembro de 2000.</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>

