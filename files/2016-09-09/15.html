---
date: '2016-09-09'
id: G0423-300816-0001
page: 39660
number: 172
agency: Consellería de Infraestruturas e Vivenda
section: VI. Anuncios. a) Administración autonómica.
title: >-
  ANUNCIO do 29 de agosto de 2016, da Secretaría Xeral Técnica da Consellería de
  Infraestruturas e Vivenda, polo que se notifica a solicitude de acreditación
  da representación no recurso interposto contra a resolución sancionadora en
  materia de transportes terrestres, devolta polo servizo de Correos (expediente
  RA/M/2016/00169).
range: Anuncio
url: >-
  https://www.xunta.gal/dog/Publicados/2016/20160909/AnuncioG0423-300816-0001_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que a continuación se relaciona a solicitude de acreditación da representación do recurso interposto contra a resolución do expediente sancionador instruído por infracción da normativa reguladora dos transportes terrestres, por resultar descoñecido o seu destinatario ou ben porque, intentada a notificación, non se puido efectuar.</p>
    <p>Examinado o recurso interposto, observouse que este non cumpre cun requisito esencial exixido polo artigo 32.3 da Lei 30/1992, do 26 de novembro, de réxime xurídico das administracións públicas e do procedemento administrativo común, que é que, para interpoñer recursos, deberá acreditarse a representación por calquera medio válido en dereito que deixe constancia fidedigna. Polo tanto, requírese para que presente a documentación (orixinal ou copia compulsada) do representante para actuar en nome da entidade e que o remita á Consellería de Infraestruturas e Vivenda; Secretaría Xeral Técnica; Servizo Técnico-Xurídico; San Caetano, bq. 5; 15781 Santiago de Compostela (A Coruña).</p>
    <p>Por todo o exposto, e co fin de dar cumprimento ao establecido no artigo 110.1 da Lei 30/1992, do 26 de novembro, de réxime xurídico das administracións públicas e do procedemento administrativo común, e ter así por interposto o recurso presentado, deberá proceder á emenda da falta mencionada no prazo de dez (10) días contados a partir da publicación deste anuncio no <em>Boletín Oficial del Estado</em>, tal e como se establece no artigo 32.4 da mencionada lei.</p>
    <p>Cómprelle lembrar que, de non proceder á corrección dos defectos antes mencionados, esta administración procederá a dar cumprimento ao establecido no artigo 113.1 da Lei 30/1992, inadmitindo o recurso interposto.</p>
    <p>Para que conste e lle sirva de notificación ao interesado, asino e selo este anuncio.</p>
    <p>Santiago de Compostela, 29 de agosto de 2016</p>
    <footer><p>O secretario xeral técnico da Consellería de Infraestruturas e Vivenda<br>P.A. (Orde do 4.12.2015; DOG núm. 236, do 11 de decembro)<br>José Antonio Domínguez Varela<br>Vicesecretario xeral da Consellería de Infraestruturas e Vivenda</p></footer>
    <h2>ANEXO</h2>
    <table>
     <tbody>
      <tr>
       <td>Número recurso
        Expediente
        Matrícula</td>
       <td>Recorrente</td>
       <td>Infracción cometida
        Datos da denuncia: data; hora; estrada; p.q.</td>
      </tr>
      <tr>
       <td>RA/M/2016/00169
        OU-01050-O-2014
        7440-BDH</td>
       <td>Alquior, S.L.</td>
       <td>A carencia a bordo do vehículo das follas de rexistro dos tempos de condución e descanso xa utilizadas ou dos documentos de impresión que resulte obrigatorio levar, con independencia do tipo de tacógrafo, analóxico ou dixital, que se estea utilizando.
        14.3.2014; 17.30; OU-P-0 (OU-P-0-Campobecerros); 0,1</td>
      </tr>
     </tbody>
    </table>

