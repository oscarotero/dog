---
date: '1999-09-28'
id: FBAE
page: 11
number: 188
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 25 de agosto de 1999 pola que se autoriza impartir ensinanzas de
  educación secundaria para persoas adultas, na modalidade a distancia, en
  determinados centros docentes públicos de educación secundaria dependentes da
  Consellería de Educación e Ordenación Universitaria.
range: Orde
url: 'https://www.xunta.gal/dog/Publicados/1999/19990928/AnuncioFBAE_gl.html'
---
<p>A Lei orgánica 1/1990, do 3 de outubro, de ordenación xeral do sistema educativo, no seu artigo 54, prevé que a educación para as persoas adultas poderá impartirse en centros docentes ordinarios ou específicos. Desta forma, as persoas adultas contarán cunha oferta adaptada ás súas condicións e necesidades para alcanza-la formación básica prevista na mencionada lei, dispoñendo nos centros ordinarios dunha oferta e dunha organización destas ensinanzas adecuada ás súas características.</p>
<p>A Lei 9/1992, do 24 de xullo, de educación e promoción de adultos da Comunidade Autónoma de Galicia, establece que a educación e promoción de adultos adoptará as modalidades presencial, semipresencial e a distancia, e que a modalidade de educación a distancia utilizará un ou varios medios de comunicación e irá dirixida preferentemente á poboación adulta con dificultade de desprazamento ou de asistencia.</p>
<p>O Decreto 88/1999, do 11 de marzo (DOG do 13 de abril), polo que se regula a ordenación xeral das ensinanzas de educación de persoas adultas e os requisitos mínimos dos centros, establece no artigo 7 que o ensino a distancia se impartirá naqueles centros que autorice a Consellería de Educación e Ordenación Universitaria.</p>
<p>Co fin de adapta-la oferta da educación secundaria ás condicións, necesidades e intereses das persoas adultas, dictouse a orde da Consellería de Educación e Ordenación Universitaria do 25 de xuño de 1999 (DOG do 12 de xullo) pola que se ordenan e organizan as ensinanzas de educación secundaria para persoas adultas na modalidade de educación a distancia no ámbito de xestión da Comunidade Autónoma de Galicia, e na que se establece no artigo 2 que se poderá imparti-lo nivel III do ensino básico para as persoas adultas na modalidade de educación a distancia nos centros específicos de educación de adultos, nos institutos de educación secundaria e nos centros públicos integrados expresamente autorizados pola Consellería de Educación e Ordenación Universitaria.</p>
<p>Segundo a Lei orgánica 1/1981, do 6 de abril, pola que se aprobou o Estatuto de autonomía de Galicia e o Real decreto 1763/1982, do 24 de xullo, sobre o traspaso de funcións e servicios da Administración do Estado á Comunidade Autónoma de Galicia en materia de educación, correspóndenlle á Consellería de Educación e Ordenación Univer</p>
<p>sitaria as competencias en materia de planificación, regulación e administración do ensino regrado.</p>
<p>En consecuencia do anteriormente exposto, a Consellería de Educación e Ordenación Universitaria</p>
<p>DISPÓN:</p>
<p>Artigo único.-Autorízase impartir ensinanzas de educación secundaria para persoas adultas (nivel III) na modalidade de educación a distancia establecida na Orde do 25 de xuño de 1999 nos centros docentes públicos de educación secundaria que se relacionan no anexo.</p>
<p>Disposicións derradeiras</p>
<p>Primeira.-Autorízase a Dirección Xeral de Ordenación Educativa e Formación Profesional a dictar cantas disposicións sexan necesarias para o desenvolvemento da presente orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 25 de agosto de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO I</p>
<p>Provincia da Coruña</p>
<p>15005221IES Eusebio da Guarda. A Coruña.</p>
<p>15006742IES Concepción Arenal. Ferrol</p>
<p>15015755IES Rosalía de Castro. Santiago de Compostela.</p>
<p>Provincia de Lugo</p>
<p>27006531IES Lucus Augusti. Lugo.</p>
<p>Provincia de Ourense</p>
<p>32008951IES Ramón Otero Pedrayo. Ourense.</p>
<p>Provincia de Pontevedra</p>
<p>36006729IES Valle-Inclán. Pontevedra.</p>
<p>36017430IES Ricardo Mella. Vigo.</p>

