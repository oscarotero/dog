---
date: '1999-09-28'
id: FBC2
page: 11
number: 188
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 6 de setembro de 1999 pola que se convoca un curso avanzado de
  equipos de protección respiratoria e utilización de cordas guía.
range: Resolución
url: 'https://www.xunta.gal/dog/Publicados/1999/19990928/AnuncioFBC2_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1999 e conforme as funcións atribuídas pola Lei 4/1992, do 9 de abril, de creación da Academia Galega de Seguridade, a formación dos bombeiros é unha das tarefas encomendadas á devantida academia.</p>
<p>Con base no anterior anúnciase a realización dun curso avanzado de equipos de protección respiratoria e utilización de cordas guía, que deberá desenvolverse conforme as seguintes bases:</p>
<p>Obxectivos.</p>
<p>Actualización de coñecementos do EPR, procedementos operativos de posta en marcha e seguridade relativa a este e utilización de cordas guía.</p>
<p>Destinatarios.</p>
<p>O curso vai dirixido ós membros dos corpos de bombeiros da Comunidade Autónoma de Galicia.</p>
<p>Prazas.</p>
<p>O número de prazas ofertadas será de 15.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Solicitudes.</p>
<p>1. O persoal que desexe participar nestes cursos deberá presentar, cuberta a máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 25 de outubro, ás 14 horas.</p>
<p>3. As instancias deberán vir asinadas polo xefe do cadro de persoal e seladas; será isto requisito indispensable para ser admitido no curso e o incumprimento deste requisito levará consigo a non admisión no devandito curso.</p>
<p>4. As instancias deberán enviarse á sede da Academia Galega de Seguridade: avenida da Cultura, s/n, 36680 A Estrada, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>O curso terá unha duración de 35 horas lectivas, e nel trataranse, entre outros, os seguintes temas:</p>
<p>-Fisioloxía da respiración.</p>
<p>-Toxicidade. Protección das vías respiratorias. Termopatías asociadas ó uso dos EPR.</p>
<p>-Descrición do EPR.</p>
<p>-Descrición da corda guía; utilización.</p>
<p>-Descrición da táboa de control de EPR.</p>
<p>-Orientación, busca, rescate e localización do foco.</p>
<p>Requisitos.</p>
<p>Os bombeiros que asistan ó curso deberán leva-los seus traxes con máscaras e casco.</p>
<p>Datas.</p>
<p>O curso celebrarase do 15 ó 19 de novembro.</p>
<p>O horario será o seguinte:</p>
<p>Mañá: das 10 ás 13.30 horas.</p>
<p>Tardes: das 15.30 ás 19 horas.</p>
<p>Relación de admitidos.</p>
<p>A relación de admitidos publicarase o día 4 de novembro, no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono: 986 59 00 21.</p>
<p>Lugar.</p>
<p>No centro de formación de SEGANOSA, sito na parroquia de Alxén, s/n, en Salvaterra de Miño (Pontevedra).</p>
<p>Certificado de asistencia.</p>
<p>Ó remate dos cursos entregaráselles un certificado de asistencia a aquelas persoas que acrediten a súa participación continuada a eles.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>A Estrada, 6 de setembro de 1999.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

