---
date: '1999-09-28'
id: FC22
page: 11
number: 188
agency: EMPRESA PÚBLICA DE OBRAS E SERVICIOS HIDRÁULICOS
section: VI. ANUNCIOS
title: >-
  Resolución do 7 de setembro de 1999 pola que se anuncia a licitación do
  concurso de execución, polo procedemento aberto e trámite de urxencia, da
  asistencia técnica que se cita.
range: Resolución
url: 'https://www.xunta.gal/dog/Publicados/1999/19990928/AnuncioFC22_gl.html'
---
<p>A) Asistencia técnica.</p>
<p>Título: asistencia técnica para dirección de obras e control no Concello de Vigo.</p>
<p>Clave: AT/113.</p>
<p>Orzamento: vintenove millóns novecentas seis mil trescentas sesenta e seis (29.906.366) pesetas (cento setenta e nove mil setecentos corenta con oitenta e oito (179.740,88 euros).</p>
<p>Prazo: doce (12) meses.</p>
<p>Clasificación: grupo II, subgrupo 3, categoría b.</p>
<p>Fianza provisional: non se esixe.</p>
<p>(Declarada urxente con base no establecido no artigo 72 da Lei 13/1995, do 18 de maio, de contratos das administracións públicas).</p>
<p>B) Documentos de interese para os licitadores: o prego de cláusulas administrativas particulares e o prego de bases estarán de manifesto e a dispor dos concursantes, para o seu exame, durante o prazo de presentación das proposicións, os días e horas hábiles de oficina, na Empresa Pública de Obras e Servicios Hidráulicos, sita en Avda. Rodríguez de Viguri nº 47, baixo B, de Santiago de Compostela.</p>
<p>C) Garantías que se lles esixen ós licitadores: esixirase a fianza provisional indicada na alínea A) anterior, salvo nos casos establecidos no Real decreto 1883/1979, e unha fianza definitiva equivalente ó 4% do orzamento de execución por contrata.</p>
<p>As ditas fianzas poderán ser presentadas na modalidade e polas persoas ou entidades que especifica a lexislación vixente.</p>
<p>D) Modelo de proposición: proposición económica formulada estrictamente conforme o modelo que se achega ó prego de cláusulas administrativas particulares.</p>
<p>E) Prazo e lugar de presentación das proposicións: as proposicións deberán presentarse en sobre pechado no rexistro xeral da Empresa Pública de Obras e Servicios Hidráulicos, ou envialas por correo dentro do prazo de admisión sinalado conforme o disposto no artigo 100 do Regulamento xeral de contratación do Estado.</p>
<p>O prazo de admisión das proposicións terminará ás doce horas do décimo terceiro día, que non coincida en sábado, domingo ou festivo, seguinte ó da publicación deste anuncio no Diario Oficial de Galicia.</p>
<p>F) Apertura das proposicións: a apertura das proposicións será realizada pola mesa de contratación na sala de xuntas da Empresa Pública de Obras e Servicios Hidráulicos ás dez horas do sexto día, que non coincida en sábado, domingo ou festivo, contado a partir do último día de presentación de proposicións.</p>
<p>G) Documentos que deben presenta-los concursantes: os que figuran no prego de cláusulas administrativas particulares do concurso.</p>
<p>O importe deste anuncio será por conta do adxudicatario.</p>
<p>Santiago de Compostela, 7 de setembro de 1999.</p>
<p>Agustín Hernández Fernández de Rojas</p>
<p>Presidente da Empresa Pública de Obras</p>
<p>e Servicios Hidráulicos</p>

