---
date: '2018-09-21'
id: G0192-120918-0001
page: 43044
number: 181
agency: Instituto de Estudos do Territorio
section: III. Outras disposicións.
title: >-
  RESOLUCIÓN do 7 de setembro de 2018 pola que se dá publicidade aos convenios
  subscritos por este organismo autónomo no segundo cuadrimestre do ano 2018.
range: Resolución
url: >-
  https://www.xunta.gal/dog/Publicados/2018/20180921/AnuncioG0192-120918-0001_gl.html
---
<p>O artigo 15 da Lei 1/2016, do 18 de xaneiro, de transparencia e bo goberno (<em>Diario Oficial de Galicia</em> núm. 30, do 15 de febreiro), impón a cada consellería ou entidade da Xunta de Galicia a obriga de remitir, para a súa publicación no <em>Diario Oficial de Galicia,</em> unha relación dos convenios subscritos referida ao cuadrimestre anterior.</p>
    <p>En consecuencia, e para dar cumprimento a esta obriga,</p>
    <p class="dog-centrado-sin-cursiva-c-a">DISPOÑO:</p>
    <p>Artigo único. Darlle publicidade á relación dos convenios subscritos polo Instituto de Estudos do Territorio no segundo cuadrimestre do ano 2018, que se incorpora como anexo a esta resolución.</p>
    <p>Santiago de Compostela, 7 de setembro de 2018</p>
    <footer><p>Inés Santé Riveira<br>Directora do Instituto de Estudos do Territorio</p></footer>
    <h2>ANEXO</h2>
    <table>
     <thead>
      <tr>
       <td>Convenio</td>
       <td>Obxecto do convenio</td>
       <td>Achega económica do IET</td>
       <td>Data de
        sinatura</td>
      </tr>
     </thead>
     <tbody>
      <tr>
       <td>Protocolo de colaboración entre o organismo autónomo Instituto de Estudos do Territorio e a Fundación Rede de Innovación Arousa (RIA) para o desenvolvemento de actividades relacionadas coa investigación e divulgación en materia de territorio e paisaxe.</td>
       <td>Definir o marco xeral de actuación entre o organismo autónomo Instituto de Estudos do Territorio e a Fundación Rede de Innovación Arousa (RIA) para o desenvolvemento de actividades relacionadas coa investigación e divulgación en materia de territorio e paisaxe , co obxectivo de acadar e compartir experiencias, ideas e información que redunden en beneficio do medio natural da ría de Arousa e a comarca do Barbanza e os territorios que compoñen as rías atlánticas de Galicia.</td>
       <td>Sen achega económica</td>
       <td>20.6.2018</td>
      </tr>
      <tr>
       <td>Addenda ao convenio de colaboración entre o Instituto de Estudos do Territorio da Consellería de Medio Ambiente e Ordenación do Territorio, a Federación Galega de Municipios e Provincias, os concellos de Cambre, Carballo, Oleiros, Lugo e Sanxenxo para a obtención de imaxes aéreas de alta resolución xeorreferenciadas, pola que se adhire o Concello de Pontevedra</td>
       <td>A adhesión do concello de Pontevedra ao convenio de colaboración entre o Instituto de Estudos do Territorio da Consellería de Medio Ambiente e Ordenación do Territorio, a Federación Galega de Municipios e Provincias, os concellos de Cambre, Carballo, Oleiros, Lugo e Sanxenxo para a obtención de imaxes aéreas de alta resolución xeorreferenciadas, de conformidade co previsto na súa cláusula sexta.</td>
       <td>16,42 €</td>
       <td>10.7.2018</td>
      </tr>
     </tbody>
    </table>

