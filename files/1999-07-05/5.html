---
date: '1999-07-05'
id: BF9E
page: 8
number: 127
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 2 de xuño de 1999 pola que se dan instruccións para o cumprimento do
  establecido na do 18 de febreiro de 1999, pola que se dispón a execución de
  sentencias dictadas pola Sala do Contencioso-Administrativo do Tribunal
  Superior de Xustiza de Galicia, nos recursos 1/234/1995 e 1/203/1995.
range: Orde
url: 'https://www.xunta.gal/dog/Publicados/1999/19990705/AnuncioBF9E_gl.html'
---
<p>Pola Orde do 4 de xaneiro de 1995 dictábanse instruccións en relación coas condicións de cobertura de distintos postos de traballo por funcionarios do corpo de mestres.</p>
<p>Contra a dita orde presentáronse ante o Tribunal Superior de Xustiza de Galicia os recursos 1/234/1995 e 1/203/1995, dictando a Sala do Contencioso-Administrativo as sentencias 525/1998 e 635/1998, respectivamente, estimando os ditos recursos.</p>
<p>Pola orde da Consellería de Educación e Ordenación Universitaria, do 18 de febreiro de 1999, disponse a execución das citadas sentencias.</p>
<p>Na súa virtude, ó se-las devanditas sentencias firmes,</p>
<p>DISPOÑO:</p>
<p>Primeiro.-O profesorado afectado pola execución das sentencias que anulan a Orde do 4 de xaneiro de 1995 perde o destino provisional ou definitivo acadado en virtude desta, recuperando o destino, se é o caso, definitivo que tiña antes da citada orde, agás que efectúe a opción de quedar na situación de suprimido del.</p>
<p>Segundo.-O profesorado que opte por volver ó destino definitivo que tiña con anterioridade á Orde do 4 de xaneiro de 1995 farao mantendo a antigüidade que tivera naquel momento, acumulándoselle o tempo transcorrido desde que perdeu o seu destino definitivo á data da efectividade desta orde.</p>
<p>Terceiro.-Aqueles mestres, dos comprendidos no punto primeiro desta orde, que desexen quedar suprimidos, deberán presenta-la súa solicitude na delegación provincial correspondente, no prazo de dez días contados desde a publicación desta orde.</p>
<p>Cuarto.-Aqueles mestres, acollidos á citada orde, que opten por quedaren suprimidos, terán dereito preferente na localidade ou zona na que estea situado o centro no que quedou suprimido.</p>
<p>Quinto.-Esta orde terá efectividade do un de setembro de 1999.</p>
<p>Santiago de Compostela, 2 de xuño de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

