---
date: '1999-07-05'
id: BFC2
page: 8
number: 127
agency: CONSELLERÍA DE ECONOMÍA E FACENDA
section: IV. OPOSICIÓNS E CONCURSOS
title: >-
  Orde do 25 de xuño de 1999 pola que se resolve a convocatoria de libre
  designación, anunciada por Orde do 16 de abril de 1999 (Diario Oficial de
  Galicia número 80, do 28 de abril).
range: Orde
url: 'https://www.xunta.gal/dog/Publicados/1999/19990705/AnuncioBFC2_gl.html'
---
<p>Convocada a provisión, polo sistema de libre designación, dun posto de traballo vacante na Consellería</p>
<p>de Economía e Facenda, por Orde do 16 de abril de 1999 (Diario Oficial de Galicia nº 80, do 28 de abril), en uso das facultades e atribucións conferidas pola Lei 4/1988, do 26 de maio, da función pública de Galicia, no seu artigo 15.4º e de conformidade co disposto no artigo 27 da referida lei, modificado polo artigo 6 da Lei 3/1995, do 10 de abril; visto o Decreto 93/1991, do 20 de marzo e demais normativa vixente, esta consellería</p>
<p>DISPÓN:</p>
<p>Primeiro.-Designa-la funcionaria que se cita no anexo desta orde para ocupa-lo posto que así mesmo se sinala.</p>
<p>Segundo.-O cesamento no actual destino efectuarase segundo o previsto no artigo 14 do Decreto 93/1991, do 20 de marzo, no prazo de tres días a partir do seguinte ó da publicación desta orde no Diario Oficial de Galicia. A toma de posesión deberá facerse no prazo de tres días a partir do seguinte ó do cesamento ou no prazo dun mes, segundo proceda, de conformidade co disposto no referido artigo.</p>
<p>Terceiro.-A xefatura de persoal do centro onde cause alta a funcionaria efectuará, dentro dos prazos sinalados anteriormente, a dilixencia de toma de posesión e seguidamente serán realizados os trámites para a súa alta en nómina.</p>
<p>Das dilixencias efectuadas serán remitidas copias á Dirección Xeral da Función Pública e á Inspección Xeral de Servicios.</p>
<p>Cuarto.-Contra a presente orde, que esgota a vía administrativa, poderase interpoñer recurso contencioso-administrativo, no prazo de dous meses a partires do día seguinte ó da súa publicación no Diario Oficial de Galicia, perante o Xulgado do Contencioso-Administrativo da circunscrición na que teña o seu enderezo o demandante ou ben no da Coruña, á súa elección, conforme os artigos 8, 14 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 25 de xuño de 1999.</p>
<p>P.D. (Orde 13-12-1993)</p>
<p>Emilio Álvarez Rey</p>
<p>Secretario xeral e do Patrimonio da Consellería</p>
<p>de Economía e Facenda</p>
<p>ANEXO</p>
<p>Apelidos e nome: Sáez Madrid, Mª Dolores.</p>
<p>NRP: 536123702 A205F.</p>
<p>Grupo: B.</p>
<p>Denominación e código do posto: xefe Servicio Fiscalización e Contabilidade. Consellería de Política Territorial, Obras Públicas e Vivenda. EFC030000815770005.</p>
<p>Nivel: 28A.</p>
<p>Complemento específico: 1.703.640.</p>
<p>Centro directivo ou dependencia: Intervención Xeral da Comunidade Autónoma.</p>
<p>Localidade: Santiago de Compostela.</p>

