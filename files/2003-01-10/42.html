---
date: '2003-01-10'
id: F1A
page: 359
number: 6
agency: 'SOCIEDADE DE IMAXE E PROMOCIÓN TURÍSTICA DE GALICIA, S.A.'
section: VI. ANUNCIOS
title: >-
  Anuncio do 25 de novembro de 2002 para a convocatoria dunha praza de persoal
  laboral fixo.
range: Anuncio
url: 'https://www.xunta.gal/dog/Publicados/2003/20030110/AnuncioF1A_gl.html'
---
<p>A Sociedade de Imaxe e Promoción Turística de Galicia, S.A., anuncia a convocatoria para a contratación laboral fixa da seguinte praza:</p>
<p>A. Posto: responsable de productos externos. Centro Superior de Hostalería de Galicia.</p>
<p>REF: PE-0702.</p>
<p>1) Funcións principais: centrándose na área de consultoría e formación externa, encargarase da captación de clientes no sector, análise de necesidades do cliente, deseño da intervención e, se é o caso, implementación e seguimento desta, así como de coordinar e supervisa-lo persoal implicado nesta actividade.</p>
<p>2) Prazas: 1 - xornada completa.</p>
<p>3) Requisitos:</p>
<p>-Formación relacionada coa hostalería, administración de empresas e/ou marketing.</p>
<p>-Experiencia de 1 ano en postos de responsabilidade en consultoría ou empresas relacionadas coa hostalería ou turismo.</p>
<p>-Inglés ou francés, falado e escrito.</p>
<p>-Dispoñibilidade para viaxar.</p>
<p>4) Valorarase:</p>
<p>-Currículum vitae.</p>
<p>-Coñecementos sobre dirección e administración de empresas, marketing, recursos humanos e xestión de calidade, así como de empresas hostaleiras.</p>
<p>-Ofimática.</p>
<p>-Coñecementos doutros idiomas.</p>
<p>-Capacidade comercial.</p>
<p>-Capacidade de integración en equipos de traballo.</p>
<p>5) Probas que se realizarán:</p>
<p>-Exame eliminatorio de coñecementos de:</p>
<p>- Estructura e organización de empresas hostaleiras.</p>
<p>- Marketing estratéxico e operativo.</p>
<p>- Xestión financeira.</p>
<p>- Sistemas de calidade no sector hostaleiro.</p>
<p>-Probas prácticas de ofimática (Microsoft Word e Excel).</p>
<p>-Proba de inglés e/ou francés oral e escrito.</p>
<p>-Entrevista persoal.</p>
<p>-Cuestionario de personalidade.</p>
<p>B. Documentación a presentar:</p>
<p>-Currículum vitae.</p>
<p>-Fotografía tamaño carné.</p>
<p>-Documentación orixinal ou fotocopia compulsada que acredite os requisitos esixidos, así como a formación complementaria (os títulos oficiais obtidos no estranxeiro deberán estar validados en España) e/ou experiencia que se desexe xuntar para ser valorada, xunto co certificado de vida laboral.</p>
<p>D. Lugar e prazo de presentación de solicitudes:</p>
<p>-As solicitudes, dirixidas ó director do Centro Superior de Hostalería de Galicia, faránse chegar ó seguinte enderezo: estrada Santiago-Noia, km 3. A Barcia. 15896 Santiago de Compostela, indicando no sobre a referencia do posto ó que se opta.</p>
<p>-O prazo de presentación de solicitudes será de 10 días hábiles contados a partir do seguinte ó da publicación deste anuncio no Diario Oficial de Galicia.</p>
<p>E. Selección:</p>
<p>Expirado o prazo de presentación de solicitudes, o comité de selección designado para a praza ofertada publicará as listas previas de admitidos e excluídos no proceso de selección.</p>
<p>O mecanismo de selección consistirá na realización das probas especificadas no punto A.5., cunha puntuación máxima do 50% sobre o total posible, valoración de méritos cunha puntuación máxima do 40% e unha entrevista persoal cunha puntuación máxima do 10%.</p>
<p>F. Elaboración de listas para a cobertura de prazas temporais.</p>
<p>A lista da praza convocada, ordenada pola suma das puntuacións de cada un dos exercicios superados</p>
<p>polos candidatos, con todos aqueles que aprobasen alomenos dúas das probas do proceso de selección, utilizarase para a cobertura de prazas temporais da mesma categoría, que poidan ir xurdindo na sociedade, conforme o establecido no artigo 7.2º da Lei 10/1996, do 5 de novembro, de actuación de entes e empresas nas que ten participación maioritaria a Xunta de Galicia, en materia de persoal e contratación.</p>
<p>Para a contratación de persoal laboral da lista mencionada no parágrafo anterior, Turgalicia instará ó primeiro da lista, mediante telegrama, para que compareza nas súas dependencias, e, se é o caso, acepte a praza ofertada. No caso de non presentarse, entenderase que renuncia a ela, procedéndose por parte da sociedade ó chamamento do seguinte da lista, decaendo, o candidato que renunciou á praza, en tódolos dereitos que puidesen derivarse da súa participación neste proceso.</p>
<p>Os candidatos que sexan chamados para unha contratación serán excluídos das listas durante o tempo de duración do contrato, e, unha vez finalizado este, pasarán a ocupa-lo mesmo lugar que tiñan na lista no caso de contratos de duración inferior a seis meses, e pasarán ó derradeiro lugar da lista no caso de contratos superiores a seis meses.</p>
<p>En tódolos contratos temporais superiores a seis meses, establecerase un período de proba.</p>
<p>Santiago de Compostela, 25 de novembro de 2002.</p>
<p>Mª Ángeles Antón Vilasánchez</p>
<p>Conselleira-delegada de Turgalicia</p>

