---
date: '2003-01-10'
id: EFE
page: 354
number: 6
agency: CONCELLO DA CORUÑA
section: VI. ANUNCIOS
title: Anuncio (PDU 1/2002).
range: Anuncio
url: 'https://www.xunta.gal/dog/Publicados/2003/20030110/AnuncioEFE_gl.html'
---
<p>A Comisión Municipal de Goberno, en sesión realizada o 25 de novembro de 2002, adoptou, entre outros, o seguinte acordo:</p>
<p>Primeiro.-Aprobar definitivamente o proxecto básico e de execución de apertura e urbanización da ronda de Montealto no tramo comprendido entre a glorieta da rúa Alcalde Sanjurjo e a rúa Mauricio Farto Parra, promovido pola xunta de compensación do polígono G2.01, suxeito ás seguintes condicións:</p>
<p>1. Na execución das obras de urbanización seguiranse tódalas consideracións efectuadas polo enxeñeiro de camiños municipal en informe con data do 7 marzo de 2002 e que consta no expediente PDU 1/2002.</p>
<p>2. A rede de abastecemento de auga realizarase de acordo coas seguintes observacións:</p>
<p>a) As válvulas serán de peche en sentido antihorario.</p>
<p>b) Toda derivación (en tubería principal, acometida domiciliaria, boca de rega ou toma de incendios) debe estar provista dunha válvula de corte colocada directamente sobre o aro de toma ou Te correspondente.</p>
<p>3. Ó remata-las obras de urbanización presentarase a documentación do seu estado final en soporte informático, xeorreferenciado e de acordo coa rede topográfica municipal, así como ó proxecto de iluminación pública cos correspondentes boletíns de instalacións eléctricas, visados pola Consellería de Industria e Comercio da Xunta de Galicia.</p>
<p>Segundo.-Incoar expediente de expropiación forzosa da parcela con referencia catastral num. 8435012NJ4083S, no caso de que o seu propietario aínda non se adherise á xunta de compensación do polígono para poñer á disposición do concello o terreo da súa pertenza.</p>
<p>Terceiro.-Ordena-la publicación deste acordo na forma legalmente prevista.</p>
<p>Cuarto.-Notificar este acordo á xunta de compensación do polígono G2.01.</p>
<p>Contra o anterior acordo cabe interpor recurso contencioso-administrativo perante a sala correspondente do Tribunal Superior de Xustiza de Galicia, no prazo de dous meses, contados a partir do día seguinte a aquel no que se practicou a notificación ou, se é o caso, a publicación, aínda que previamente e con carácter potestativo, cabe interpor recurso de reposición perante o propio órgano que dictou o acordo, no prazo dun mes, Neste caso, contra a desestimación do recurso de reposición, o prazo para interpor o contencioso-administrativo será de dous meses, contado a partir do día seguinte ó da notificación ou, noutro caso, o de seis meses, contados a partir da desestimación presunta, que se entenderá producida polo transcurso dun mes desde a interposición de recurso de reposición.</p>
<p>A Coruña, 4 de decembro de 2002.</p>
<p>Salvador Fernández Moreda</p>
<p>Concelleiro delegado de Urbanismo</p>

