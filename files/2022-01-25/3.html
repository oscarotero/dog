---
date: '2022-01-25'
id: G0595-130122-0007
page: 4291
number: 16
agency: 'Vicepresidencia primeira e Consellería de Presidencia, Xustiza e Turismo'
section: III. Outras disposicións.
title: >-
  EXTRACTO da Orde do 29 de decembro de 2021 pola que se regulan os criterios de
  repartición e se establecen as bases reguladoras e a convocatoria de
  subvencións da liña en concorrencia non competitiva e da liña en concorrencia
  competitiva do Fondo de Compensación Ambiental para o ano 2022, de forma
  individual e mediante o sistema de xestión compartida, destinadas a entidades
  locais de Galicia (códigos de procedemento PR483A, PR483B, PR483C e PR483D).
range: Orde
url: >-
  https://www.xunta.gal/dog/Publicados/2022/20220125/AnuncioG0595-130122-0007_gl.html
---
<p>BDNS (Identif.): 606442.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (BDNS) (http://www.pap.minhap.gob.es/bdnstrans/index).</p>
    <p>Primeiro. Beneficiarios</p>
    <p>– Convocatoria de subvencións de natureza non competitiva: aqueles concellos de Galicia cuxo territorio municipal estea dentro da poligonal de delimitación dun parque eólico e, igualmente, os afectados pola correspondente instalación de conexión ou vía de evacuación, relacionados no anexo V desta orde.</p>
    <p>– Convocatoria de subvencións de natureza competitiva:</p>
    <p>a) Os concellos de Galicia que formulen petición de maneira individual.</p>
    <p>b) Os concellos de Galicia que formulen petición de maneira conxunta mediante agrupacións ou asociacións de concellos, nos termos do artigo 9.</p>
    <p>c) As mancomunidades de concellos de Galicia.</p>
    <p>d) Os consorcios locais de Galicia, constituídos de acordo coa Lei 5/1997, do 22 de xullo, de Administración local de Galicia, sempre que estean participados por un ou varios concellos.</p>
    <p>Quedan expresamente excluídas as deputacións provinciais.</p>
    <p>Segundo. Obxecto</p>
    <p>Regular os criterios de repartición e establecer as bases reguladoras e a convocatoria das subvencións do Fondo de Compensación Ambiental para o ano 2022, en réxime de concorrencia non competitiva e concorrencia competitiva, de forma individual e mediante o sistema de xestión compartida, afectadas á realización de gastos que revistan natureza produtiva e xeradora de emprego.</p>
    <p>Terceiro. Bases reguladoras</p>
    <p>Orde do 29 de decembro de 2021 pola que se regulan os criterios de repartición e se establecen as bases reguladoras e a convocatoria de subvencións da liña en concorrencia non competitiva e da liña en concorrencia competitiva do Fondo de Compensación Ambiental para o ano 2022, de forma individual e mediante o sistema de xestión compartida, destinadas a entidades locais de Galicia (códigos de procedemento PR483A, PR483B, PR483C e PR483D).</p>
    <p>Cuarto. Importe</p>
    <p>Para o financiamento da convocatoria de subvencións destínase un total de 7.715.174,00 euros.</p>
    <p>Quinto. Prazo de presentación de solicitudes</p>
    <p>O prazo de presentación de solicitudes será dun mes, contado a partir do día seguinte ao da publicación desta orde no Diario Oficial de Galicia. Entenderase como último día do prazo o correspondente ao mesmo ordinal do día da publicación. Se o último día do prazo é inhábil, entenderase prorrogado ao primeiro día hábil seguinte e, se no mes de vencemento non hai día equivalente ao de publicación, entenderase que o prazo expira o último día do mes.</p>
    <p>Santiago de Compostela, 29 de decembro de 2021</p>
    <footer><p>Beatriz Cuiña Barja<br>Secretaria xeral técnica da Consellería de Presidencia, Xustiza e Turismo</p></footer>

