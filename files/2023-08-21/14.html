---
date: '2023-08-21'
id: G0691-100823-0002
page: 49291
number: 157
agency: 'Vicepresidencia Segunda e Consellería de Medio Ambiente, Territorio e Vivenda'
section: IV. Oposicións e concursos.
title: >-
  ORDE do 11 de agosto de 2023, pola que se resolve a convocatoria pública para
  a provisión, polo sistema de libre designación, dun posto de traballo vacante
  na Vicepresidencia Segunda e Consellería de Medio Ambiente, Territorio e
  Vivenda, anunciada mediante a Orde do 29 de maio de 2023.
range: Orde
url: >-
  https://www.xunta.gal/dog/Publicados/2023/20230821/AnuncioG0691-100823-0002_gl.html
---
<p>Mediante a Orde do 29 de maio de 2023, publicada no Diario Oficial de Galicia número 106, do 6 de xuño, convocouse a provisión, polo sistema de libre designación, do posto de traballo da Vicepresidencia Segunda e Consellería de Medio Ambiente, Territorio e Vivenda que se detalla no anexo desta orde.</p>
    <p>De conformidade co establecido nos artigos 88.2 e 92 da Lei 2/2015, do 29 de abril, do emprego público de Galicia, e nos artigos 6.2, 8 e 27 do Decreto 151/2022, do 4 de agosto, polo que se aproba o Regulamento dos procedementos de mobilidade do persoal funcionario de carreira da Administración xeral da Comunidade Autónoma de Galicia e das entidades públicas instrumentais integrantes do sector público autonómico, e en uso das atribucións conferidas polo artigo 17.2.c) da citada lei, esta vicepresidencia segunda e consellería,</p>
    <h2>DISPÓN:</h2>
    <p>Primeiro. Resolver, con observancia do procedemento debido, a convocatoria pública efectuada mediante a Orde do 29 de maio de 2023 e adxudicar á persoa funcionaria de carreira indicada no anexo o posto que tamén se especifica, vista a proposta-informe da persoa titular do centro directivo a que está adscrito o posto convocado sobre a apreciación da súa idoneidade para o desempeño do posto con respecto ás demais persoas solicitantes e considerando que cumpre cos requisitos e especificacións que para o posto se exixen na relación de postos de traballo e, por tanto, na convocatoria.</p>
    <p>Segundo. O cesamento no destino actual efectuarase no prazo de tres (3) días hábiles contados a partir do seguinte ao da publicación desta resolución de convocatoria pública de libre designación no Diario Oficial de Galicia ou, de ser o caso, segundo o establecido na normativa de aplicación na Administración de procedencia.</p>
    <p>A toma de posesión da praza adxudicada deberá efectuarse no prazo de tres (3) días hábiles a partir do día seguinte ao do cese se non implica cambio de residencia ou de sete (7) días hábiles se comporta cambio de residencia. Cando a persoa adxudicataria do posto obteña coa súa toma de posesión o reingreso ao servizo activo, o prazo será dun (1) mes.</p>
    <p>O cómputo dos prazos posesorios iniciarase cando finalicen os permisos ou licenzas que, de ser o caso, fosen concedidos. Nos supostos de incapacidade temporal, o cómputo do prazo iniciarase a partir da correspondente alta.</p>
    <p>Terceiro. As dilixencias de cesamento e toma de posesión do persoal funcionario deberán ser tramitadas a través do sistema electrónico que xestiona o Rexistro Único de Persoal e de Postos de Traballo, de conformidade co establecido no artigo 7 do citado Decreto 151/2022, do 4 de agosto.</p>
    <p>Cuarto. Contra esta orde, que pon fin á vía administrativa, as persoas interesadas poderán interpoñer recurso potestativo de reposición, ante a persoa titular da Vicepresidencia Segunda e Consellería de Medio Ambiente, Territorio e Vivenda, no prazo dun (1) mes contado a partir do día seguinte ao da súa publicación no Diario Oficial de Galicia, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente, ante o xulgado do contencioso-administrativo competente, no prazo de dous (2) meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 11 de agosto de 2023</p>
    <footer><p>Ángeles Vázquez Mejuto<br>Vicepresidenta segunda e conselleira de Medio Ambiente,<br>Territorio e Vivenda</p></footer>
    <h2>ANEXO</h2>
    <p>Apelidos e nome: Paz Fernández-España, Julia.</p>
    <p>NRP/DNI: ******5846 A2060.</p>
    <p>Grupo/subgrupo: A1.</p>
    <p>Corpo e/ou escala: corpo superior da Administración xeral da Comunidade Autónoma de Galicia.</p>
    <p>Código do posto: MA.C05.00.003.15770.001.</p>
    <p>Denominación: subdirector/a xeral réxime xurídico-administrativo.</p>
    <p>Nivel: 30.</p>
    <p>Centro de destino: Dirección Xeral de Ordenación do Territorio e Urbanismo.</p>
    <p>Localidade: Santiago de Compostela.</p>
    <p>*O NRP/DNI encóntrase cifrado co fin de protexer os datos de carácter persoal.</p>

