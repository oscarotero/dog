---
date: '2023-08-21'
id: O150-090823-0002
page: 49250
number: 157
agency: Escola Galega de Administración Pública
section: III. Outras disposicións.
title: >-
  RESOLUCIÓN do 14 de agosto de 2023 pola que se convoca o Curso de formación en
  prevención de riscos laborais: xestión da agresión (código CV23074).
range: Resolución
url: >-
  https://www.xunta.gal/dog/Publicados/2023/20230821/AnuncioO150-090823-0002_gl.html
---
<p class="x-ning-n-estilo-de-p-rrafo-">De acordo co Convenio de colaboración entre a Escola Galega de Administración Pública (en diante, EGAP) e Cualtis, S.L.U. para o desenvolvemento de actividades de formación, divulgación e investigación,</p>
    <p class="dog-titulo">RESOLVO:</p>
    <p class="x-ning-n-estilo-de-p-rrafo-">Convocar o curso que figura no anexo II, que deberá desenvolverse segundo as bases detalladas no anexo I. </p>
    <p class="x-ning-n-estilo-de-p-rrafo-">Santiago de Compostela, 14 de agosto de 2023</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>
    <h2>ANEXO I</h2>
    <p class="x-ning-n-estilo-de-p-rrafo-">Primeira. <em>Requisitos das persoas participantes</em></p>
    <p class="x-ning-n-estilo-de-p-rrafo-">Persoal de atención directa do Centro de Atención a Persoas con Discapacidade (CAPD) de Redondela.</p>
    <p class="x-ning-n-estilo-de-p-rrafo-">Este persoal terá que estar en situación de servizo activo (incluído o persoal que teña concedido un permiso por motivos de conciliación da vida persoal, familiar e laboral) e reunir os requisitos establecidos nesta convocatoria e para cada un dos casos no anexo II.</p>
    <p class="x-ning-n-estilo-de-p-rrafo-">Segunda. <em>Desenvolvemento das actividades de formación</em></p>
    <p class="x-ning-n-estilo-de-p-rrafo-">As actividades formativas realizaranse cos requirimentos, a duración e as condicións que para cada unha delas se indiquen na convocatoria. A información relativa ao desenvolvemento das actividades, así como as súas posibles modificacións, será actualizada e ampliada na páxina web &lt;https://egap.xunta.gal&gt;.</p>
    <p class="x-ning-n-estilo-de-p-rrafo-">Terceira. <em>Acceso á actividade formativa de prevención de riscos laborais: xestión da agresion</em></p>
    <p class="x-ning-n-estilo-de-p-rrafo-">O acceso será a través da páxina web da EGAP: &lt;https:// egap.xunta.gal&gt; e unha vez dentro haberá que seguir as seguintes instrucións:</p>
    <p class="x-ning-n-estilo-de-p-rrafo-">1. É preciso estar rexistrado na área de matrícula da EGAP. Para iso ten que premer na icona «área de matrícula» da páxina web da EGAP e rexistrarse premendo en «rexistrar unha conta para acceder ás aplicacións», situada na parte inferior da pantalla (no caso de que o/a traballador/a xa estivese rexistrado/a, este paso non será necesario).</p>
    <p class="x-ning-n-estilo-de-p-rrafo-">2. A EGAP realizará a matriculación do alumnado indicado polo Servizo de Prevención de Riscos Laborais.</p>
    <p class="x-ning-n-estilo-de-p-rrafo-">3. Unha vez rexistrado/a e matriculado/a, poderá acceder ao curso o día do seu comezo.</p>
    <p class="x-ning-n-estilo-de-p-rrafo-">4. Antes de que empece o curso, o/a titor/a enviaralle un correo electrónico ao alumnado coa guía do curso, que conterá a data de inicio, as instrucións, os obxectivos, o cronograma e o método de avaliación do curso.</p>
    <p class="x-ning-n-estilo-de-p-rrafo-">5. As persoas interesadas en recibir mensaxes sobre o proceso de selección deberán facilitar un enderezo de correo electrónico e/ou un número de teléfono móbil.</p>
    <p class="x-ning-n-estilo-de-p-rrafo-">6. A EGAP adoptará as medidas necesarias para facilitar a presentación das solicitudes. As dúbidas, as dificultades técnicas e as peticións de información complementaria serán atendidas a través dos números de teléfono 981 54 62 57, 981 54 62 54 e 981 54 63 35, en horario de atención ao publico (das 9.00 ás 14.00 horas), e do enderezo de correo electrónico &lt;xestion.egap@xunta.gal&gt;.</p>
    <p class="x-ning-n-estilo-de-p-rrafo-">Cuarta. <em>Comprobación de datos</em></p>
    <p class="x-ning-n-estilo-de-p-rrafo-">1. Conforme o disposto no artigo 28.2 da Lei 39/2015, do 1 de outubro, do procedemento administrativo común das administracións públicas, para tramitar o procedemento de selección consultaranse automáticamente os datos das persoas solicitantes das accións formativas necesarios para realizar o proceso de selección, salvo que a persoa interesada se opuxese a iso. Neste caso, a persoa interesada deberá indicalo incluíndo os motivos de oposición relacionados coa súa situación particular e achegar, ademais, unha copia dos documentos a cuxa consulta se opón a través do seguinte enderezo electrónico: xestion.egap@xunta.gal</p>
    <p class="x-ning-n-estilo-de-p-rrafo-">2. No caso de que as persoas interesadas se opoñan a esta consulta, deberán indicalo expresamente incluíndo os motivos de oposición relacionados coa súa situación particular e achegar os documentos que indiquen a súa situación administrativa, tipo de persoal e antigüidade na Administración, a través do seguinte enderezo electrónico &lt;xestion.egap@xunta.gal&gt;.</p>
    <p class="x-ning-n-estilo-de-p-rrafo-">3. Excepcionalmente, no caso de que algunha circunstancia imposibilite a obtención dos citados datos, poderáselles solicitar ás persoas interesadas que presenten os documentos correspondentes.</p>
    <p class="x-ning-n-estilo-de-p-rrafo-">4. A EGAP poderá pedir as certificacións necesarias para realizar a selección. </p>
    <p class="x-ning-n-estilo-de-p-rrafo-">Quinta. <em>Criterios de selección</em></p>
    <p class="x-ning-n-estilo-de-p-rrafo-">Persoal de atención directa do CAPD de Redondela.</p>
    <p class="x-ning-n-estilo-de-p-rrafo-">Sexta. <em>Publicación das relacións do alumnado seleccionado</em></p>
    <p class="x-ning-n-estilo-de-p-rrafo-">1. A EGAP publicará no enderezo &lt;https://egap.xunta.gal&gt; unha relación das persoas seleccionadas para participar en cada curso, de acordo co disposto no artigo 45.1.b) da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p class="x-ning-n-estilo-de-p-rrafo-">O prazo de presentación de alegacións será de dez días desde a súa publicación, de acordo co artigo 68.1 da Lei 39/2015, do 1 de outubro, do procedemento administrativo común das Administracións públicas.</p>
    <p class="x-ning-n-estilo-de-p-rrafo-">2. Logo de transcorrer o prazo de alegacións, a EGAP publicará no enderezo &lt;https://egap.xunta.gal&gt; a listaxe definitiva de persoas admitidas no curso. Contra esta listaxe poderase interpor recurso de alzada no prazo dun mes desde a dita publicación, de acordo co disposto polos artigos 112.1, 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p class="x-ning-n-estilo-de-p-rrafo-">Sétima. <em>Asistencia</em></p>
    <p class="x-ning-n-estilo-de-p-rrafo-">A asistencia:</p>
    <p class="x-ning-n-estilo-de-p-rrafo-">a) E obrigatoria a asistencia ás sesións da actividade formativa e mais a puntualidade.</p>
    <p class="x-ning-n-estilo-de-p-rrafo-">b) Durante a actividade formativa terá lugar un control permanente de asistencia e puntualidade, incluídos controis extraordinarios.</p>
    <p class="x-ning-n-estilo-de-p-rrafo-">c) As faltas de asistencia:</p>
    <p class="x-ning-n-estilo-de-p-rrafo-">1. Non poden superar en ningún caso o 10 % das horas lectivas. En todo caso, as faltas de asistencia deberán xustificarse documentalmente ante as persoas responsables da actividade formativa nun prazo máximo de 10 días, contados a partir do día da finalización desta actividade. As persoas que incumpran o antedito perderán o dereito ao certificado de participación na actividade formativa.</p>
    <p class="x-ning-n-estilo-de-p-rrafo-">2. Aquelas persoas cuxas faltas de asistencia superen o 50 % das horas lectivas presenciais pasarán ao final das listaxes de agarda de todas as actividades formativas que soliciten e cuxo prazo de matrícula comece dentro do ano seguinte contado a partir do día da finalización desta actividade.</p>
    <p class="x-ning-n-estilo-de-p-rrafo-">Oitava. <em>Superación da actividade formativa</em></p>
    <p class="x-ning-n-estilo-de-p-rrafo-">Para poder superar a actividade de formación, o alumnado deberá superar unha proba de avaliación, que se realizará ao final dela. </p>
    <p class="x-ning-n-estilo-de-p-rrafo-">Novena. <em>Certificados</em></p>
    <p class="x-ning-n-estilo-de-p-rrafo-">Para a obtención do certificado de aproveitamento o alumnado deberá obter a avaliación positiva do seu profesorado, o cal emitirá un informe en que declare apto/a ou non apto/a cada alumno/a en función do resultado da proba de avaliación. </p>
    <p class="x-ning-n-estilo-de-p-rrafo-">Décima. <em>Facultades da EGAP e Cualtis, S.L.U.</em></p>
    <p class="x-ning-n-estilo-de-p-rrafo-">1. A EGAP e Cualtis, S.L.U. poderán modificar o desenvolvemento, as datas e os lugares da actividade formativa, así como resolver todas as continxencias que poidan xurdir. Tamén lles corresponde a ambos os dous organismos prover canto sexa necesario para a execución e o cumprimento desta resolución.</p>
    <p class="x-ning-n-estilo-de-p-rrafo-">2. No suposto de que o número de admitidos/as sexa inferior ao 50 % das prazas convocadas, a EGAP e Cualtis, S.L.U. reservan para si o dereito a suspender ou cancelar a actividade, caso en que empregarán os medios de notificación ás persoas interesadas previstos na normativa vixente.</p>
    <p class="x-ning-n-estilo-de-p-rrafo-">3. A EGAP e Cualtis, S.L.U. garantirán na actividade derivada desta convocatoria a promoción da igualdade real e efectiva entre mulleres e homes, a eliminación de calquera tipo de discriminación e o fomento dos dereitos de conciliación.</p>
    <h2>ANEXO II</h2>
    <p class="x-ning-n-estilo-de-p-rrafo-">Código: CV23074.</p>
    <p class="x-ning-n-estilo-de-p-rrafo-">Área de coñecemento: coñecementos transversais.</p>
    <p class="x-ning-n-estilo-de-p-rrafo-">Nome do curso: Formación en prevención de riscos laborais: xestión da agresión.</p>
    <p class="x-ning-n-estilo-de-p-rrafo-">1. Obxectivos.</p>
    <p class="x-ning-n-estilo-de-p-rrafo-">Formar o persoal dos centros de atención a persoas con discapacidade para a intervención ante condutas problemáticas, crises de axitación e condutas agresivas.</p>
    <p class="x-ning-n-estilo-de-p-rrafo-">2. Destinatarios/as. </p>
    <p class="x-ning-n-estilo-de-p-rrafo-">Persoal de atención directa do CAPD de Redondela.</p>
    <p class="x-ning-n-estilo-de-p-rrafo-">3. Desenvolvemento. </p>
    <p class="x-ning-n-estilo-de-p-rrafo-">Modalidade: presencial.</p>
    <p class="x-ning-n-estilo-de-p-rrafo-">Duración: 8 h.</p>
    <p class="x-ning-n-estilo-de-p-rrafo-">Prazas: 15.</p>
    <p class="x-ning-n-estilo-de-p-rrafo-">Edicións: 8.</p>
    <p class="x-ning-n-estilo-de-p-rrafo-">Primeira edición: 5 de setembro de 2023.</p>
    <p class="x-ning-n-estilo-de-p-rrafo-">Horario: 8.00 a 15.00 h.</p>
    <p class="x-ning-n-estilo-de-p-rrafo-">Segunda edición: 8 de setembro de 2023.</p>
    <p class="x-ning-n-estilo-de-p-rrafo-">Horario: 8.00 a 15.00 h.</p>
    <p class="x-ning-n-estilo-de-p-rrafo-">Terceira edición: 12 de setembro de 2023.</p>
    <p class="x-ning-n-estilo-de-p-rrafo-">Horario: 8.00 a 15.00 h.</p>
    <p class="x-ning-n-estilo-de-p-rrafo-">Cuarta edición: 15 de setembro de 2023.</p>
    <p class="x-ning-n-estilo-de-p-rrafo-">Horario: 8.00 a 15.00 h.</p>
    <p class="x-ning-n-estilo-de-p-rrafo-">Quinta edición: 19 de setembro de 2023.</p>
    <p class="x-ning-n-estilo-de-p-rrafo-">Horario: 8.00 a 15.00 h.</p>
    <p class="x-ning-n-estilo-de-p-rrafo-">Sexta edición: 22 de setembro de 2023.</p>
    <p class="x-ning-n-estilo-de-p-rrafo-">Horario: 8.00 a 15.00 h.</p>
    <p class="x-ning-n-estilo-de-p-rrafo-">Sétima edición: 26 de setembro de 2023.</p>
    <p class="x-ning-n-estilo-de-p-rrafo-">Horario: 8.00 a 15.00 h.</p>
    <p class="x-ning-n-estilo-de-p-rrafo-">Octava edición: 29 de setembro de 2023.</p>
    <p class="x-ning-n-estilo-de-p-rrafo-">Horario: 8.00 a 15.00 h.</p>
    <p class="x-ning-n-estilo-de-p-rrafo-">Lugar de realización: CAPD de Redondela.</p>
    <p class="x-ning-n-estilo-de-p-rrafo-">Contido:</p>
    <p class="x-ning-n-estilo-de-p-rrafo-">1. A discapacidade intelectual.</p>
    <p class="x-ning-n-estilo-de-p-rrafo-">2. Principais problemas de conduta en persoas con DI.</p>
    <p class="x-ning-n-estilo-de-p-rrafo-">3. Principais comorbilidades.</p>
    <p class="x-ning-n-estilo-de-p-rrafo-">5. Manexo de pacientes e automanexo.</p>
    <p class="x-ning-n-estilo-de-p-rrafo-">5.1. Condutual (tarefas de focalización).</p>
    <p class="x-ning-n-estilo-de-p-rrafo-">5.2. Verbal (comunicación asertiva, desescalada verbal...).</p>
    <p class="x-ning-n-estilo-de-p-rrafo-">6. Coidando o coidador.</p>

