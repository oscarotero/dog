---
date: '2002-10-09'
id: 13FCE
page: 14
number: 195
agency: FUNDACIÓN PÚBLICA URXENCIAS SANITARIAS DE GALICIA-061
section: VI. ANUNCIOS
title: Selección de persoal.
range: Selección
url: 'https://www.xunta.gal/dog/Publicados/2002/20021009/Anuncio13FCE_gl.html'
---
<p>A Fundación Pública Urxencias Sanitarias de Galicia-061 anuncia a convocatoria pública dos seguintes postos para a contratación indefinida do seu cadro de persoal, de acordo coas seguintes bases:</p>
<p>Médicos coordinadores.</p>
<p>* Contratación inicial a media xornada, con posibilidade a medio/longo prazo de xornada completa.</p>
<p>* Ref./MC</p>
<p>Requisitos mínimos:</p>
<p>Licenciado en medicina e cirurxía con formación especializada ou, no seu defecto, a acreditación dun mínimo de 2 anos de experiencia profesional en servicios de urxencias hospitalarias ou servicios de emerxencia extrahospitalarias.</p>
<p>Médicos asistenciais.</p>
<p>* Posibilidade de contratación a media xornada ou xornada completa.</p>
<p>* Ref./MA</p>
<p>Requisitos mínimos:</p>
<p>Licenciado en medicina e cirurxía con formación especializada en medicina familiar e comunitaria, anestesia e reanimación ou medicina intensiva, ou, no seu defecto, a acreditación dun mínimo de 2 anos de experiencia profesional en servicios de urxencias hospitalarias ou servicios de emerxencia extrahospitalarias.</p>
<p>*Ref./MI</p>
<p>Requisitos mínimos:</p>
<p>Licenciado en medicina e cirurxía con formación especializada en medicina preventiva e con experiencia en investigación.</p>
<p>ATS/DUE</p>
<p>* Posibilidade de contratación a media xornada ou xornada completa.</p>
<p>* Ref./DUE</p>
<p>Requisitos mínimos:</p>
<p>Diplomatura de ATS/DUE.</p>
<p>Presentación de solicitudes:</p>
<p>Os interesados deberán ingresar na conta 0128/9406/13/0100000297 a cantidade de 46,61 euros en concepto de taxas de inscrición na convocatoria para a selección de persoal (artigo 18.03 do Decreto lexislativo 1/1992, do 11 de abril, polo que se aproba o texto articulado das bases contidas no capítulo 3 do título II da Lei 13/1991, do 9 de decembro, de taxas, prezos e exaccións reguladoras da Comunidade Autónoma de Galicia).</p>
<p>Deberase remiti-lo currículum, indicando a referencia que corresponda, dirixido ó apartado de correos nº 5195 Vigo-36200, antes de 15 días naturais contados desde a data de publicación deste anuncio. Deberán presentarse certificados de servicios prestados, diplomas acreditativos de cursos, título mínimo esixido, expediente académico e xustificante de realiza-lo ingreso das taxas de inscrición na convocatoria.</p>
<p>Inicio das probas e resultados.</p>
<p>O proceso de selección realizarase de acordo co disposto na Lei 10/1996, do 5 de novembro, de actuación de entes e empresas nas que ten participación maioritaria a Xunta de Galicia, en materia de persoal e contratación. Os interesados poderán consulta-las bases desta convocatoria no DOG do 9-10-2002. O exame teórico/práctico non se realizará antes dun mes desde que se publique esta convocatoria, de acordo co disposto no artigo 4 da Lei 10/1996. Os baremos estarán á disposición dos interesados no taboleiro de anuncios da fundación e tamén poderán solicitarse no nº de fax 981 54 67 28.</p>
<p>A resolución dos resultados da selección coa lista dos candidatos aptos por orde de prelación poderá consultarse unha vez terminado o proceso nos taboleiros de anuncios de tódolos centros de traballo da Fundación Pública Urxencias Sanitarias de Galicia-061.</p>
<p>Santiago de Compostela, 3 de outubro de 2002.</p>
<p>Carmen Rial Lobatón</p>
<p>Directora da Fundación Pública Urxencias</p>
<p>Sanitarias de Galicia-061</p>
<p>PADROADO PARA O DESENVOLVEMENTO DO PLAN</p>
<p>DE EXCELENCIA TURÍSTICA</p>
<p>CONCELLOS DO GROVE</p>
<p>E SANXENXO</p>

