---
date: '2002-10-09'
id: 13F82
page: 14
number: 195
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 27 de setembro de 2002, da Dirección Xeral de Calidade e
  Avaliación Ambiental, pola que se somete a información pública o estudio de
  impacto ambiental para o proxecto de adecuación, selaxe e clausura do
  vertedoiro de residuos sólidos urbanos no concello de Leiro (Ourense),
  promovido pola Subdirección Xeral de Calidade Ambiental e o Concello de Leiro.
range: Resolución
url: 'https://www.xunta.gal/dog/Publicados/2002/20021009/Anuncio13F82_gl.html'
---
<p>En cumprimento do disposto no artigo 5, punto 2º, do Decreto 442/1990, do 13 de setembro, de avaliación do impacto ambiental para Galicia (DOG nº 188, do 25 de setembro), o órgano ambiental some</p>
<p>terá o estudio de impacto ambiental ó trámite de información pública mediante anuncio no Diario Oficial de Galicia.</p>
<p>Na súa virtude,</p>
<p>RESOLVO:</p>
<p>1. Someter a información pública, o estudio de impacto ambiental para o proxecto de adecuación, selaxe e clausura do vertedoiro de residuos sólidos urbanos no Concello de Leiro.</p>
<p>2. Para os devanditos efectos informativos, porase á disposición dos administrados, exemplares nas seguintes dependencias:</p>
<p>* Dirección Xeral de Calidade e Avaliación Ambiental.</p>
<p>* Delegacións provinciais da Consellería de Medio Ambiente da provincia de Ourense.</p>
<p>3. As alegacións formularanse durante o prazo de trinta (30) días, contados a partir do seguinte día da publicación da presente resolución no Diario Oficial de Galicia.</p>
<p>Santiago de Compostela, 27 de setembro de 2002.</p>
<p>José Luis Díez Yáñez</p>
<p>Director xeral de Calidade e Avaliación Ambiental</p>

