---
date: '2002-10-09'
id: 13F66
page: 14
number: 195
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 9 de setembro de 2002, da Delegación Provincial da Coruña, de
  autorización administrativa, aprobación do proxecto de execución e declaración
  de utilidade pública, en concreto, da instalación eléctrica que se cita.
  (Expediente IN407A 02/15).
range: Resolución
url: 'https://www.xunta.gal/dog/Publicados/2002/20021009/Anuncio13F66_gl.html'
---
<p>Visto o expediente para outorgamento de autorización administrativa, aprobación do proxecto de execución e declaración de utilidade pública, en concreto, das instalacións eléctricas que a continuación se detallan:</p>
<p>-Solicitante: Unión Fenosa Distribución, S.A.</p>
<p>-Enderezo social: avda. de Arteixo, 171, 15007 A Coruña.</p>
<p>-Denominación: L.M.T. Picota-Campo Feria.</p>
<p>-Situación: Cerceda.</p>
<p>-Características técnicas: liña eléctrica aérea de media tensión a 20 kV, sobre apoios de formigón e metálicos, con conductor LA-56, de 2.429 m de lonxitude, coa orixe na liña Picota-Francelos e final no apoio anterior ó C.T. Lavandeiras. No termo municipal de Cerceda.</p>
<p>O expediente someteuse ós trámites ordenados na Lei 54/1997, do 27 de novembro (BOE nº 285), do sector eléctrico, e no título VII do Real decreto do 1 de decembro (BOE nº 310), sobre autorización de instalacións de enerxía eléctrica.</p>
<p>Na fase de información pública presentáronse as seguintes alegacións:</p>
<p>Gumersinda García Lamas, como herdeira de Emilio García Grela, propietario do predio nº 4/1, manifesta que na zona existen máis predios pertencentes ó seu pai. Solicita que persoal de Unión Fenosa Distribución, S.A., unha vez no predio, lle sexa sinalado o trazado da dita liña co obxecto de poder determinar se afecta a máis predios.</p>
<p>Unión Fenosa Distribución, S.A. manifesta que esta sociedade se porá en contacto coa sra. García para amosarlle o trazado proxectado, tal e como solicita no seu escrito.</p>
<p>Jesús Fuentes García, propietario do predio nº 12, manifesta que se opón á declaración de utilidad pública, dado que a entidade expropiante pode instala-la L.M.T. por outros lugares menos gravosos para o expropiado, incluso sen chegar a afectar ó predio. Que o predio queda cortado pola metade perdendo todo o seu valor. Engade ademais que o predio ten unha plantación de eucaliptos co cal haberá que cortalos cunha mingua económica importante.</p>
<p>Unión Fenosa Distribución, S.A. manifesta que o expediente non foi declarado de utilidade pública, encontrándose no período de información pública. Que non foi posible proxecta-lo dito trazado seguindo os lindeiros de predios por propiedade privada polo feito da excesiva parcelación de predios existente na zona. Menciona o Decreto 3151/1998, R.T.L.E.A.T., en especial o artigo 4. Que se non se chega a un acordo amigable, poderá presentar folla de aprecio valorando tódolos prexuízos que estime co fin de que o Xurado Provincial de Expropiación determine o prezo xusto definitivo.</p>
<p>Vista a Lei 54/1997, do 27 de novembro, e o Real decreto 1955/2000, do 1 de decembro, esta delegación provincial resolve:</p>
<p>Autorizar, aproba-lo proxecto e declarar de utilidade pública, en concreto, as devanditas instalacións, nas que as características se axustarán en tódalas súas partes ás que figuran no anteproxecto e ás condicións técnicas e de seguridade establecidas nos regulamentos de aplicación.</p>
<p>As instalacións executaranse nun prazo non superior a un ano, contado a partir da data desta resolución.</p>
<p>A declaración de utilidade pública leva implícita a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación.</p>
<p>Contra a presente resolución poderá interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén poderá interpoñer calquer outro recurso que estime pertinente ó seu dereito.</p>
<p>A Coruña, 9 de setembro de 2002.</p>
<p>Jesús Espada Martínez</p>
<p>Delegado provincial da Coruña</p>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

