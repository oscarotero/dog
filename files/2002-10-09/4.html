---
date: '2002-10-09'
id: 13F2A
page: 14
number: 195
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 285/2002, do 6 de setembro, polo que se acepta a cesión, a título
  gratuíto, dun terreo situado no monte Areeiro-Bembrive, termo municipal de
  Vigo (Pontevedra), para a construcción dun centro da terceira idade.
range: Decreto
url: 'https://www.xunta.gal/dog/Publicados/2002/20021009/Anuncio13F2A_gl.html'
---
<p>O Pleno do Concello de Vigo, reunido en sesión celebrada o 27 de maio de 2002, acordou cederlle á Comunidade Autónoma de Galicia o predio situado no monte Areeiro-Bembrive, destinado á construcción dun centro da terceira idade.</p>
<p>A Secretaría Xeral e do Patrimonio tramitou o correspondente expediente de aceptación de cesión, de conformidade co disposto nos artigos 16, 17 e 23 da Lei 3/1985, do 12 de abril, do patrimonio da Comunidade Autónoma de Galicia, e 33, 34 e</p>
<p>38 do Decreto 50/1989, do 9 de marzo, polo que se aproba o Regulamento para a execución da dita lei.</p>
<p>Na súa virtude, por proposta do conselleiro de Economía e Facenda, feita nos termos nos que o Concello de Vigo acordou a cesión, e logo de deliberación do Consello da Xunta de Galicia na súa reunión do día seis de setembro de dous mil dous,</p>
<p>DISPOÑO:</p>
<p>Artigo 1º</p>
<p>Acéptase a cesión feita polo Concello de Vigo, a título gratuíto, dunha parcela de 7.700 m, situada no monte Areeiro-Bembrive, termo municipal de Vigo, que estrema ó noreste, camiño Areeiro e vía de 10 metros; ó noroeste, monte de UP número 563 da Entidade Local Menor de Bembrive; ó sueste, monte de UP número 563 da Entidade Local Menor de Bembrive; e ó suroeste, monte de UP número 563 da Entidade Local Menor de Bembrive. Figura inscrito no libro 1.119 de Vigo, folio 22, predio 67120, inscrición 1ª do Rexistro da Propiedade nº 2 de Vigo.</p>
<p>Artigo 2º</p>
<p>O predio cedido destinarase á construcción dun centro da terceira idade.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma de Galicia.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, seis de setembro de dous mil dous.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

