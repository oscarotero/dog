---
date: '1995-01-10'
id: '8692'
page: 410
number: 6
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 5 de decembro de 1994, da Delegación Provincial de Pontevedra,
  pola que se somete a información pública a petición de establecemento da
  instalación eléctrica que se cita. (Expediente A.T. 173/1994).
range: Resolución
url: 'https://www.xunta.gal/dog/Publicados/1995/19950110/Anuncio8692_gl.html'
---
<p>Para os efectos previdos no artigo 9 do Decreto 2.617/1966, do 20 de outubro, sométese a información pública a petición de instalación de cambio de tensión subestación San Xurxo que ten as seguintes características especiais:</p>
<p>Peticionario: Unión Fenosa.</p>
<p>Lugar no que se vai establece-la instalación: na zona alimentada desde a subestación San Xurxo a través das liñas existentes 5704 San Xurxo-Cerdedo e 3307 Lalín-Vilatuxe-Forcarei, por cambio de tensión a 20 kV, no concello de Forcarei.</p>
<p>Finalidade da instalación: mellora-la subministración eléctrica na zona.</p>
<p>Características principais: adaptaranse os CC.TT. modificando o seu illamento, relación de tensións, rebobinado ou substitución de máquinas, e nas liñas cambiaranse os interruptores, seccionadores, autoválvulas e illadores.</p>
<p>Orzamento: 21.190.000 ptas.</p>
<p>O que se fai público para que poida ser examinado o proxecto da instalación nestas oficinas, sitas na Rúa Nova de Abaixo, 2, e formularse contra el as reclamacións, por duplicado, que se consideren oportunas, no prazo de trinta días contados a partir do seguinte ó da publicación desta resolución.</p>
<p>Pontevedra, 5 de decembro de 1994.</p>
<p>Ramón Álvarez Abad</p>
<p>Delegado provincial de Pontevedra</p>

