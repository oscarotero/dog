---
date: '1998-06-15'
id: D7BE
page: 6
number: 113
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 28 de maio de 1998 pola que se declara extinguida a concesión
  administrativa da cetaria sita en Barizo, Malpica, distrito marítimo de Corme,
  titularidade de Evaristo Sambade Pérez.
range: Orde
url: 'https://www.xunta.gal/dog/Publicados/1998/19980615/AnuncioD7BE_gl.html'
---
<p>Visto o expediente de caducidade instruído á concesión administrativa da cetaria, sita en Barizo, Malpica, distrito marítimo de Corme, da que é titular Evaristo Sambade Pérez, con DNI 76.291.343.</p>
<p>Resultando que con data do 12-2-1996 foi ordenado pola Delegación Territorial da Consellería de Pesca, Marisqueo e Acuicultura da Coruña o inicio do expediente de caducidade da antedita concesión por remata-lo prazo de vixencia sen solicita-la prórroga.</p>
<p>Resultando que o acordo de inicio do expediente de caducidade e o nomeamento de instructor e secretario do dito expediente lle foi remitido ó interesado con data do 15-2-1996, formulándose alegacións contra o seu contido, fóra do prazo concedido.</p>
<p>Resultando que con data do 3-9-1997 lle foi notificada ó interesado a proposta de resolución formulada con data do 29-8-1996, pola instructora do expediente, sen que se formulasen alegacións contra a dita resolución dentro do prazo concedido.</p>
<p>Considerando que as alegacións formuladas non desvirtúan o feito imputado, xa que non existe constancia de que se solicitase a prórroga da concesión dentro do prazo legal establecido, incorrendo na causa de caducidade recollida no artigo 72, apartado c) da Lei 6/1993, de 11 de maio, de pesca de Galicia.</p>
<p>Considerando que o establecemento leva máis de dous anos sen explotación segundo se desprende</p>
<p>do informe biolóxico con data do 23-10-1989, da Delegación Territorial desta consellería na Coruña, sendo esta causa de caducidade recollida no artigo 72, apartado a) da citada Lei 6/1993.</p>
<p>Considerando que o expediente foi tramitado conforme a dereito, segundo informe emitido pola xefa do Servicio Técnico-Xurídico.</p>
<p>Vistas a Lei 30/1992, do 26 de novembro, de réxime xurídico das administracións públicas e do procedemento administrativo común; o Regulamento xeral para o desenvolvemento e execución da Lei 22/1988, do 28 de xullo, de costas; Lei 6/1993, do 11 de maio, de pesca de Galicia e demais disposicións de pertinente aplicación.</p>
<p>Esta consellería, á vista da proposta de resolución emitida pola instructora do expediente, acorda no exercicio das súas atribucións e competencias extingui-la concesión administrativa da cetaria titularidade de Evaristo Sambade Pérez, que ten as seguintes características:</p>
<p>Establecemento: cetaria.</p>
<p>Localización: porto de Barizo, Malpica, distrito marítimo de Corme.</p>
<p>Especies: centola, lagosta e nécora.</p>
<p>Ocupación de dominio público: 417m.</p>
<p>Data da concesión: 29-6-1978 (BOE nº 201).</p>
<p>Fin da vixencia: 23-8-1988.</p>
<p>Contra esta resolución, que esgota a vía administrativa, poderase interpor recurso contencioso-administrativo na forma e prazos previstos no artigo 57 e seguintes da Lei reguladora da xurisdicción contencioso-administrativa, do 27 de decembro de 1956.</p>
<p>Santiago de Compostela, 28 de maio de 1998.</p>
<p>Amancio Landín Jaráiz.</p>
<p>Conselleiro de Pesca, Marisqueo e Acuicultura</p>
<p>5305</p>

