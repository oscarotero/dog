---
date: '1998-06-15'
id: D7B2
page: 6
number: 113
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Aviso do 26 de maio de 1998, da Xefatura do Servicio de Desenvolvemento Rural
  da Coruña, polo que se anuncia a aprobación do acordo da zona de concentración
  parcelaria de San Martiño de Visantoña (Mesía-A Coruña).
range: Aviso
url: 'https://www.xunta.gal/dog/Publicados/1998/19980615/AnuncioD7B2_gl.html'
---
<p>Ponse en coñecemento dos interesados na concentración parcelaria da zona de San Martiño de Visantoña (Mesía-A Coruña), declarada de utilidade pública e urxente execución por Decreto 76/1989, do 23 de febreiro (Diario Oficial de Galicia nº 103, do 31 de maio):</p>
<p>Primeiro.-Con data do 18 de marzo de 1998, o director xeral de Desenvolvemento Rural aprobou o acordo de concentración da zona de San Martiño de Visantoña (Mesía-A Coruña), logo de introducir no proxecto as modificacións oportunas á vista do resultado da enquisa deste último.</p>
<p>Segundo.-O acordo de concentración estará exposto ó público no Concello de Mesía e na zona, durante trinta días hábiles, contados desde o seguinte ó da última publicación desta resolución no Diario Oficial de Galicia e no BOP, no xornal de máis circulación da provincia, no lugar habitual da parroquia e no taboleiro de anuncios do concello.</p>
<p>Terceiro.-No prazo de trinta días que se din, cabe interpoñer recurso de alzada ante o conselleiro de Agricultura, Gandería e Política Agroalimentaria, podendo os recorrentes presenta-lo recurso na Xefatura do Servicio de Desenvolvemento Rural (edificio administrativo de Monelos, s/n, 6ª planta, A Coruña), nas oficinas centrais da consellería (San Caetano, s/n, Santiago de Compostela) ou en calquera das dependencias ás que fai referencia o artigo 38 da Lei de réxime xurídico das administracións públicas e do procedemento administrativo común, por sí mesmos ou por representación, facéndose constar no</p>
<p>escrito un enderezo dentro do termo municipal para os efectos das notificacións que procedan.</p>
<p>Advírtese, ademais, que o acordo de concentración parcelaria só poderá ser obxecto de recurso de alzada se se infrinxen as formalidades prescritas para a súa elaboración e publicación ou se non se axustase ás bases (artigos 36, 38, 40 e 41 da Lei de concentración parcelaria para Galicia, do 14 de agosto de 1985).</p>
<p>A Coruña, 26 de maio de 1998.</p>
<p>Rodolfo M. Rodríguez González</p>
<p>Xefe do Servicio de Desenvolvemento Rural</p>
<p>da Coruña</p>
<p>5092</p>

