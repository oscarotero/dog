---
date: '2014-06-06'
id: L389-160514-0001
page: 25898
number: 107
agency: Concello de Vilar de Barrio
section: VI. Anuncios. b) Administración local.
title: >-
  ANUNCIO da aprobación definitiva do Plan especial de dotación para a creación
  dun cemiterio en Prado.
range: Anuncio
url: >-
  https://www.xunta.gal/dog/Publicados/2014/20140606/AnuncioL389-160514-0001_gl.html
---
<p>O Pleno do Concello, en sesión celebrada o día 13 de marzo de 2014, acordou:</p>
    <p>Primeiro. Desestimar as alegacións, presentadas por José Benito Sanmiguel Aguiar, con DNI 34506415-K, en relación co expediente do Plan especial de dotación para a creación dun cemiterio, polos motivos expresados no informe do arquitecto técnico do 12 de abril de 2013.</p>
    <p>Segundo. Aprobar definitivamente o Plan especial de dotación para a creación dun cemiterio no núcleo de Prado, parroquia Santa Cruz de Prado, no concello de Vilar de Barrio, cos condicionantes previstos no informe da Confederación Hidrográfica Miño-Sil que constan no acordo.</p>
    <p>Terceiro. Publicar a aprobación definitiva, no Diario Oficial de Galicia, para os efectos do establecido no artigo 92.2 da Lei 9/2002, do 30 de decembro, de ordenación urbanística e protección do medio rural de Galicia. Esta publicación deberá realizarse no prazo dun mes desde a adopción da aprobación definitiva.</p>
    <p>Igualmente, publicarase a aprobación definitiva xunto coa normativa e as ordenanzas do plan especial no Boletín Oficial da provincia de Ourense. Todo isto en virtude do establecido no artigo 92.2 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Cuarto. Comunicar o acordo de aprobación definitiva, en virtude do artigo 92.3 da Lei 9/2002, do 30 de decembro, de ordenación urbanística e protección do medio rural de Galicia, para os efectos oportunos, á consellería competente en materia de urbanismo e ordenación do territorio, achegando unha copia autenticada de dous exemplares do plan aprobado definitivamente con todos os planos e documentos que integran o plan sobre os cales recaese acordo de aprobación definitiva, debidamente dilixenciados polo secretario do concello.</p>
    <p>O acto de aprobación definitiva do citado plan foi comunicado á Consellería de Medio Ambiente, Territorio e Infraestruturas o 24 de abril de 2014.</p>
    <p>A normativa urbanística e ordenanzas publicáronse no BOP de Ourense nº 106, do 10 de maio de 2014.</p>
    <p>Contra este acordo, en aplicación do artigo 107.3 da Lei 30/1992, do 26 de novembro, de réxime xurídico das administracións públicas e do procedemento administrativo común, e dado que aproba unha disposición de carácter xeral, poderá interporse recurso contencioso-administrativo, ante a Sala do Contencioso-Administrativo do Tribunal Superior de Xustiza, no prazo de dous meses contado desde o día seguinte ao da recepción desta notificación, de conformidade co artigo 46 da Lei 29/1998, do 13 de xullo, da xurisdición contencioso-administrativa. Todo isto sen prexuízo de que se poida interpor calquera outro recurso que poida estimar máis conveniente ao seu dereito.</p>
    <p>Vilar de Barrio, 13 de maio de 2014</p>
    <footer><p>Julio Pérez Carballo<br>Alcalde</p></footer>

