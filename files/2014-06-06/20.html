---
date: '2014-06-06'
id: G2018-280514-0007
page: 25822
number: 107
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 26 de maio de 2014 pola que se aproban e se fan públicas as
  listaxes definitivas de persoas admitidas e excluídas e se convocan as persoas
  aspirantes pola quenda de promoción interna á realización do segundo exercicio
  do proceso selectivo para cubrir catro prazas da categoría profesional de
  técnico/a especialista de investigación, especialidade química (espectrometría
  de masas e proteómica), grupo III, desta universidade.
range: Resolución
url: >-
  https://www.xunta.gal/dog/Publicados/2014/20140606/AnuncioG2018-280514-0007_gl.html
---
<p>Mediante Resolución reitoral do 4 de decembro de 2013 (DOG do 19 de decembro de 2013 e BOE do 6 de xaneiro de 2014) convocáronse probas selectivas para cubrir catro prazas da categoría profesional de técnico/a especialista en investigación, especialidade química (espectrometría de masas e proteómica), grupo III, dúas pola quenda de promoción interna e dúas pola quenda de acceso libre. </p>
    <p>Mediante Resolución reitoral do 10 de abril de 2014 (DOG do 28 de abril) aprobouse a relación provisional de persoas aspirantes admitidas e excluídas nas mencionadas probas selectivas, e fixouse un prazo para emendar os defectos que motivasen a exclusión ou omisión.</p>
    <p>Rematado o dito prazo e consonte o establecido na base 4.4 da convocatoria, o reitor </p>
    <h2>RESOLVE:</h2>
    <p>Primeiro. Declarar aprobadas e facer públicas as listaxes definitivas de persoas admitidas e excluídas polas quendas de promoción interna e de acceso libre ás citadas probas.</p>
    <p>Segundo. Indicar que as listaxes definitivas de persoas aspirantes admitidas e excluídas están expostas nos taboleiros de anuncios da Reitoría, da Casa da Balconada, do edificio de Servizos Administrativos e Biblioteca Intercentros e na páxina web:</p>
    <p>http://www1.usc.es/webpas/SPAS/Laborais/Indice.htm </p>
    <p>Terceiro. Todas as persoas aspirantes admitidas pola quenda de promoción interna están exentas de realizar o primeiro exercicio por aplicación do previsto no punto 3.1 da convocatoria. </p>
    <p>Cuarto. Convocar as persoas aspirantes admitidas pola quenda de promoción interna para a realización do segundo exercicio da fase de oposición, o día 1 de xullo de 2014, ás 10.00 horas, na sala X3.2, terceiro andar do Edificio de Enxeñaría Química, Escola Técnica Superior de Enxeñaría, Campus Vida, Santiago de Compostela. </p>
    <p>A publicación dos sucesivos anuncios de realización dos demais exercicios efectuaraa o tribunal nos locais onde se realizase o primeiro deles, na Reitoría da universidade e na páxina web:</p>
    <p>http://www.usc.es/gl/goberno/xerencia/selecciondepersoal.html</p>
    <p>Rematada a selección pola quenda de promoción interna, as persoas aspirantes admitidas pola quenda de acceso libre serán convocadas para a realización do primeiro exercicio da primeira fase mediante resolución reitoral, na cal se indicará o día, a hora e o lugar e que se publicará no <em>Diario Oficial de Galicia</em>.</p>
    <p>Contra a presente resolución, que esgota a vía administrativa, poderase interpor un recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpor un recurso potestativo de reposición no prazo dun mes perante o órgano que a ditou. Neste caso non se poderá interpor o recurso contencioso-administrativo antedito mentres non se dite resolución expresa ou presunta do recurso administrativo de reposición, ao abeiro dos artigos 116 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Santiago de Compostela, 26 de maio de 2014</p>
    <footer><p>Juan José Casares Long<br>Reitor da Universidade de Santiago de Compostela</p></footer>

