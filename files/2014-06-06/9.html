---
date: '2014-06-06'
id: O92-020614-0001
page: 25793
number: 107
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 2 de xuño de 2014 pola que se redistribúen os créditos
  orzamentarios por tipo de destinatarios para o exercicio 2015 das axudas do
  Igape á primeira implantación promocional conxunta no exterior (Plan Primex),
  cofinanciadas polo Fondo Europeo de Desenvolvemento Rexional, no marco do
  programa operativo Feder Galicia 2007-2013.
range: Resolución
url: >-
  https://www.xunta.gal/dog/Publicados/2014/20140606/AnuncioO92-020614-0001_gl.html
---
<p>Mediante Resolución do 26 de novembro de 2013 publicouse o acordo do Consello de Dirección do Instituto Galego de Promoción Económica que aprobou as bases reguladoras das axudas do Igape á primeira implantación promocional conxunta no exterior (Plan Primex), cofinanciadas polo Fondo Europeo de Desenvolvemento Rexional, no marco do programa operativo Feder Galicia 2007-2013 (DOG nº 229, do 29 de novembro de 2013) e procedeuse á súa convocatoria para o exercicio 2014, en réxime de concorrencia non competitiva.</p>
    <p>Na dita resolución, no seu punto cuarto, establécese a súa dotación orzamentaria, así como que o director xeral do Igape poderá ampliar os créditos e modificar as partidas orzamentarias, logo de declaración de dispoñibilidade dos créditos nos termos referidos no artigo 30.2 do Decreto 11/2009, mediante resolución publicada para o efecto.</p>
    <p>Tendo en conta o número de solicitudes recibidas por tipo de destinatario e tratando de dar resposta á demanda de axuda, semella oportuno redistribuír os créditos orzamentarios segundo os destinatarios das axudas establecidas nestas bases.</p>
    <p>Na súa virtude e de conformidade coas facultades que teño conferidas,</p>
    <h2>RESOLVO:</h2>
    <p>Único. Redistribúense os créditos orzamentarios por tipo de destinatario para as axudas do Igape á primeira implantación promocional conxunta no exterior (Plan Primex), cofinanciadas polo Fondo Europeo de Desenvolvemento Rexional, no marco do programa operativo Feder Galicia 2007-2013 (DOG nº 229, do 29 de novembro de 2013), quedando establecidos do seguinte xeito:</p>
    <table>
     <tbody>
      <tr>
       <td colspan="5">Partida orzamentaria: 08.A1.741A</td>
      </tr>
      <tr>
       <td>Nº conta</td>
       <td>7708</td>
       <td>7814</td>
       <td>7451</td>
       <td>Total</td>
      </tr>
      <tr>
       <td>2014</td>
       <td>95.000</td>
       <td>4.000</td>
       <td>1.000</td>
       <td>100.000</td>
      </tr>
      <tr>
       <td>2015</td>
       <td>3.643.155</td>
       <td>301.000</td>
       <td>55.845</td>
       <td>4.000.000</td>
      </tr>
      <tr>
       <td>Total</td>
       <td>3.738.155</td>
       <td>305.000</td>
       <td>56.845</td>
       <td>4.100.000</td>
      </tr>
     </tbody>
    </table>
    <p>Santiago de Compostela, 2 de xuño de 2014</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

