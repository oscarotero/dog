---
date: '2015-06-29'
id: G2410-080615-0001
page: 27165
number: 120
agency: Xulgado do Social número 1 de Santiago de Compostela
section: V. Administración de xustiza.
title: EDICTO (244/2012).
range: Edicto
url: >-
  https://www.xunta.gal/dog/Publicados/2015/20150629/AnuncioG2410-080615-0001_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento ordinario 244/2012 deste xulgado do social, seguidos a instancia de Ramón López Míguez contra a empresa Compañía de Protección y Vigilancia Galaica, S.A., Esabe Vigilancia, S.A., Fogasa sobre ordinario, se ditou a seguinte resolución, cuxa parte dispositiva se achega:</p>
    <p>Decisión.</p>
    <p>Que debo estimar e estimo a demanda presentada por instancia de Ramón López Míguez, asistido polo letrado Sr. Castro Martínez, contra a entidade Esabe Vigilancia, S.A., que non comparece malia estar debidamente citados, e contra a entidade Compañía de Protección y Vigilancia Galaica, S.A., representada e asistida pola letrada Sra. Vilas Pereira, sobre reclamación de cantidade, e en consecuencia, condeno a Esabe Vigilancia, S.A. a aboar ao demandante a suma de 178 euros, os cales haberán de incrementarse cos xuros do artigo 29.3 do ET.</p>
    <p>Debo absolver e absolvo a entidade Compañía y Protección y Vigilancia Galaica, S.A., de todas as pretensións deducidas no seu contra.</p>
    <p>Todo iso sen prexuízo da responsabilidade do Fogasa nos termos do artigo 33 do ET.</p>
    <p>Notifíquese ás partes a presente resolución.</p>
    <p>Contra esta resolución non cabe recurso de suplicación.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo.</p>
    <p>E para que sirva de notificación en legal forma a Esabe Vigilancia, S.A., en ignorado paradoiro, expido el presente edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>Santiago de Compostela, 8 de xuño de 2015</p>
    <footer><p>A secretaria xudicial</p></footer>

