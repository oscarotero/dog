---
date: '2023-05-16'
id: G0655-100523-0004
page: 30438
number: 93
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  CORRECCIÓN DE ERROS. Resolución do 2 de maio de 2023, da Dirección Xeral de
  Centros e Recursos Humanos, pola que se dá publicidade do texto refundido do
  Acordo do 20 de xuño de 1995 polo que se regulan o acceso e as condicións de
  traballo do persoal docente interino e substituto dependente desta consellería
  que imparte ensinanzas distintas das universitarias.
range: Corrección de resolución
url: >-
  https://www.xunta.gal/dog/Publicados/2023/20230516/AnuncioG0655-100523-0004_gl.html
---
<p>Advertidos erros na citada resolución publicada no <em>Diario Oficial de Galicia</em> número 89, do 10 de maio de 2023, cómpre efectuar as seguintes correccións:</p>
    <p>Nas páxinas 28964 e 28965, no punto cuarto.1, onde di:</p>
    <p>«1. Profesorado que prestou servizos como interino ou substituto, pola mesma orde en que participou ou tiña dereito a participar na elección de destino no último curso, sempre que non renunciasen a unha interinidade ou substitución que se lles ofertase ou se acollesen ao previsto no punto décimo cuarto deste acordo.».</p>
    <p>Debe dicir:</p>
    <p>«1. Profesorado que prestou servizos como interino ou substituto, pola mesma orde en que participou ou tiña dereito a participar na elección de destino no último curso, sempre que non renunciase a unha interinidade ou substitución que se lle ofertase ou se acollese ao previsto no punto décimo quinto deste acordo.».</p>
    <p>No punto cuarto.2, no cuarto parágrafo da páxina 28966, onde di:</p>
    <p>«– Non se integrarán na lista para realizar interinidades ou substitucións aquelas persoas que non acudiron ao acto de presentación e aqueloutras que non se presentasen ou se retirasen na primeira ou na segunda proba, agás nos supostos previstos na base décimo segunda.3.».</p>
    <p>Debe dicir:</p>
    <p>«– Non se integrarán na lista para realizar interinidades ou substitucións aquelas persoas que non acudiron ao acto de presentación e aqueloutras que non se presentasen ou se retirasen na primeira ou na segunda proba, agás nos supostos previstos na base décimo terceira.2.».</p>

