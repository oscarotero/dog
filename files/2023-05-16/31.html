---
date: '2023-05-16'
id: V0653-210423-0005
page: 30508
number: 93
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 21 de abril de 2023, da Xefatura Territorial da Coruña, de
  levantamento das actas previas á ocupación de bens e dereitos afectados por
  unha instalación eléctrica nos concellos de Malpica de Bergantiños e Ponteceso
  (expediente IN407A 2021/215-1).
range: Acordo
url: >-
  https://www.xunta.gal/dog/Publicados/2023/20230516/AnuncioV0653-210423-0005_gl.html
---
<p>Outorgada a declaración de utilidade pública que leva implícita a urxente ocupación dos bens e dereitos afectados pola instalación eléctrica denominada regulamentación BRT803-apoios 115-28 ao 115-35, nos concellos de Malpica de Bergantiños e Ponteceso (expediente IN407A 2021/215-1), pola Resolución desta xefatura territorial, do 16 de marzo de 2023, a favor da entidade beneficiaria UFD Distribución Electricidad, S.A., con enderezo na avenida de Arteixo, 171, 15008 A Coruña.</p>
    <p>Esta xefatura territorial, de conformidade cos artigos 52 da Lei de expropiación forzosa, do 16 de decembro de 1954, e 56 do seu Regulamento, do 26 de abril de 1957, acorda sinalar os días 17 e 18 de xullo de 2023, nos concellos de Malpica de Bergantiños e Ponteceso, respectivamente, para o levantamento das actas previas á ocupación, en que se describirán os bens ou dereitos expropiables e de imposición de servidume de paso de enerxía eléctrica, contidos na relación de predios que se exporán xunto con esta resolución nos taboleiros de edictos dos mencionados concellos, deducida da que se someteu a información pública no DOG do 1.8.2022, no BOP do 14.7.2022 e no xornal La Voz de Galicia do 25.7.2022, acto ao que deberán concorrer as persoas propietarias ou titulares de dereitos sobre os predios propostos como afectados, ás cales se lles practicará notificación individual en que se lles sinalarán os horarios de toma de datos sobre o terreo e posterior levantamento efectivo das actas nas oficinas das casas dos ditos concellos.</p>
    <p>Así mesmo, cando as persoas propietarias ou titulares de dereitos sobre os predios afectados sexan descoñecidas ou se ignore o lugar de notificación ou ben, intentada esta, non se puidese efectuar, publicarase un anuncio desta convocatoria no taboleiro de edictos único (TEU) do Boletín Oficial del Estado.</p>
    <p>A Coruña, 21 de abril de 2023</p>
    <footer><p>Isidoro Martínez Arca<br>Xefe territorial da Coruña</p></footer>

