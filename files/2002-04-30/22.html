---
date: '2002-04-30'
id: 7F2E
page: 6
number: 83
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Resolución do 21 de xaneiro de 2002 pola que se lle outorga a Pescados y
  Mariscos Demetrio, S.L., permiso de actividade para a posta en funcionamento
  dun centro regulador de crustáceos nun local de venda de peixes e mariscos,
  sito na Avenida da Mariña, número 29, Burela (Lugo).
range: Resolución
url: 'https://www.xunta.gal/dog/Publicados/2002/20020430/Anuncio7F2E_gl.html'
---
<p>Examinado o expediente iniciado por instancia de Demetrio Ramos Fernández (DNI 33302534-Y), no que solicita permiso de actividade para a posta en funcionamento dun centro regulador de crustáceos nas instalacións dun local de venda de pescados e mariscos, sito en avenida da Mariña, nº 29, Burela (Lugo).</p>
<p>Tendo en conta que o expediente se tramitou conforme a dereito.</p>
<p>Tendo en conta que no Decreto 286/1996, do 4 de xullo, polo que se crea a figura do centro regulador de crustáceos como novo tipo de establecemento auxiliar de acuicultura, no seu artigo 1 se recolle que o devandito centro regulador dependerá do establecemento matriz, formando parte do mesmo local, aínda que separado fisicamente na súa totalidade da zona de atención ó público.</p>
<p>Tendo en conta os informes que constan no expediente, así como a proposta favorable da Delegación Territorial de Lugo de data 7 de novembro de 2001, esta consellería</p>
<p>RESOLVE:</p>
<p>Outorgar a Pescados y Mariscos Demetrio, S.L., con CIF B27261304, permiso de actividade para a posta en funcionamento e explotación do establecemento que se indica a continuación:</p>
<p>-Establecemento auxiliar de acuicultura: centro regulador de crustáceos.</p>
<p>-Situación: local de venda de peixe e mariscos, sito na Avenida da Mariña, nº 29, Burela (Lugo).</p>
<p>-Especies: lumbrigante (Homarus gammarus); centola (Maja squinado); nécora (Necora puber); boi (Cancer pagurus).</p>
<p>-Dominio público: non ocupa.</p>
<p>-Dominio privado: 88,12 m.</p>
<p>-Superficie de estabulación:</p>
<p>4 piscinas que fan un total de 13,35 m.</p>
<p>O permiso de actividade outórgase baixo as seguintes condicións:</p>
<p>Primeira.-Terá unha vixencia de dez anos, que se contarán a partir da publicación desta resolución no Diario Oficial de Galicia; poderá ser prorrogado discrecionalmente por petición do interesado. Esta petición deberá presentarse nos sesenta (60) días</p>
<p>anteriores á fin da vixencia, por prazos iguais doutros dez anos.</p>
<p>Segunda.-A situación e as obras de instalación do establecemento axustaranse ós planos e ó proxecto presentados. O titular do permiso de actividade deberá dar comezo ás obras nun prazo de (6) meses, que se contarán desde a publicación no Diario Oficial de Galicia desta resolución, e quedarán finalizadas no prazo dun (1) ano.</p>
<p>Finalizadas as obras, o titular comunicaralle este feito á delegación territorial da Consellería de Pesca e Asuntos Marítimos, para os efectos de practica-la inspección destas, das que se emitirá o correspondente informe.</p>
<p>Terceira.-O establecemento cumprirá o disposto na Lei 6/1993, do 11 de maio, de pesca de Galicia, no Decreto 286/1996, do 4 de xullo, polo que se crea a figura do centro regulador de crustáceos como novo tipo de establecemento auxiliar de acuicultura, na Orde do 16 de outubro de 1996, sobre centros reguladores de crustáceos, así como a demais normativa vixente aplicable a este tipo de establecementos.</p>
<p>Cuarta.-O titular contrae a obriga de manter en bo estado as instalacións; estas non poderán alugarse nin ser destinadas a usos distintos dos propios deste tipo de establecementos. Baixo ningún concepto se poderán modifica-las instalacións sen permiso expreso desta consellería.</p>
<p>Quinta.-O permiso de actividade ó que se refire esta resolución extinguirase nos casos previstos no artigo 72 da Lei 6/1993, e no artigo 6 do Decreto 193/1997, sinalados.</p>
<p>Sexta.-O outorgamento do permiso de actividade non exime o seu titular da obtención das licencias ou outras autorizacións legalmente procedentes, esixibles por outros organismos en función das súas competencias.</p>
<p>Sétima.-O interesado xustificará o aboamento á Facenda pública do imposto que grava as concesións e autorizacións administrativas (transmisións patrimoniais e actos xurídicos documentados), ou acreditará a declaración de non estar suxeito o acto a tal imposto, feita pola delegación de Facenda ou oficina liquidadora correspondente.</p>
<p>Contra esta resolución, que pon fin á vía administrativa, poderase interpoñer recurso potestativo de reposición, no prazo dun mes, ante o conselleiro de Pesca e Asuntos Marítimos, ou recurso contencioso-administrativo, ante a xurisdicción conteciosa-administrativa, no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administra</p>
<p>tivo común, e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 21 de xaneiro de 2002.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

