---
date: '2023-04-13'
id: V0653-220323-0003
page: 23292
number: 71
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 13 de marzo de 2023, da Xefatura Territorial de Ourense, polo que se
  someten a información pública a autorización administrativa previa, a
  autorización administrativa de construción e a declaración de utilidade
  pública, en concreto, coa necesidade de urxente ocupación, dunha instalación
  eléctrica no concello de Chandrexa de Queixa (expediente IN407A 2023/052-3).
range: Acordo
url: >-
  https://www.xunta.gal/dog/Publicados/2023/20230413/AnuncioV0653-220323-0003_gl.html
---
<p>En cumprimento do disposto na Lei 24/2013, do 26 de decembro, do sector eléctrico, no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 9/2021, do 25 de febreiro, de simplificación administrativa e de apoio á reactivación económica de Galicia, sométese á información pública a solicitude relacionada coa instalación que a seguir se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida de San Luis, 77, 28033 Madrid.</p>
    <p>Denominación: instalación de reconectador no apoio C1UWLK14//102-2 da LAMT TRI804 Cova 4.</p>
    <p>Situación: parroquia de Celeiros, concello de Chandrexa de Queixa.</p>
    <p>Características principais recollidas no proxecto:</p>
    <p>– Substitución do apoio existente da LMTA TRI804 Cova 4 número C1UWLK14//102-2 por un novo apoio proxectado de celosía metálica, do tipo C-14/2000, no cal se instala un reconectador seccionador telecontrolado. Substitución do condutor existente e instalación de 49 m de novo condutor LA-56 entre o apoio proxectado número C1UWLK14//102-2 e o apoio existente número C1U6F38F//102-3.</p>
    <p>O obxecto da información pública será a autorización administrativa previa, a autorización administrativa de construción e a declaración de utilidade pública, en concreto, da citada instalación eléctrica. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa dos bens e dos dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución, asinado polo enxeñeiro técnico industrial Tito Arias Santos, con número de colexiado LE-1010 do Colexio Oficial de Enxeñeiros Industriais de León, o 5.9.2022.</p>
    <p>2. A relación concreta e individualizada dos propietarios de bens e de dereitos afectados, que figura no anexo a este acordo.</p>
    <p>3. Os planos parcelarios do proxecto.</p>
    <p>O anterior faise público para o coñecemento xeral, así como, en particular, dos propietarios dos predios que figuran na relación anexa a este acordo e das persoas que, ao seren titulares de dereitos reais ou intereses económicos sobre os bens afectados, fosen omitidas, para que poidan examinar a documentación técnica anteriormente relacionada e, se for o caso, presentar as alegacións ou observacións que coiden oportunas dentro do prazo de trinta (30) días, que se contará a partir do día seguinte ao da publicación deste acordo no Diario Oficial de Galicia.</p>
    <p>Poderase examinar toda a documentación nesta xefatura territorial da Vicepresidencia Primeira e Consellería de Economía, Industria e Innovación en Ourense, rúa Curros Enríquez, 1, 32003 Ourense, e na web desta consellería: http://ceei.xunta.gal/transparencia/documentos-sometidos-a-informacion-publica</p>
    <p>Ourense, 13 de marzo de 2023</p>
    <footer><p>Alicia María López Míguez<br>Xefa territorial de Ourense</p></footer>
    <h2>ANEXO</h2>
    <h3>Relación de bens e de dereitos afectados</h3>
    <p>Número de expediente: IN407A 2023/052-3.</p>
    <p>Situación: parroquia de Celeiros, concello de Chandrexa de Queixa.</p>
    <p>Denominación: instalación de reconectador no apoio C1UWLK14//102-2 da LAMT TRI804 Cova 4.</p>
    <p>Predio número en proxecto: 1; referencia catastral: 32030A05200228.</p>
    <p>Lugar: Puleiro.</p>
    <p>Cultivo: monte baixo.</p>
    <p>Titular: Iberdrola, S.A.U.</p>
    <p>Afeccións: apoio/CT-ocupación de 2 m2 para o apoio número 102-2.</p>

