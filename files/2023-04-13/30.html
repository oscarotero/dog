---
date: '2023-04-13'
id: G0597-280323-0005
page: 23325
number: 71
agency: Consellería de Facenda e Administración Pública
section: VI. Anuncios. a) Administración autonómica.
title: >-
  ANUNCIO do 27 de marzo de 2023, da Secretaría Xeral Técnica e do Patrimonio da
  Consellería de Facenda e Administración Pública, polo que se dá publicidade da
  apertura do prazo de información pública do expediente sobre a sucesión
  intestada, en favor da Comunidade Autónoma de Galicia, de José Fernández
  Rodríguez.
range: Anuncio
url: >-
  https://www.xunta.gal/dog/Publicados/2023/20230413/AnuncioG0597-280323-0005_gl.html
---
<p>O Xulgado de Primeira Instancia e Instrución número 1 da Pobra de Trives, mediante o Auto ditado o 11 de marzo de 2013, declarou a Comunidade Autónoma de Galicia herdeira universal de José Fernández Rodríguez (DNI 34522602-Q), veciño do concello de Castro Caldelas, falecido o 4 de setembro de 2010.</p>
    <p>Dispón o artigo 269 da Lei 2/2006, de dereito civil de Galicia, que os bens herdados por este título pola Comunidade Autónoma de Galicia serán destinados a establecementos de asistencia social ou institucións culturais que se sitúen, preferentemente e por esta orde, no lugar da derradeira residencia da persoa causante, no seu termo municipal, na súa comarca e, en todo caso, en territorio da Comunidade Autónoma galega.</p>
    <p>Para os anteriores efectos, establécese no artigo 10 do Decreto 94/1999, do 25 de marzo, sobre réxime administrativo da sucesión intestada a favor da Comunidade Autónoma de Galicia, trámite de información pública polo que se publicará un anuncio no <em>Diario Oficial de Galicia</em> para que os posibles beneficiarios dos bens da herdanza formulen alegacións.</p>
    <p>Segundo o anterior, en exercicio das competencias atribuídas á Secretaría Xeral Técnica e do Patrimonio nos artigos 4 da Lei 5/2011, do patrimonio da Comunidade Autónoma de Galicia, e 4 e 7 do Decreto 113/2022, polo que se establece a estrutura orgánica da Consellería de Facenda e Administración Pública, </p>
    <p class="dog-titulo">ANUNCIO:</p>
    <p>A apertura de trámite de información pública polo prazo dun mes, para que os posibles beneficiarios dos bens e dereitos procedentes da sucesión intestada de José Fernández Rodríguez, falecido o 4 de setembro de 2010, presenten as alegacións que consideren pertinentes perante a Consellería de Facenda e Administración Pública, dirixidas á Secretaría Xeral Técnica e do Patrimonio, Subdirección Xeral do Patrimonio, código expediente ABA/2013/0002, Edificio Administrativo San Caetano-bloque núm. 3, 15781 Santiago de Compostela. </p>
    <p>Contra este acto non se poderá interpoñer recurso, conforme o establecido no artigo 112 da Lei 39/2015, do procedemento administrativo común das administracións públicas, sen prexuízo de que as alegacións de oposición a este trámite sexan consideradas na resolución pola que se aprobe a conta xeral de liquidación e distribución dos bens hereditarios da herdanza, contra a cal se poderá presentar en tempo e forma o correspondente recurso.</p>
    <p>Santiago de Compostela, 27 de marzo de 2023</p>
    <footer><p>Jorge Atán Castro<br>Secretario xeral técnico e do Patrimonio <br>da Consellería de Facenda e Administración Pública</p></footer>

