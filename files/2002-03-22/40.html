---
date: '2002-03-22'
id: 53AA
page: 3
number: 58
agency: CONCELLO DE VIGO
section: VI. ANUNCIOS
title: >-
  Anuncio da aprobación definitiva da modificación puntual número 18 do Plan
  Xeral de Ordenación Urbana de Vigo, relativa ó trazado do primeiro cinto de
  circunvalación e acceso ó porto de Bouzas (expediente 5580/411).
range: Anuncio
url: 'https://www.xunta.gal/dog/Publicados/2002/20020322/Anuncio53AA_gl.html'
---
<p>O Pleno do Concello de Vigo, en sesión do día 28 de xaneiro de 2002, adoptou o seguinte acordo:</p>
<p>Primeiro.-Desestimar, polas razóns expostas na parte expositiva deste acordo, a alegación formulada pola mercantil Seromar, S.A., no período de exposición ó público do expediente, á modificación puntual nº 18 do vixente PXOU de Vigo, sobre as zonas afectadas polo trazado do primeiro cinto de circunvalación, comprendidas entre a avda. de Europa e a avda. Atlántida.</p>
<p>Segundo.-Aprobar definitivamente a modificación puntual nº 18 do Plan Xeral de Ordenación Urbana de Vigo, nas zonas afectadas polo trazado do primeiro cinto de circunvalación, comprendidas entre a avda. de Europa e a avda. Atlántida (expediente 5580/411), conforme a documentación redactada polos servicios municipais de planeamento urbanístico, a memoria da cal ten data do 5 de outubro de 2000, e coa rectificación que se deriva do requirimento formulado polo conselleiro da CPTOPV, no seu informe preceptivo do 5 de novembro de 2001, consistente na ampliación da zona cualificada coa ordenanza 3.3 de zonas culturais e sociais de 2.232 m a 3.245 m, o que supón un incremento en 1.013 m de superficie respecto da cualificada con esta ordenanza no expediente aprobado inicialmente, e unha diminución</p>
<p>na mesma superficie da zona cualificada na memoria inicialmente aprobada como zona verde e libre.</p>
<p>Terceiro.-Procédase á publicación deste acordo de aprobación definitiva no DOG e no BOP, de acordo co artigo 48 da Lei 1/1997, do 24 de marzo, do solo de Galicia, así como ás comunicacións e traslados previstos no punto 3º do devandito artigo.</p>
<p>Contra o devandito acordo, que pon fin á vía administrativa, poderá interpoñerse recurso contencioso-administrativo ante o Tribunal Superior de Xustiza de Galicia no prazo de dous meses, contados desde o día seguinte ó da publicación deste anuncio.</p>
<p>Así mesmo, este anuncio servirá de notificación nos termos previstos no artigo 59 da Lei de réxime xurídico das administracións públicas e do procedemento administrativo común, para todos aqueles propietarios que sexan descoñecidos, dos que se ignore o lugar de notificación, ou intentada esta, se non puidese practicar.</p>
<p>Vigo, 8 de febreiro de 2002.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

