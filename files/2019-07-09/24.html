---
date: '2019-07-09'
id: G0533-260619-0001
page: 32311
number: 129
agency: Consellería de Infraestruturas e Mobilidade
section: VI. Anuncios. a) Administración autonómica.
title: >-
  ANUNCIO do 14 de xuño de 2019, do Servizo de Mobilidade de Lugo, polo que se
  notifica o acordo de incoación do expediente sancionador en materia de
  transportes terrestres LU-00986-O-2019.
range: Anuncio
url: >-
  https://www.xunta.gal/dog/Publicados/2019/20190709/AnuncioG0533-260619-0001_gl.html
---
<p>A persoa titular do Servizo de Mobilidade de Lugo acordou a incoación do expediente sancionador LU-00986-O-2019 por infracción da normativa sobre transporte terrestre.</p>
    <p>Intentada a notificación do acordo de incoación por correo certificado con xustificante de recepción no domicilio que consta no correspondente expediente sancionador, esta foi devolta polo servizo de Correos. Por este motivo, e de conformidade co artigo 44 da Lei 39/2015, do 1 de outubro, do procedemento administrativo común das administracións públicas, a notificación efectúase por medio dun anuncio publicado no Boletín Oficial del Estado (BOE), que previamente se publica no Diario Oficial de Galicia. En consecuencia, mediante este anuncio notifícaselle o acordo de incoación ditado á persoa interesada.</p>
    <p>É informada de que o expediente sancionador está á súa disposición na oficina do Servizo de Mobilidade de Lugo.</p>
    <p>Outorgáselle un prazo de quince (15) días hábiles, contado desde o día seguinte ao da publicación deste anuncio no BOE, para alegar o que considere conveniente, presentando ou propoñendo as probas que considere oportunas.</p>
    <p>No suposto de que decida voluntariamente pagar a sanción antes de que transcorran trinta días contados desde o seguinte ao da publicación deste anuncio no BOE, a súa contía reducirase nun 30 % na forma prevista no artigo 146.3 da Lei 16/1987, do 30 de xullo, de ordenación dos transportes terrestres. A realización do dito pagamento implica a conformidade cos feitos denunciados, a renuncia a formular alegacións por parte da persoa interesada e a terminación do procedemento sancionador.</p>
    <p>Lugo, 14 de xuño de 2019</p>
    <footer><p>Mª del Pilar Represa Fernández<br>Xefa do Servizo de Mobilidade de Lugo</p></footer>

