---
date: '1998-01-14'
id: 91DE
page: 313
number: 8
agency: CONSELLERÍA DE MEDIO AMBIENTE
section: VI. ANUNCIOS
title: >-
  Orde do 18 decembro de 1997 pola que se exclúen do catálogo de montes de
  utilidade pública da provincia de Lugo, os montes San Estevo e Cutielos e
  Rodil pertencentes ás parroquias de Santa María Magdalena de Fonfría e
  Carballido do concello da Fonsagrada (Lugo).
range: Orde
url: 'https://www.xunta.gal/dog/Publicados/1998/19980114/Anuncio91DE_gl.html'
---
<p>De conformidade co establecido no artigo 43 do Regulamento de montes, do 22 de febreiro de 1962, e o Real decreto 1535/1984, do 20 de xuño, polo que se transfiren á Comunidade Autónoma de Galicia competencias en materia de conservación da natureza, esta consellería, por proposta da Dirección Xeral de Montes e Medio Ambiente Natural,</p>
<p>DISPÓN:</p>
<p>Artigo único.-Dar de baixa do Catálogo de Montes de Utilidade Pública da provincia de Lugo, por non reunir xa as condicións que foron determinantes para a súa inclusión, por petición do Concello da Fonsagrada, os montes San Estevo e Cutielos e Rodil pertencentes ás parroquias de Santa María Magdalena de Fonfría e Carballido que figuraban no C.U.P. cos números 27 e 22-A.1 respectivamente.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia e en contra dela só cabe interpor recurso contencioso-administrativo perante o Tribunal Superior de Xustiza de Galicia, no prazo de dous meses, contados desde o día seguinte ó da súa publicación.</p>
<p>Santiago de Compostela, 18 de decembro de 1997.</p>
<p>Carlos del Álamo Jiménez</p>
<p>Conselleiro de Medio Ambiente</p>
<p>10478</p>

