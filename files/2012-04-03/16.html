---
date: '2012-04-03'
id: G2346-140312-13513
page: 11887
number: 65
agency: Xulgado do Social número 3 da Coruña
section: V. Administración de xustiza.
title: EDICTO (ETX 3/2012).
range: Edicto
url: >-
  https://www.xunta.gal/dog/Publicados/2012/20120403/AnuncioG2346-140312-13513_gl.html
---
<p>Juan Rey Pita, secretario xudicial do Xulgado do Social número 3 da Coruña, fago saber que no procedemento de execución de títulos xudiciais 3/2012 deste xulgado do social, seguido por instancia de Carlos Moisés Arguello contra a empresa Casona Coruña, S.L., Fondo de Garantía Salarial, sobre despedimento, se ditou a seguinte resolución:</p>
    <p>«Auto.</p>
    <p>Maxistrado xuíz: Carlos Villarino Moure.</p>
    <p>A Coruña, 7 de marzo de 2012.</p>
    <p>– Antecedentes de feito:</p>
    <p>Primeiro. A sentenza recoñeceu a improcedencia do despedimento de Carlos Moisés Arguello efectuado pola empresa Casona Coruña, S.L., con efectos desde o 30.5.2011. Sen transcorrer o prazo fixado na sentenza e entendéndose que optou a empresa pola readmisión.</p>
    <p>Segundo. Carlos Moisés Arguello presentou demanda de execución alegando a súa non readmisión e pedindo a extinción da relación laboral co aboamento da indemnización legal correspondente e os salarios percibidos desde o despedimento ata a extinción daquela conforme as circunstancias da relación laboral reflectidas no título de execución.</p>
    <p>Terceiro. O incidente tivo lugar co resultado que consta nas actuacións.</p>
    <p>– Feitos probados:</p>
    <p>1º. A empresa non procedeu á readmisión do traballador.</p>
    <p>– Fundamentos de dereito:</p>
    <p>Único. Como resulta acreditado tras a realización da comparecencia e do silencio contraditorio da condenada, que non comparece malia estar debidamente citada para defender o seu dereito sen presentar o empresario proba suficiente que acredite que readmitiu o traballador nas mesmas condicións que antes do despedimento, debe terse como certo que a empresa non procedeu á readmisión do traballador nas mesmas condicións que dispón o título executado, o que leva consigo conforme establece o artigo 281.2 da LRXS que se dite auto que, segundo o artigo citado:</p>
    <p>a) Declarará extinguida a relación laboral na data da dita resolución.</p>
    <p>b) Acordará que lle aboen ao traballador as percepcións económicas previstas nos números 1 e 2 do artigo 56 do Estatuto dos traballadores. En atención ás circunstancias concorrentes e aos prexuízos ocasionados pola non readmisión ou pola readmisión irregular, poderá fixar unha indemnización adicional de ata quince días de salario por ano de servizo e un máximo de doce mensualidades. En ambos os dous casos, ratearanse os períodos de tempo inferiores a un ano e computarase como tempo de servizo o transcorrido ata a data do auto.</p>
    <p>c) Condenará o empresario ao aboamento dos salarios deixados de percibir desde a data da notificación da sentenza que por primeira vez declare a improcedencia ata a da mencionada solución.</p>
    <p>Non obstante o dito, á vista da entrada en vigor o 12 de febreiro de 2012 do Real decreto lei 3/2012, do 10 de febreiro, deben realizarse as seguintes precisións:</p>
    <p>Entende este xulgador que a indemnización por despedimento improcedente de 45 días por ano traballado ata un máximo de 42 mensualidades só se deveña ata a data de entrada en vigor do citado real decreto lei, e todo iso por prever este unha norma de dereito transitorio en canto ás indemnizacións. Así, a disposición transitoria quinta do citado real decreto lei sinala que:</p>
    <p>«… 2. A indemnización por despedimento improcedente dos contratos formalizados con anterioridade á entrada en vigor do presente real decreto lei calcularase a razón de 45 días de salario por ano de servizo polo tempo de prestación de servizos anterior á dita data de entrada en vigor e a razón de 33 días de salario por ano de servizo polo tempo de prestación de servizos posterior. O importe indemnizatorio resultante non poderá ser superior a 720 días de salario, salvo que do cálculo da indemnización polo período anterior á entrada en vigor deste real decreto lei resultase un número de días superior, caso en que se aplicará este como importe indemnizatorio máximo, sen que o dito importe poida ser superior a 42 mensualidades, en ningún caso».</p>
    <p>Pois ben, no suposto de autos a indemnización, dada unha antigüidade de 12.2.2008 e un salario mensual de 1202,10 euros e calculada ata o 11 de febreiro de 2012, a razón de 45 días por ano de servizo ata un máximo de 42 mensualidades, rateando por meses os períodos inferiores a un mes, ascende a 7.212,60 euros.</p>
    <p>Tal importe non supera os 720 días de salario.</p>
    <p>En consecuencia, debe ser incrementado coa indemnización de 33 días de salario por ano de servizo polo tempo de prestación de servizos entre o 12 de febreiro de 2012 e a data en que se dita o presente auto, todo iso ata os 720 días de salario indicados como límite máximo. Por iso lle corresponden 110,19 euros máis.</p>
    <p>Resulta un total pola indemnización de 7.322,79 euros.</p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva:</p>
    <p>1. Declaro extinguida a relación laboral que existía entre as partes na data da presente resolución.</p>
    <p>2. A empresa aboará a Carlos Moisés Arguello a cantidade de 7.322,79 euros, en concepto de indemnización por despedimento substitutoria da anteriormente fixada.</p>
    <p>3. Aboará igualmente a cantidade de 5.369,38 euros como salarios percibidos desde a data da sentenza ata o día da data.</p>
    <p>Modo de impugnación: mediante recurso de reposición que se interporá ante este órgano xudicial, no prazo dos tres días hábiles seguintes á súa notificación, con expresión da infracción cometida na resolución a xuízo do recorrente, sen que a interposición do recurso teña efectos suspensivos con respecto á resolución recorrida. Se o recorrente non tiver a condición de traballador ou beneficiario do réxime público de Seguridade Social, deberá consignar a cantidade de 25 euros, en concepto de depósito para recorrer, na conta de consignacións deste Xulgado do Social número 3 aberta en Banesto, conta n.º 1533 0000 30 0003 12, debendo indicar no campo concepto «Recurso», seguido do código «30 Social-Reposición». Se o ingreso se fai mediante transferencia bancaria deberá incluír tras a conta referida, separados por un espazo, o código «30 Social-Reposición». Se efectuase diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase indicando no campo de observacións a data da resolución recorrida utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así o acorda e asina SSª. Dou fe. O maxistrado xuíz. O secretario xudicial».</p>
    <p>E para que sirva de notificación en legal forma a Casona Grande Coruña, S.L., expido o presente para a súa inserción no <em>Diario Oficial de Galicia</em> e publicación no taboleiro de anuncios.</p>
    <p>A Coruña, 14 de marzo de 2012.</p>
    <footer><p>O secretario xudicial</p></footer>

