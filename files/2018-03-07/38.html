---
date: '2018-03-07'
id: G0424-230218-0003
page: 13567
number: 47
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 15 de febreiro de 2018, da Dirección Xeral de Enerxía e Minas, polo
  que se notifican as persoas interesadas as autorizacións administrativas
  previa e de construción das instalacións relativas ao parque eólico Pena
  Forcada-Catasol II (IN661A 2010/3-1).
range: Anuncio
url: >-
  https://www.xunta.gal/dog/Publicados/2018/20180307/AnuncioG0424-230218-0003_gl.html
---
<p>Por Resolución do 22 de decembro de 2017, da Dirección Xeral de Enerxía e Minas, outorgouse autorización administrativa previa e autorización administrativa de construción para o parque eólico Pena Forcada-Catasol II, no concello de Laxe (A Coruña), e promovido pola sociedade Gas Natural Fenosa Renovables, S.L.U. (IN661A 2010/3-1).</p>
    <p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, mediante este anuncio emprázanse a Asociación Ecoloxista Verdegaia, a Asociación Medioambiental Contramínate e a Asociación de Defensa Ambiental Salvemos Cabana para seren notificadas por comparecencia, por non ter sido posible practicar a notificación prevista na citada norma, logo dos intentos efectuados.</p>
    <p>As persoas interesadas ou os seus representantes legais deberán comparecer no prazo de dez (10) días hábiles, contados desde o seguinte ao da publicación deste anuncio, na sede da Dirección Xeral de Enerxía e Minas, sita no Edificio Administrativo San Caetano, s/n, bloque 5, 4º andar, en Santiago de Compostela, das 9.00 ás 14.00 horas, de luns a venres. A eficacia deste anuncio queda supeditada a súa publicación no taboleiro de edictos único (TEU) do Boletín Oficial del Estado.</p>
    <p>Transcorrido o prazo indicado no parágrafo anterior sen efectuarse a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>Santiago de Compostela, 15 de febreiro de 2018</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

