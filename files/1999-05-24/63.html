---
date: '1999-05-24'
id: B886
page: 6
number: 97
agency: CONCELLO DE XUNQUEIRA DE AMBÍA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19990524/AnuncioB886_gl.html'
---
<p>Por resolución da Alcaldía aprobouse o prego de condicións que rexerá o concurso para contratar, por procedemento aberto, tramitación urxente, a subministración de sinais. As unidades están fixadas no anexo I do prego de condicións.</p>
<p>De conformidade co disposto no artigo 79 da Lei 13/1995, do 18 de maio, de contratos das administracións públicas anúnciase o concurso, se ben aprazarase cando resulte necesario, de se presentaren reclamacións.</p>
<p>1. Entidade adxudicadora: Concello de Xunqueira de Ambía, praza San Rosendo, 1 - 32670 Xunqueira de Ambía (Ourense). Teléfono: 988 43 60 40. Fax: 988 43 60 69.</p>
<p>Dependencia que tramita o expediente: Secretaría do Concello, onde poderá obter copia do prego de condicións.</p>
<p>2. Obxecto do contrato: é obxecto do contrato a subministración de sinais segundo o anexo I do prego de condicións.</p>
<p>3. Tramitación, procedemento e forma de adxudicación:</p>
<p>a) Tramitación: urxente.</p>
<p>b) Procedemento: aberto.</p>
<p>c) Forma: concurso.</p>
<p>4. Orzamento base de licitación: 12.000.000 de ptas., IVE incluído.</p>
<p>5. Garantías:</p>
<p>a) Provisional: 2% do tipo ou base de licitación.</p>
<p>b) Definitiva: 4% do orzamento do contrato.</p>
<p>6. Presentación de ofertas: dentro dos 13 días naturais contados desde o seguinte ó da publicación do anuncio de licitación no BOP ou no Diario Oficial de Galicia, excepto sábados. Se o último día fose inhábil ou sábado o prazo finalizará o primeiro día hábil seguinte.</p>
<p>7. Gastos de anuncios e tributos: por conta do adxudicatario.</p>
<p>O que se fai público para cumprir co establecido no artigo 326 da Lei 5/1997, do 22 de xullo, da Administración local de Galicia.</p>
<p>Xunqueira de Ambía, 16 de abril de 1999.</p>
<p>O alcalde</p>
<p>Rubricado</p>

