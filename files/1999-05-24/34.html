---
date: '1999-05-24'
id: B812
page: 6
number: 97
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 14 de maio de 1999, da Delegación Provincial da Coruña, pola que
  se somete a información pública o proxecto sectorial de incidencia
  supramunicipal do parque eólico de Monte Marbán, sito no concello das Somozas.
  (Expediente 97/7-1).
range: Resolución
url: 'https://www.xunta.gal/dog/Publicados/1999/19990524/AnuncioB812_gl.html'
---
<p>Por acordo do Consello da Xunta de Galicia, na sua reunión do 10 de xullo de 1997, e por proposta da Consellería de Industria e Comercio, declarouse o plan eólico de Galicia como plan sectorial de incidencia supramunicipal, para os efectos previstos na Lei 10/1995, do 23 de novembro, de ordenación do territorio de Galicia.</p>
<p>Tamén por acordo do Consello da Xunta de Galicia, na súa reunión do 7 de maio de 1999, e por proposta da Consellería de Industria e Comercio, declarouse o plan sectorial do parque eólico de Monte Marbán, como plan sectorial de incidencia supramunicipal, para os efectos previstos na Lei 10/1995, do 23 de novembro, de ordenación do territorio de Galicia.</p>
<p>Polo tanto, en cumprimento do disposto no artigo 25.3º da citada lei, a teor do cal os plans ou proxectos que o Consello da Xunta, declare como de incidencia supramunicipal, someteranse durante o prazo mínimo dun mes ós tramites de información pública mediante o correspondente anuncio no Diario Oficial de Galicia, e de audiencia ante as entidades locais sobre as que indica o plan ou proxecto.</p>
<p>RESOLVO:</p>
<p>Someter a información pública o proxecto sectorial do parque eólico de Monte Marbán, declarado de</p>
<p>incidencia supramunicipal polo acordo do Consello da Xunta de Galicia do 7 de maio de 1999, polo prazo dun mes contado a partir da publicación desta resolución no Diario Oficial de Galicia.</p>
<p>Os interesados disporán do dito prazo para examina-lo proxecto sectorial do parque eólico na delegación provincial de Industria e Comercio e presentar ante esta delegación as alegacións pertinentes.</p>
<p>A Coruña, 14 de maio de 1999.</p>
<p>Jesús Espada Martínez</p>
<p>Delegado provincial da Coruña</p>

