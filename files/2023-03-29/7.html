---
date: '2023-03-29'
id: G0177-210323-0001
page: 20911
number: 62
agency: Axencia para a Modernización Tecnolóxica de Galicia
section: III. Outras disposicións.
title: >-
  RESOLUCIÓN do 20 de marzo de 2023 pola que se dá publicidade dúas encomendas
  de xestión á sociedade Redes de Telecomunicación Galegas Retegal, S.A.,
  financiadas ao 100 % no marco do eixe REACT-EU do programa operativo Feder
  Galicia 2014-2020 como resposta da Unión Europea á pandemia da COVID-19, para
  executar durante os anos 2022 e 2023.
range: Resolución
url: >-
  https://www.xunta.gal/dog/Publicados/2023/20230329/AnuncioG0177-210323-0001_gl.html
---
<p>De conformidade co previsto no artigo 8.4 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade do encargo da Axencia para a Modernización Tecnolóxica de Galicia (Amtega) ás seguintes encomendas de xestión:</p>
    <p>1. Resolución do 22 de decembro de 2021, da Axencia para a Modernización Tecnolóxica de Galicia, modificada pola Resolución do 21 de decembro de 2022 pola que se acorda encargar a Redes de Telecomunicación Galegas Retegal, S.A. determinados servizos para o desenvolvemento dunha rede de acceso IOT para autoprestación de servizos da Comunidade Autónoma de Galicia, susceptible de ser financiada ao 100 % no marco do eixe REACT-EU do programa operativo Feder Galicia 2014-2020 como resposta da Unión Europea á pandemia da COVID-19.</p>
    <p>– Actividade: execución das actuacións e investimentos necesarios para o desenvolvemento dunha rede de titularidade pública de aceso IOT no ámbito territorial da Comunidade Autónoma, así como a operación, xestión e mantemento das infraestruturas de rede resultante e a implantación de servizos sobre ela.</p>
    <p>– Natureza e alcance da xestión encargada: este encargo ten natureza intrasubxectiva ao ter a sociedade Redes de Telecomunicación Galegas, Retegal, S.A. a consideración de medio propio instrumental e servizo técnico da Administración da Xunta de Galicia, de acordo co establecido no Decreto 352/2009, do 2 de xullo (DOG núm. 140, do 20 de xullo).</p>
    <p>– Prazo de vixencia: desde o 22 de decembro de 2021 ata o 31 de decembro de 2023.</p>
    <p>– Modalidade de financiamento: tramitación anticipada, financiada ao 100 % no marco do eixe REACT-UE do programa operativo Feder Galicia 2014-2020 como resposta da Unión Europea á pandemia da COVID-19, con cargo á partida orzamentaria 04.A1.571A.603.0 dos orzamentos da Axencia para a Modernización Tecnolóxica de Galicia e código de proxecto 2021 00014.</p>
    <p>2. Resolución do 31 de xaneiro de 2022, da Axencia para a Modernización Tecnolóxica de Galicia, modificada pola Resolución do 30 de decembro de 2022 pola que se encarga á Sociedade Redes de Telecomunicación Galegas Retegal, S.A. o desenvolvemento, xestión e mantemento de infraestruturas públicas no marco da actuación de extensión de redes de telefonía móbil en núcleos rurais e illados, financiado ao 100 % no marco do eixe REACT-UE do programa operativo Feder Galicia 2014-2020 como resposta da Unión Europea á pandemia da COVID-19.</p>
    <p>– Actividade: execución de me0didas de apoio da extensión de redes de telefonía móbil en núcleos rurais e illados para dotar de cobertura de telefonía móbil en zonas que carecen de cobertura, é dicir, zonas en que non se poden realizar actualmente chamadas de voz con redes de telefonía móbil con ningún operador.</p>
    <p>– Natureza e alcance da xestión encargada: este encargo ten natureza intrasubxectiva ao ter a sociedade Redes de Telecomunicación Galegas, Retegal, S.A. a consideración de medio propio instrumental e servizo técnico da Administración da Xunta de Galicia, de acordo co establecido no Decreto 352/2009, do 2 de xullo (DOG núm. 140, do 20 de xullo)</p>
    <p>– Prazo de vixencia: desde o 31 de xaneiro de 2022 ata o 31 de decembro de 2023.</p>
    <p>– Modalidade de financiamento: esta actuación financiarase ao 100 % no marco do eixe REACT-UE do programa operativo Feder Galicia 2014-2020 como resposta da Unión Europea á pandemia da COVID-19, con cargo á partida orzamentaria 04.A1.571A.603.0 dos orzamentos da Axencia para a Modernización Tecnolóxica de Galicia e código de proxecto 2021 00014.</p>
    <p>Santiago de Compostela, 20 de marzo de 2023</p>
    <footer><p>Julián Cerviño Iglesia<br>Director da Axencia para a Modernización Tecnolóxica de Galicia</p></footer>

