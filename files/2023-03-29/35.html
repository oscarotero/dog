---
date: '2023-03-29'
id: V0653-070323-0020
page: 20983
number: 62
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 7 de marzo de 2023, da Xefatura Territorial de Lugo, pola que se
  concede a autorización administrativa previa e de construción dunha
  instalación eléctrica no concello de Sarria (expediente IN407A 2022/138 AT).
range: Resolución
url: >-
  https://www.xunta.gal/dog/Publicados/2023/20230329/AnuncioV0653-070323-0020_gl.html
---
<p>Visto o expediente para outorgamento da autorización administrativa previa e de construción da instalación eléctrica que a continuación se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: rúa A Batundeira, 2, Velle (Ourense).</p>
    <p>Denominación: regulamentación da LMTA SAR806 no tramo entre os apoios nº 39B-27 e nº 39B-40 (Sarria).</p>
    <p>Situación: concello de Sarria.</p>
    <p>Características técnicas:</p>
    <p>• Liña de media tensión aérea de 20 kV SAR806 (expediente 2601 AT) coa orixe no apoio proxectado nº 39B-31 e final no apoio proxectado nº 39B-33, cunha lonxitude de 229 metros de condutor proxectado tipo LA-56, substitúense os apoios existentes de formigón núms. 39B-33, 39B-32 e 39B-31 por tres apoios novos de celosía tipo C-14/1000, C-14/2000 e C-14/2000 respectivamente, substitúese tamén 43 metros de condutor entre os apoios 39B-32 e 39B-32-CT.</p>
    <p>• Desmóntanse os elementos de manobra con matrícula XS 27HC13 e XS 27HC14, e instálanse XS no seu lugar. </p>
    <p>Finalidade da instalación: regulamentación de instalacións.</p>
    <p>Orzamento: 16.397,68 €.</p>
    <p>Documentación que se acompaña:</p>
    <p>• Separata para o Concello de Sarria.</p>
    <p>• Separata para a Deputación Provincial de Lugo.</p>
    <p>• Separata para Telefónica.</p>
    <p>• Separata para a Consellería de Cultura.</p>
    <p>• Separata para o Ministerio de Transportes, Mobilidade e Axenda Urbana.</p>
    <p>Esta xefatura territorial, de acordo coas competencias que resultan do Decreto 116/2022, do 23 de xuño, polo que se establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia,</p>
    <h2>RESOLVE:</h2>
    <p>En relación coa instalación de alta tensión, conceder a autorización administrativa previa e de construción ás ditas instalacións sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento das seguintes condicións:</p>
    <p>Primeira. As instalacións deberán axustarse na súa execución ao disposto no citado proxecto de execución. A dirección de obra será realizada por técnico competente.</p>
    <p>Segunda. O peticionario asegurará o mantemento e vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento se deberán cumprir as normativas e directrices vixentes que sexan de aplicación, en particular, canto establece a Lei 24/2013, do 26 de decembro, do sector eléctrico, o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas da alta tensión e as súas instrucións técnicas complementarias, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que xulgue pertinente o seu dereito.</p>
    <p>Lugo, 7 de marzo de 2023</p>
    <footer><p>Gustavo José Casasola de Cabo<br>Xefe territorial de Lugo</p></footer>

