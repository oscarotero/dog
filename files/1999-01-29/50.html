---
date: '1999-01-29'
id: '3336'
page: 1
number: 19
agency: CONCELLO DA PASTORIZA
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1999/19990129/Anuncio3336_gl.html'
---
<p>Exposición pública da modificación puntual do Plan Parcial do Parque Empresarial da Pastoriza.</p>
<p>Aprobada inicialmente polo pleno deste concello, en sesión celebrada o día 17 de decembro de 1998, a modificación puntual do Plan Parcial do Parque Empresarial da Pastoriza, en desenvolvemento do anexo IV das normas complementarias e subsidiarias provinciais, de conformidade co disposto no artigo 42 da Lei 1/1997, do solo de Galicia, sométese a información pública polo prazo dun mes, contado a partir do día seguinte ó da inserción deste edicto no Diario Oficial de Galicia, durante o cal poderá ser examinado na secretaría deste concello e formular ante esta alcaldía as alegacións que se coiden oportunas.</p>
<p>Conforme dispón o artigo 34 da lei citada, queda suspendido o outorgamento de licencias de parcelación de terreos, edificacións e demolicións, no ámbito territorial afectado pola modificación do plan parcial. Esta suspensión terá unha duración máxima dun ano e extinguirase, en todo caso, coa aprobación definitiva da modificación puntual do plan.</p>
<p>A Pastoriza, 13 de xaneiro de 1999.</p>
<p>Áurea Castro Conde</p>
<p>Alcaldesa accidental</p>

