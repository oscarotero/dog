---
date: '1999-01-29'
id: 326E
page: 1
number: 19
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 22 de xaneiro de 1999 pola que se ordena a publicación do acordo
  do Consello da Xunta de Galicia do 21 de xaneiro de 1999, polo que se modifica
  a relación de postos de traballo da Consellería de Xustiza, Interior e
  Relacións Laborais.
range: Resolución
url: 'https://www.xunta.gal/dog/Publicados/1999/19990129/Anuncio326E_gl.html'
---
<p>A necesidade de adapta-lo vixente cadro de persoal da Academia Galega de Seguridade á estructura orgánica establecida no Decreto 23/1993, do 11 de febreiro (DOG nº 31, do 16 de febreiro), así como á nova localización da Academia na Estrada, fan necesario aprobar unha nova relación de postos de traballo da Academia Galega de Seguridade.</p>
<p>En consecuencia, por proposta da Consellería de Xustiza, Interior e Relacións Laborais, oídas as organizacións sindicais presentes na Mesa Xeral de Negociación da Comunidade Autónoma de Galicia e a Comisión de Persoal, o Consello da Xunta de Galicia na súa reunión do día vinteún de xaneiro de mil novecentos noventa e nove,</p>
<p>ACORDA:</p>
<p>1. Modifica-la vixente relación de postos de traballo da Consellería de Xustiza, Interior e Relacións Laborais, nos termos que se sinalan no anexo.</p>
<p>2. Ordena-la publicación da dita modificación no Diario Oficial de Galicia para efectos da súa entrada en vigor a partir do día seguinte a ela.</p>
<p>3. Clasificar como postos de libre designación, de acordo coas motivacións que se especifican, os seguintes:</p>
<table><tbody><tr><td></td></tr>
<tr><td></td></tr>
<tr><td>Código</td><td>Denominación</td><td>Motivación</td></tr>
<tr><td></td></tr>
</tbody></table>
<table><tbody><tr><td>XU. A01.00.000.36170.001</td><td>Secretario/a director/a xeral</td><td>Artigo 6 da Orde da Consellería da Presidencia e Administración Pública do 21 de novembro de 1989 (DOG nº 232, do 4 de decembro).
Posto de confianza.</td></tr>
<tr><td></td></tr>
<tr><td>XU.A01.00.000.36170.021</td><td>Sección Habilitación</td><td>Posto de especial responsabilidade polo manexo de fondos públicos.</td></tr>
<tr><td></td></tr></tbody></table>
<p>Visto o acordo adoptado polo Consello da Xunta de Galicia na súa reunión do día vinteún de xaneiro de mil novecentos noventa e nove, relativo á modificación da relación de postos de traballo da Consellería de Xustiza, Interior e Relacións Laborais, coa finalidade de cumprir este acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 22 de xaneiro de 1999.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

