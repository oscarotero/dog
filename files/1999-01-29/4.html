---
date: '1999-01-29'
id: '3272'
page: 1
number: 19
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 22 de xaneiro de 1999 pola que se ordena a publicación do acordo
  do Consello da Xunta de Galicia do 21 de xaneiro de 1999, polo que se modifica
  a relación de postos de traballo da Consellería de Cultura, Comunicación
  Social e Turismo.
range: Resolución
url: 'https://www.xunta.gal/dog/Publicados/1999/19990129/Anuncio3272_gl.html'
---
<p>O artigo 4, parágrafo segundo do Decreto 210/1989, do 5 de outubro (DOG nº 203, do 23) e o artigo 7, parágrafo segundo do Decreto 325/1996, do 26 de xullo (DOG nº 136, do 9 de agosto) regulan a forma de provisión dos postos de director do Centro Galego de Artes da Imaxe e do Centro Galego de Arte Contemporánea, respectivamente.</p>
<p>O Decreto 225/1998, do 17 de xullo (DOG nº 147, do 31) polo que se modifica o Decreto 8/1998, do 8 de xaneiro, crea o Servicio de Vixilancia e Inspección do Patrimonio na Subdirección Xeral de Protección do Patrimonio Cultural.</p>
<p>En consecuencia, por proposta da Consellería de Cultura, Comunicación Social e Turismo, oídas as organizacións sindicais presentes na Mesa Xeral de Negociación da Comunidade Autónoma de Galicia e a Comisión de Persoal, o Consello da Xunta de Galicia na súa reunión do día vinteún de xaneiro de mil novecentos noventa e nove,</p>
<p>ACORDA:</p>
<p>Primeiro.-Modifica-la vixente relación de postos de traballo da Consellería de Cultura, Comunicación Social e Turismo, nos termos que se sinalan no anexo ó presente acordo.</p>
<p>Segundo.-Ordena-la publicación da dita modificación no Diario Oficial de Galicia.</p>
<p>Visto o acordo adoptado polo Consello da Xunta de Galicia na súa reunión do 21 de xaneiro de 1999, relativo á modificación da relación de postos de tra-</p>
<p>ballo da Consellería de Cultura, Comunicación Social e Turismo, coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 22 de xaneiro de 1999.</p>
<p>Dositeo Rodríguez Rodríguez</p>
<p>Conselleiro da Presidencia e Administración</p>
<p>Pública</p>
<p>ANEXO</p>
<p>Consellería de Cultura, Comunicación Social</p>
<p>e Turismo</p>
<p>Na relación de postos de traballo da Consellería de Cultura, Comunicación Social e Turismo publicada no DOG nº 252, do 27 de decembro de 1996, na páxina 11.863 realízanse as seguintes modificacións:</p>
<p>Persoal funcionario.</p>
<p>Supresións:</p>
<p>-No centro de destino «DIRECCIÓN XERAL DO PATRIMONIO CULTURAL», suprímese o posto «CU.C04.00.000.15770.006. POSTO BASE GRUPO A».</p>
<p>-No centro de destino «CENTRO GALEGO DE ARTE CONTEMPORÁNEA (CGAC)» suprímese o posto con código «CU.C04.00.003.15770.001. DIRECTOR».</p>
<p>Modificacións:</p>
<p>-No centro de destino «S.X. DO INSTITUTO DE CONSERVACIÓN E RESTAURACIÓN DE BENS CULTURAIS», no posto «CU.C04.00.002.15770.001. SUBDIRECTOR XERAL DO ICRBC», na columna «Formación específica» suprímese «959».</p>
<p>Creacións:</p>
<p>-No centro de destino «S.X. DE PROTECCIÓN DO PATRIMONIO CULTURAL», créase o seguinte posto de traballo:</p>
<p>Código do posto: «CU.C04.00.001.15770.044».</p>
<p>Denominación: «XEFE DO SERVICIO DE VIXILANCIA E INSPECCIÓN DO PATRIMONIO CULTURAL».</p>
<p>Vacante: «SI».</p>
<p>Nivel: «28».</p>
<p>Complemento específico: «1.703.640».</p>
<p>Tipo posto: «S».</p>
<p>Forma de provisión: «LD».</p>
<p>Grupo: «AB».</p>
<p>Corpo/escala: «XERAL/ESPECIAL».</p>
<p>Supresións:</p>
<p>-Na páxina 11.871, no centro de destino «CGAI (A CORUÑA)», suprímese o posto co código «CU.C99.40.801.15001.001. DIRECTOR DO CENTRO GALEGO DE ARTES DA IMAXE».</p>

