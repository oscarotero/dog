---
date: '1999-01-29'
id: '3346'
page: 1
number: 19
agency: CONCELLO DE FERROL
section: VI. ANUNCIOS
title: Convocatoria do XIII Premio Internacional de Gravado Máximo Ramos.
range: Convocatoria
url: 'https://www.xunta.gal/dog/Publicados/1999/19990129/Anuncio3346_gl.html'
---
<p>Bases.</p>
<p>Primeira.-O obxectivo principal da presente convocatoria é a de fomentar e dar a coñece-la arte do gravado, así mesmo amplia-la colección de obra gráfica dos actuais fondos do Museo Municipal.</p>
<p>Segunda.-Poderán concorrer a este certame tódolos artistas de calquera nacionalidade que así o desexen.</p>
<p>Terceira.-A dotación económica dos premios ascende na súa totalidade á cantidade de 1.750.000 ptas.</p>
<p>Primeiro premio: 800.000 ptas. (impostos incluídos).</p>
<p>Segundo premio: 400.000 ptas. (impostos incluídos).</p>
<p>Terceiro premio: 250.000 ptas. (impostos incluídos).</p>
<p>Premio «Xoves artistas galegos» dotado con 100.000 ptas. (impostos incluídos), destinado a premia-la millor obra dun artista nacido en Galicia e que non cumprinse os 26 anos (indispensable enviar fotocopia do DNI).</p>
<p>Dúas mencións de 100.000 ptas. cada unha (impostos incluídos).</p>
<p>Cuarta.-Cada artista poderá presentar unha estampación sobre papel non superior a 100x70 cm asinada polo autor, sen enmarcar (condición indispensable non ter sido presentada a ningún outro concurso) e realizada con posterioridade ó ano 1995.</p>
<p>Quinta.-O certame está aberto a tódalas técnicas gráficas reproducibles (gravado, calcográfico, xilografía, litografía, serigrafía) agás as impresións informáticas de fotografía e de reproducción de ofsset.</p>
<p>Sexta.-Non se aceptarán as probas de estado e os monotipos.</p>
<p>Sétima.-As obras virán acompañadas dunha ficha técnica debidamente cuberta:</p>
<p>Nome do artista.</p>
<p>Domicilio e número de teléfono ou fax.</p>
<p>Prezo de venda.</p>
<p>Técnica utilizada.</p>
<p>Ano de realización.</p>
<p>Fotografía ou diapositiva da obra.</p>
<p>Currículum vitae.</p>
<p>Oitava.-Toda a documentación, conxuntamente coa obra, enviarase a portes pagados ó seguinte enderezo:</p>
<p>Apartado de correos nº 2.</p>
<p>XIII Premio de Gravado Máximo Ramos.</p>
<p>Concello de Ferrol.</p>
<p>15701 Ferrol (A Coruña) España.</p>
<p>Novena.-O prazo de admisión será o comprendido entre a data de publicación no DOG e o 30 de abril de 1999.</p>
<p>Décima.-Da totalidade das obras recibidas, o xurado fará unha selección para concorrer ós premios, participar na mostra e figurar no catálogo con opción por parte do Concello de Ferrol para a adquisición da dita obra.</p>
<p>Décimo primeira.-As obras seleccionadas exporanse no Centro Cultural Municipal na rúa Concepción Arenal da cidade de Ferrol.</p>
<p>Décimo segunda.-O xurado está facultado para a concesión dos premios, así como tamén para declarar deserto calquera deles.</p>
<p>A decisión do xurado será inapelable.</p>
<p>Décimo terceira.-Ó remata-la exposición, tanto as obras seleccionadas como as non seleccionadas polo xurado devolveranse ós seus autores a través do sistema que decida o comité organizador.</p>
<p>Décimo cuarta.-As obras enviadas polo Concello de Ferrol que non cheguen ó seu lugar de orixe, sexan extraviadas ou devoltas ó concello por causas alleas á nosa vontade permanecerán depositadas no Museo Municipal durante un período de 4 meses. De non ser reclamadas polos seus autores neste prazo pasarán a engrosa-lo patrimonio do Concello de Ferrol.</p>
<p>Décimo quinta.-Tódalas obras premiadas quedarán en propiedade do Museo Municipal.</p>
<p>Décimo sexta.-O gañador do primeiro premio, dotado con 800.000 ptas., está obrigado a entrega-la prancha correspondente ó traballo presentado, así como 25 exemplares numerados e asinados.</p>
<p>Décimo sétima.-O xurado estará formado polo alcalde de como presidente ou concelleiro en quen delegue, ademáis dun director técnico e un secretario, así como cinco vocais de recoñecido prestixio no campo das belas artes.</p>
<p>Décimo oitava.-A decisión do xurado darase a coñecer durante os actos de inauguración da exposición.</p>
<p>Décimo novena.-O Concello de Ferrol porá o máximo celo no coidado de tódalas obras, pero non responderá dos desperfectos, roubos ou extravíos que puideran derivarse do seu transporte.</p>
<p>Vixésima.-As decisións do xurado serán inapelables. O alcalde-presidente do concello queda facultado para a adaptación destas bases ás necesidades de organización, sen que en ningún caso tales adaptacións poidan supoñer unha modificación substancial.</p>
<p>Vixésimo primeira.-A presentación das obras a concurso implica a total aceptación das presente bases polos artistas participantes.</p>
<p>Juan Blanco Rouco</p>
<p>Alcalde</p>

