---
date: '2000-09-04'
id: 10CCA
page: 12
number: 171
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/2000/20000904/Anuncio10CCA_gl.html'
---
<p>A Comisión de Goberno do Concello de Santiago de Compostela, na sesión que tivo lugar o día 7 de agosto de 2000, aprobou inicialmente o estudio</p>
<p>de detalle da parcela hoteleira do solo urbanizable non programado número 6 (SUNP-6) de San Lázaro, promovido por Metrovacesa, e a actuación polo sistema de compensación de propietario único.</p>
<p>A parcela obxecto do estudio ten unha superficie 9.437,55 m e estrema:</p>
<p>Norte: terreos do Pazo de Congresos e praza pública.</p>
<p>Sur: rúa de Fernando Casas Novoa.</p>
<p>Leste: avda. Torrente Ballester.</p>
<p>Oeste: parcela Hotel Puerta del Camino.</p>
<p>A aprobación inicial do estudio de detalle determina automaticamente, por aplicación do disposto no artigo 34.2º da LSG, a suspensión do outorgamento de licencias no ámbito obxecto de ordenación para tódolos usos e obras que resulten incompatibles coa ordenación proxectada.</p>
<p>En cumplimento do que dispón o artigo 44.3º da Lei 1/1997, do solo de Galicia (LSG), o expediente sométese a información pública durante o prazo dun mes, contado a partir do día seguinte ó da publicación deste anuncio no Diario Oficial de Galicia e nun periódico de circulación na provincia. Durante este prazo, os interesados poderán consulta-lo expediente na sección de Planeamento e Xestión e formular por escrito as alegacións que xulguen oportunas.</p>
<p>Santiago de Compostela, 28 de agosto de 2000.</p>
<p>Encarna Otero Cepeda</p>
<p>Alcaldesa en funcións</p>

