---
date: '2018-10-08'
id: G0424-280918-0002
page: 45149
number: 192
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 28 de setembro de 2018, da Xefatura Territorial de Lugo, pola
  que se concede a autorización administrativa previa e de construción dunha
  instalación eléctrica no concello de Láncara (expediente IN407A 2017-89-2,
  8563 AT).
range: Resolución
url: >-
  https://www.xunta.gal/dog/Publicados/2018/20181008/AnuncioG0424-280918-0002_gl.html
---
<p>Visto o expediente para outorgamento da autorización administrativa previa e de construción para a instalación eléctrica que a continuación se describe:</p>
    <p>Solicitante: Ganadería Rivas Gómez, S.C.</p>
    <p>Domicilio social: Toirán, 2, Láncara.</p>
    <p>Denominación: modificado do proxecto de execución de LMTA, LMTS, CTA para granxa no lugar de Sebrín, Toirán (O Salvador).</p>
    <p>Situación: concello de Láncara.</p>
    <p>Características técnicas:</p>
    <p>• LMT aérea a 20 kV con orixe no apoio anterior (existente) ao CT Sebrín propiedade de Union Fenosa e final no apoio proxectado nº 1, tipo HV-1000/13, cunha lonxitude de 10 metros en condutor tipo LA-56.</p>
    <p>• LMT aérea a 20 kV con orixe no apoio proxectado nº 1 tipo HV-1000/13 no cal se instala un interruptor telecontrolado e final no apoio proxectado nº 2 tipo HV-1000/13, no cal se realiza un paso aéreo a soterrado, cunha lonxitude de 96 metros en condutor tipo LA-56.</p>
    <p>• LMT soterrada a 20 kV con orixe no apoio proxectado nº 2 tipo HV-1000/13 e final no CTI proxectado sobre apoio de formigón tipo HV-1000/11, cunha lonxitude de 1.088 metros en condutor tipo RHZ1-95.</p>
    <p>• CTI proxectado sobre apoio de formigón tipo HV-1000/11, cunha potencia proxectada de 100 kVA e unha relación de transformación de 20.000/400-230 V.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, no Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial, de acordo coas competencias que resultan dos decretos 135/2017, do 28 de decembro, polos que se crea e establece a estrutura orgánica da consellería, y tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia,</p>
    <h2>RESOLVE:</h2>
    <p>Conceder a autorización administrativa previa e de construción ás ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independientemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o conselleiro de Economía, Emprego e Industria no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que estime pertinente ao seu dereito.</p>
    <p>Lugo, 28 de setembro de 2018</p>
    <footer><p>Pilar Fernández López<br>Xefa territorial de Lugo</p></footer>

