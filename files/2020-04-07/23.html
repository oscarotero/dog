---
date: '2020-04-07'
id: G0424-250320-0003
page: 17989
number: 68
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 24 de marzo de 2020, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello de Lugo (expediente IN407A 2019/40 AT).
range: Resolución
url: >-
  https://www.xunta.gal/dog/Publicados/2020/20200407/AnuncioG0424-250320-0003_gl.html
---
<p>Visto o expediente para o outorgamento da autorización administrativa previa e de construción para a instalación eléctrica que a seguir se describe:</p>
    <p>– Solicitante: Barras Eléctricas Galaico-Asturianas, S.A.</p>
    <p>– Domicilio social: polígono empresarial das Gándaras, parcela U2, rúa Aller Ulloa, Ramón María, nº 9, 27003 Lugo.</p>
    <p>– Denominación: soterramiento de DC Ceao 1-2 polígono Ceao zona este (Lugo).</p>
    <p>– Situación: concello de Lugo.</p>
    <p>– Características técnicas:</p>
    <p>• Liña soterrada de media tensión con orixe na liña soterrada de media tensión dirección CS Arenal (9307) e final no CT Ceao 1 (5139), cunha lonxitude de 711 metros en condutor tipo RHZ1-240 mm.</p>
    <p>• Liña soterrada de media tensión CT Mármoles P (8211) consistente no desprazamento de 6 metros de liña de media tensión existente en condutor RHZ1-95 desde conversión en apoio existente por desmontar ata cela existente en CS Industria 91 (1881).</p>
    <p>• Liña soterrada de media tensión CT Plásticos Arias (6235) consistente no desprazamento de 6 metros de liña de media tensión existente en condutor RHZ1-95 desde conversión en apoio existente por desmontar ata cela en centro de seccionamento Plásticos Arias proxectado.</p>
    <p>• Liña soterrada de media tensión CT Plásticos Arias (6235) consistente no desprazamento de 7 metros de liña de media tensión existente en condutor RHZ1-95 desde conversión en apoio existente por desmontar ata cela en centro de seccionamento Plastifer proxectado.</p>
    <p>• Centro de transformación prefabricado Ceao 2, cunha potencia de 630 kVA e unha relación de transformación 20.000/400-230 V, no cal se instalan dúas celas de liña e unha de protección.</p>
    <p>• Centro se seccionamento prefabricado Plásticos Arias, no cal se instalan dúas celas de liña e unha de protección.</p>
    <p>• Centro se seccionamento prefabricado Plastifer, no cal se instalan dúas celas de liña e unha de protección.</p>
    <p>• Liña soterrada de baixa tensión do CT Ceao 2, formada por seis circuítos, con orixe no cadro de baixa do CT Ceao 2 e final na RBT aérea proxectada, cunha lonxitude de 31 metros de RV-50, 172 de RV-150 e 43 metros de RV-240.</p>
    <p>• Liña aérea de baixa tensión do CT Ceao 2, con orixe na RBT soterrada e final nas RBT existentes cunha lonxitude de 17 metros de RZ-25 e 45 metros de RZ-95.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310) do sector eléctrico e no título VII, capítulo II do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, no Real decreto 337/2014, do 9 de maio, polo que se aproba o Regulamento sobre condicións técnicas e garantías de seguranza en instalacións eléctricas de alta tensión e as súas instrucións técnicas complementarias, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 5/2017, do 19 de outubro, de fomento da implantación de iniciativas empresariais en Galicia, esta xefatura territorial, de acordo cas competencias que resultan do Decreto 135/2017, do 28 de decembro, polo que se crea e establece a estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>Conceder a autorización administrativa previa e de construción ás ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguranza establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o conselleiro de Economía, Emprego e Industria no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que se considere pertinente.</p>
    <p>Lugo, 24 de marzo de 2020 </p>
    <footer><p>Pilar Fernández López<br>Xefa territorial de Lugo</p></footer>

