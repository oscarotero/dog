---
date: '2020-04-07'
id: G0424-100320-0016
page: 17996
number: 68
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 10 de marzo de 2020, da Xefatura Territorial de Pontevedra, polo
  que se notifica o expediente sancionador por infraccións das persoas
  traballadoras ou asimiladas, beneficiarias e solicitantes de prestacións por
  desemprego X8622840W/10-02-2020/2.1.E.
range: Anuncio
url: >-
  https://www.xunta.gal/dog/Publicados/2020/20200407/AnuncioG0424-100320-0016_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, as notificacións que non se puidesen efectuar faranse por medio de anuncio no <em>Boletín Oficial del Estado </em>(BOE), co contido sinalado no artigo 46 da mesma lei, e a súa eficacia quedará supeditada á súa publicación no taboleiro de edictos único (TEU) do BOE.</p>
    <p>Polo anterior, e despois de tentar a notificación persoal no domicilio que consta nos nosos arquivos, notifícaselle á persoa traballadora ou asimilada, beneficiaria e solicitante de prestacións por desemprego que se sinala no anexo, a comunicación de inicio ou resolución do procedemento sancionador por infraccións na orde social. A seguir publícase o presente anuncio, que terá efectos a partir do día seguinte ao da súa publicación no BOE. </p>
    <p>Para o caso de comunicación de inicio do procedemento sancionador, outórgaselle un prazo de quince (15) días hábiles, contados desde o día seguinte ao da publicación deste anuncio no BOE, para alegar o que considere conveniente, presentando a documentación que considere oportuna. </p>
    <p>Para o caso de resolucións do procedemento sancionador, a resolución sancionadora esgota a vía administrativa e poderá interpoñer, dentro do prazo de trinta (30) días hábiles desde o día seguinte ao da publicación deste anuncio no BOE, reclamación administrativa previa, conforme o previsto no artigo 71 da Lei 36/2011, do 10 de outubro, reguladora da xurisdición social. Contra as resolucións das reclamacións administrativas previas en materia de prestacións da Seguridade Social, que esgotan a vía administrativa cabe formular demanda perante o xulgado do social competente, no prazo de dous meses seguintes a partir do día seguinte ao da publicación deste anuncio no BOE.</p>
    <p>Para o coñecemento do texto íntegro do acto que se notifica e constancia deste coñecemento, a persoa interesada poderá comparecer debidamente acreditada na oficina de emprego que corresponda, das 9.00 ás 14.00 horas, de luns a venres. </p>
    <p>Sen prexuízo do anterior e en virtude do disposto no citado artigo 44, parágrafo segundo, da Lei 39/2015, do 1 de outubro, este anuncio publícase no <em>Diario Oficial de Galicia</em>.</p>
    <p>Pontevedra, 10 de marzo de 2020</p>
    <footer><p>Ignacio Rial Santomé<br>Xefe territorial de Pontevedra</p></footer>
    <h2>ANEXO</h2>
    <table>
     <tbody>
      <tr>
       <td>Interesado/a (DNI/NIE)</td>
       <td>Nº expediente</td>
       <td>Acto que se notifica</td>
       <td>Concello</td>
      </tr>
      <tr>
       <td>X8622840W</td>
       <td>X8622840W/10-02-2020/2.1.E</td>
       <td>Comunicación de inicio de procedemento sancionador</td>
       <td>Vigo</td>
      </tr>
     </tbody>
    </table>

