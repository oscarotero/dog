---
date: '2022-04-22'
id: C3K1-130422-0001
page: 24522
number: 77
agency: Consellería de Sanidade
section: II. Autoridades e persoal. b) Nomeamentos.
title: >-
  RESOLUCIÓN do 11 de abril de 2022 pola que se concede a renovación da
  acreditación do Comité Territorial de Ética da Investigación de Santiago-Lugo
  e se procede ao nomeamento dos seus membros.
range: Resolución
url: >-
  https://www.xunta.gal/dog/Publicados/2022/20220422/AnuncioC3K1-130422-0001_gl.html
---
<p>O Decreto 63/2013, do 11 de abril, polo que se regulan os comités de ética da investigación en Galicia (DOG núm. 77, do 22 de abril), ten por obxecto determinar os fins, obxectivos, funcionamento, composición e procedemento de acreditación do Comité Autonómico de Ética da Investigación de Galicia e dos comités territoriais de ética da investigación, como órganos colexiados encargados da valoración ética, metodolóxica e legal dos estudos de investigación con seres humanos, o seu material biolóxico ou os seus datos de carácter persoal no seu respectivo ámbito de actuación.</p>
    <p>O capítulo III do citado Decreto 63/2013 –artigos 7 a 10– regula os comités territoriais de ética da investigación e prevé a súa constitución, logo de acreditación, para tres ámbitos xeográficos de actuación; un deles é o de Santiago-Lugo (que inclúe a Área Sanitaria de Santiago de Compostela e Barbanza, e a Área Sanitaria de Lugo, A Mariña e Monforte de Lemos). </p>
    <p>Mediante a Resolución do 6 de febreiro de 2018 (DOG núm. 32, do 14 de febreiro) concedeuse a acreditación do Comité Territorial de Ética da Investigación de Santiago-Lugo, determinouse cal sería a súa sede e procedeuse ao nomeamento dos seus membros.</p>
    <p>Unha vez transcorrido o período de catro anos, María Pilar Rodríguez Ledo, presidenta do Comité Territorial de Ética da Investigación de Santiago-Lugo presentou escrito no cal, ao abeiro do que dispón o artigo 11 do Decreto 63/2013, solicita a renovación da acreditación dese comité territorial.</p>
    <p>Unha vez examinada a documentación presentada xunto coa dita solicitude, e logo de comprobación do cumprimento do disposto nos artigos 9 e 11.4 do Decreto 63/2013, do 11 de abril, o 8 de marzo de 2022, o xerente do Servizo Galego de Saúde efectuou, con base no disposto no artigo 11.7 do dito decreto, unha proposta favorable á renovación da acreditación daquel comité, así como unha proposta de designación dos seus membros.</p>
    <p>Por todo o anterior, de conformidade co disposto no número 5 do artigo 9, e nos números 1, 8 e 9 do artigo 11, do Decreto 63/2013, do 11 de abril, polo que se regulan os comités de ética da investigación en Galicia, e de acordo coa proposta efectuada polo xerente do Servizo Galego de Saúde,</p>
    <h2>RESOLVO:</h2>
    <p>Primeiro. Conceder a renovación da acreditación do Comité Territorial de Ética da Investigación de Santiago-Lugo, a cal se outorga por un período de catro anos contados a partir da data desta resolución.</p>
    <p>Segundo. A súa sede coincidirá coa do Comité Autonómico de Ética da Investigación con Medicamentos de Galicia (CEIm-G) en Santiago de Compostela, no Edificio Administrativo San Lázaro, s/n, da Consellería de Sanidade.</p>
    <p>Terceiro. Nomear membros do Comité Territorial de Ética da Investigación de Santiago-Lugo as persoas que se relacionan no anexo desta resolución.</p>
    <p>Santiago de Compostela, 11 de abril de 2022</p>
    <footer><p>Julio García Comesaña<br>Conselleiro de Sanidade</p></footer>
    <h2>ANEXO</h2>
    <p>Membros do Comité Territorial de Ética da Investigación de Santiago-Lugo:</p>
    <p>1. María Pilar Rodríguez Ledo. Facultativa de Atención Primaria.</p>
    <p>2. Ana Estany Gestal. Licenciada en Farmacia.</p>
    <p>3. María Mercedes Rodicio García. Facultativa especialista de área de Pediatría.</p>
    <p>4. Catalina Caamaño Isorna. Farmacéutica de Atención Primaria.</p>
    <p>5. María Cristina Arijón Barazal. Facultativa de Atención Primaria.</p>
    <p>6. Jesús Fernández Álvarez. Membro lego.</p>
    <p>7. Raúl Franco Gutiérrez. Facultativo especialista de área de Cardioloxía.</p>
    <p>8. Ricardo García Martínez. Licenciado en Dereito.</p>
    <p>9. Ana María Hermida Cao. Farmacéutica especialista en Farmacia Hospitalaria.</p>
    <p>10. Yago Leira Feijóo. Licenciado en Odontoloxía.</p>
    <p>11. Eva Marcos Doldán. Licenciada en Enxeñería Informática.</p>
    <p>12. Jesús Prego Domínguez. DUE.</p>
    <p>13. Carlos Rodríguez Moreno. Facultativo especialista de área de Farmacoloxía Clínica.</p>
    <p>14. Juan Manuel Vázquez Lago. Facultativo especialista de área de Medicina Preventiva e Saúde Pública.</p>

