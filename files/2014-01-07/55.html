---
date: '2014-01-07'
id: L223-161213-0001
page: 510
number: 3
agency: Concello da Guarda
section: VI. Anuncios. b) Administración local.
title: >-
  ANUNCIO da contratación da xestión, explotación e posta en funcionamento do
  establecemento destinado a cafetaría na estación marítima de pasaxe no
  concello da Guarda.
range: Anuncio
url: >-
  https://www.xunta.gal/dog/Publicados/2014/20140107/AnuncioL223-161213-0001_gl.html
---
<p>Aprobado por acordo do Pleno do Concello da Guarda do 29 de novembro de 2013 o expediente de contratación, incluídos o pregos de cláusulas administrativas particulares-técnicas que rexerán o concurso para adxudicar a contratación da xestión, explotación e posta en funcionamento do establecemento destinado a cafetaría na estación marítima de pasaxe no concello da Guarda, exponse ao público durante 8 días, contados a partir do seguinte ao da última publicación do presente anuncio no Diario Oficial de Galicia ou no BOP, para que poida presentar reclamacións quen se considere interesado.</p>
    <p>Simultaneamente anúnciase o concurso, aprazándose a licitación se resultaran necesario por formularse reclamacións contra os pregos.</p>
    <p>Entidade adxudicadora.</p>
    <p>Concello da Guarda, praza do Reló, s/n, 36780, teléfono 986 61 00 00, fax 986 61 02 83.</p>
    <p>Obxecto do contrato.</p>
    <p>Adxudicar a contratación da xestión, explotación e posta en funcionamento do establecemento destinado a cafetaría na estación marítima de pasaxe no concello da Guarda.</p>
    <p>Duración.</p>
    <p>Quince (15) anos, sen posibilidade de prórroga.</p>
    <p>Canon anual.</p>
    <p>Establécese como prestación económica á explotación dos locais e instalacións un prezo anual mínimo de 7.000 € (sete mil euros anuais), que pode ser incrementado polos licitadores.</p>
    <p>Modalidade de adxudicación.</p>
    <p>Concurso público, procedemento aberto, tramitación ordinaria.</p>
    <p>Garantías.</p>
    <p>Provisoria: non se exixe.</p>
    <p>Definitiva: cinco mil seiscentos (5.600) euros.</p>
    <p>Exame do expediente.</p>
    <p>Os licitadores poderán examinar o expediente na Secretaría Xeral do Concello, en horario de luns a venres, das 9.00 ás 13.00 horas, excepto sábados e festivos e ata o día anterior ao do remate do prazo de presentación de proposicións.</p>
    <p>Presentación de proposicións.</p>
    <p>As proposicións presentaranse no rexistro xeral deste concello de luns a venres, das 9.00 ás 14.00 horas, e os sábados das 10.00 ás 13.00 horas, durante o prazo de 15 días naturais contados desde o día seguinte ao da publicación do último anuncio no BOP e no DOG (artigo 159 TRLCSP), na forma sinalada na cláusula 13 do prego de cláusulas administrativas-técnicas. Se o último día de presentación de ofertas for inhábil, prorrogarase ata o día hábil seguinte.</p>
    <p>Apertura de proposicións.</p>
    <p>Ás dez horas do sexto día hábil seguinte á finalización do prazo de presentación de ofertas, a mesa de contratación, en acto público, procederá á apertura das propostas económicas e técnicas presentadas (sobres B e C). Para estes efectos, se tal día for sábado, o acto terá lugar no día hábil seguinte.</p>
    <p>Gastos de anuncios.</p>
    <p>A cargo do adxudicatario.</p>
    <p>A Guarda, 2 de decembro de 2013</p>
    <footer><p>José Manuel Domínguez Freitas<br>Alcalde</p></footer>

