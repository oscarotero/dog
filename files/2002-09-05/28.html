---
date: '2002-09-05'
id: 1060A
page: 13
number: 171
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Orde do 1 de marzo de 2002 pola que se autoriza a transmisión inter vivos da
  concesión da batea Chicha.
range: Orde
url: 'https://www.xunta.gal/dog/Publicados/2002/20020905/Anuncio1060A_gl.html'
---
<p>Visto o expediente instruído para efectos de transmisión da batea Chicha e da concesión administrativa que o ampara, resulta:</p>
<p>a) Antecedentes de feito.</p>
<p>Primeiro.-Mediante escrito de data 27-12-2001, Mª Ángeles Sineiro Daporta solicitou autorización para transmisión da concesión da batea Chicha.</p>
<p>Segundo.-Os informes do Servicio de Protección dos Recursos sobre as características da batea e do Servicio Técnico Xurídico sobre a tramitación do expediente, son favorables.</p>
<p>b) Fundamentos xurídicos.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, y coa Orde do 14 de xuño de 1999 de delegación de competencias nos delegados territoriais da Consellería de Pesca e Asuntos Marítimos.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas no Decreto 406/1996, do 7 de novembro, pola que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do</p>
<p>procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Autoriza-la transmisión inter vivos, a favor de Rafael Agra Sineiro (76867506-B), da concesión que se indica a continuación:</p>
<p>Identificación:</p>
<p>Tipo: batea.</p>
<p>Nome: Chicha.</p>
<p>Localización:</p>
<p>Cuadrícula nº: 180.</p>
<p>Polígono: D.</p>
<p>Distrito: Cambados (Pontevedra).</p>
<p>Especies autorizadas: ostra plana (Ostrea edulis).</p>
<p>Título habilitante:</p>
<p>Orde de outorgamento: 29-2-1964.</p>
<p>Remate da vixencia: 30-3-2004.</p>
<p>Actuais titulares: Mª Angeles Sineiro Daporta (35439729-H) e José-Antonio Agra Rebollido (35434738-H).</p>
<p>Novo titular: Rafael Agra Sineiro (76867506-B).</p>
<p>Baixo as seguintes condicións:</p>
<p>Primeira.-Os actuais titulares deberán presentar no prazo máximo dun mes, contado desde o día seguinte ó da publicación da presente resolución no Diario Oficial de Galicia, orixinal ou fotocopia cotexada da seguinte documentación:</p>
<p>a) Documento notarial da transmisión ou doazón.</p>
<p>b) Solicitude ou carta de pagamento do imposto de transmisións patrimoniais ou documento de sucesións.</p>
<p>Segunda.-Transcorrido o prazo indicado na condición primeira sen ter achegada a documentación requirida, a autorización quedará sen efecto, logo de comunicación por parte da consellería.</p>
<p>Terceira.-O novo titular da concesión queda subrogado nos dereitos e obrigas do anterior, desde o momento de formalización da compra-venda en escritura pública.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca e Asuntos Marítimos, ou recurso contencioso-administrativo, ante a xurisdicción contencioso-administrativa, no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas y do procedemento administrativo común y o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vigo, 1 de marzo de 2002.</p>
<p>P.D. (14-6-1999, DOG 120, do 24 de xuño)</p>
<p>Paloma Rueda Crespo</p>
<p>Delegada territorial de Vigo</p>

