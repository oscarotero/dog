---
date: '2002-09-05'
id: '10636'
page: 13
number: 171
agency: CONCELLO DE GUNTÍN
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2002/20020905/Anuncio10636_gl.html'
---
<p>Aprobado inicialmente o prego de cláusulas económico-administrativas que rexerá na contratación que se menciona neste edicto, faise público que poderán ser obxecto de exame e reclamacións, na secretaría deste concello, durante o período de catro días hábiles contados a partir do seguinte ó da publicación deste anuncio no BOP ou no DOG, de conformidade co establecido no artigo 122 do Real decreto lexislativo 781/1986, do 18 de abril.</p>
<p>Igualmente, e coa excepción do disposto no artigo 122.2º do 781/1986, anúnciase a contratación dos traballos de construcción do centro socio-cultural, xuvenil e da terceira idade no Concello de Guntín (IV fase).</p>
<p>1. Obxecto do contrato: a realización por procedemento aberto e trámite de urxencia, mediante a forma de concurso, de acordo co proxecto técnico e coa súa desagregación (cuarta fase), redactado polo arquitecto Marcos Parga Prado.</p>
<p>2. Orzamento base de licitación: 125.634,78 euros, no que se inclúen o beneficio industrial, os gastos xerais, fiscais, a dirección da obra e o IVE.</p>
<p>3. Prazo de execución das obras: as obras executaranse no prazo máximo sinalado para cada anualidade (os prazos máximos de execución das obras segundo anualidades serán: anualidade 2002: 30 días, anualidade 2003: 55 días e anualidade 2004: 30 días. Na primeira, en todo caso, antes do 15 de novembro).</p>
<p>4. Garantías: os licitadores deberán constituír unha garantía provisional equivalente ó 2% do tipo de licitación.</p>
<p>A garantía definitiva establécese no 4% do tipo de adxudicación.</p>
<p>5. Clasificación esixida: grupo C, subgrupos C3, C4, C5 e C9, categoría B.</p>
<p>6. Obtención da documentación e información:</p>
<p>-Entidade: Concello de Guntín, estrada de Santiago, nº 12. CP 27211. Teléfono: 982 32 00 01. Fax: 982 32 00 88.</p>
<p>-Data límite de presentación da información: día hábil anterior ó de finalización do prazo de presentación de ofertas.</p>
<p>7. Prazo de presentación de proposicións: trece días naturais (13) seguintes á publicación desta convocatoria no BOP e DOG, das 10 ás 14 horas. Se o último día fose inhábil ou sábado, o prazo finalizará o primeiro día hábil seguinte.</p>
<p>8.1. Documentación que se presentará: a que sinala o prego de condicións.</p>
<p>8.2. Lugar de presentación: Concello de Guntín (rexistro xeral, das 10 ás 14 horas).</p>
<p>Admítense as propostas presentadas por correo, dentro do mesmo prazo, pero o empresario deberá xustifica-la data de imposición do envío na oficina de correos, anunciándolle ó concello a remisión de oferta mediante fax, télex ou telegrama, no mesmo prazo.</p>
<p>Igualmente serán admitidas aquelas que o efectúen nos organismos regulamentariamente establecidos para o efecto, debendo, en todo caso, notificalo na forma sinalada anteriormente.</p>
<p>8.3. Prazo no que o licitador estará obrigado a mante-la oferta: un mes desde que remate o prazo de presentación.</p>
<p>8.4. Apertura de proposicións: ás 12 horas do terceiro día hábil (agás sábados) a aquel no que termine o prazo de presentación de proposicións.</p>
<p>9. Outras informacións: sede do concello (secretaría).</p>
<p>Guntín de Pallares, 26 de xullo de 2002.</p>
<p>Jesús Carreira Ferreiro</p>
<p>Alcalde</p>

