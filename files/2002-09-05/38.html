---
date: '2002-09-05'
id: '10632'
page: 13
number: 171
agency: CONCELLO DE ARTEIXO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020905/Anuncio10632_gl.html'
---
<p>Polo Pleno da Corporación, en sesión extraordinaria celebrada o 29-8-2002, acordouse prestar aprobación inicial, coas modificacións sinaladas no texto íntegro do acordo aprobatorio, ó Plan Xeral de Ordenación Municipal do Concello de Arteixo, redactado por CIISA.</p>
<p>Ó mesmo tempo acordouse somete-lo citado plan xeral a información pública polo prazo legalmente establecido, durante o cal poderá ser examinado, na Casa do Concello, por calquera persona para formula-las alegacións ou observacións que considere pertinentes.</p>
<p>Para a estes efectos o período de información pública finalizará transcorrido un mes desde o día seguinte ó da publicación do último dos anuncios que se inserirán no Diario Oficial de Galicia, BOP e no diario La Voz de Galicia.</p>
<p>De conformidade co disposto no artigo 34.2º da Lei 1/1997, do 24 de marzo, do solo de Galicia, queda suspendido o outorgamento de licencias de parcelación de terreos, edificación e demolición en todo o termo municipal excepto:</p>
<p>-No solo clasificado como urbano polas actuais normas subsidiarias de planeamento do Concello de Arteixo.</p>
<p>-Nas zonas dos núcleos rurais non incluídas no ámbito de plans especiais de mellora de núcleos rurais.</p>
<p>Poderanse redactar, tramitar, aprobar e desenvolver ata a materialización das súas determinacións, incluso urbanización e edificación, os plans de</p>
<p>desenvolvemento previstos nas vixentes normas que afectan a solos aptos para urbanizar e tamén os plans especiais previstos nelas.</p>
<p>Arteixo, 30 de agosto de 2002.</p>
<p>Manuel Pose Miñones</p>
<p>Alcalde</p>

