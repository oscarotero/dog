---
date: '1998-03-24'
id: A496
page: 2
number: 56
agency: >-
  XULGADO DE PRIMEIRA INSTANCIA E INSTRUCCIÓN NÚMERO DOUS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (186/1997-10).
range: Edicto
url: 'https://www.xunta.gal/dog/Publicados/1998/19980324/AnuncioA496_gl.html'
---
<p>Francisco Javier Míguez Poza, maxistrado-xuíz de primeira instancia e instrucción número dous dos de Santiago de Compostela e o seu partido, fai saber que neste xulgado se tramita xuízo de faltas 186/1997-10 por instancia de Santiago Martínez Río contra Ramón Dios Romero, e nas actuacións dictouse sentencia con encabezamento e parte dispositiva que literalmente din:</p>
<p>«Sentencia. En nome de súa maxestade El-Rei. En Santiago de Compostela o 18 de decembro de</p>
<p>1998. Francisco Javier Míguez Poza, maxistrado-xuíz titular do Xulgado de Primeira Instancia e Instrucción número dous desta cidade dictou a presente resolución no xuízo de faltas seguido perante este xulgado coa referencia número 186/1997, no que actuaron como partes, como denunciantes os policías nacionais Núm. 65025 e 78431 así como Santiago Martínez Río e como denunciado Ramón Dios Romero.</p>
<p>Foi parte o Ministerio Fiscal.</p>
<p>Decido que debo condenar e condeno a Ramón Dios Romero como autor de dúas faltas dos artigos 617.2º e 634 do Código Penal, pero sen que deba impoñérselle pena ningunha por concorre-la eximente completa do artigo 20.1º do mesmo corpo legal, con declaración das custas de oficio.</p>
<p>Contra esta sentencia poderán interpoñe-los interesados recurso de apelación perante a Audiencia Nacional no prazo de cinco días desde a notificación, mediante escrito de formalización no que se exporán ordenadamente as alegacións sobre quebrantamento das normas e garantías procesuais, erro na apreciación das probas ou infracción de precepto constitucional ou legal en que se basee a impugnación, e fixarase domicilio para as notificacións. Se no recurso se pedise a declaración de nulidade do xuízo por infracción das normas legais ou constitucionais que se consideren infrinxidas e expresaranse as razóns da indefensión. Así mesmo deberase acreditar que se pediu a emenda da falta ou infracción na primeira instancia, salvo no caso de que se cometesen no momento en que fose xa imposible a reclamación. No mesmo escrito de formalización poderá o recorrente pedi-la práctica de probas que non puido propor en primeira instancia, das probas propostas que lle foron indebidamente denegadas, sempre </p>
<p>que formulase a oportuna reserva, e das admitidas que non foron practicadas por causas que non lle sexan imputables, expoñendo as razóns polas que a falta daquelas dilixencias de proba produciu indefensión.</p>
<p>Así por esta miña sentencia, xulgando definitivamente na instancia, pronúncioa, mándoa e asínoa».</p>
<p>Lévese testemuño literal ós autos da súa razón, quedando o orixinal no libro de sentencias deste xulgado.</p>
<p>E para que conste e sirva de notificación a Ramón Dios Romero expido e asino este edicto en Santiago de Compostela o dezaseis de febreiro de mil novecentos noventa e oito.</p>
<p>Rubricado</p>
<p>1676</p>

