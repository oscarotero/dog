---
date: '1998-03-24'
id: A542
page: 2
number: 56
agency: INSTITUTO GALEGO DE CONSUMO
section: VI. ANUNCIOS
title: >-
  Cédula do 23 de febreiro de 1998 pola que se notifica o laudo da Xunta
  Arbitral de Consumo de Galicia, do 18 de decembro de 1997, á empresa Remendos
  (Mª Elvira Pereiro Maroño) por ser devolto polo servicio de correos por
  resultar ausente o seu destinatario (3497155).
range: Cédula
url: 'https://www.xunta.gal/dog/Publicados/1998/19980324/AnuncioA542_gl.html'
---
<p>De conformidade co establecido no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, pola presente cédula ponse en coñecemento da empresa Remendos (Mª Elvira Pereiro Maroño) o laudo arbitral dictado, o día 18 de decembro de 1997, polo Colexio Arbitral nomeado para resolve-la reclamación formulada por Mª Ofelia Señoráns Barreiro contra a devandita empresa.</p>
<p>Empresa: Remendos (Mª Elvira Pereiro Maroño).</p>
<p>Enderezo: Marqués de Amboage, 13 (A Coruña).</p>
<p>Reclamante: Mª Ofelia Señoráns Barreiro.</p>
<p>Laudo:</p>
<p>O Colexio Arbitral, entrando no estudio da solicitude de arbitraxe e segundo o seu leal saber e entender pronunciou o seguinte laudo:</p>
<p>Toda vez que a empresa reclamada non se presentou a este acto de audiencia e que no resgardo de recollida da peza de roupa non figura ningunha anotación sobre o posible deterioro desta, este Colexio Arbitral estima a reclamación formulada por Mª Ofelia Señoráns Barreiro, debendo a empresa reclamada aboa-la cantidade de 20.000 pesetas en concepto de indemnización.</p>
<p>O dito laudo foi adoptado por unanimidade.</p>
<p>O prazo para o cumprimento deste laudo é de 15 días a partir da súa notificación.</p>
<p>Notifíquese ás partes o presente laudo, facéndolles saber que ten carácter vinculante e executivo e que é eficaz desde o día da súa notificación, así como que contra este cabe o recurso de anulación de acordo co previsto no artigo 45 e seguintes da Lei 36/1988, do 5 de decembro, de arbitraxe.</p>
<p>Dentro dos cinco días seguintes ó da notificación poderá pedirlle ó Colexio Arbitral que corrixa calquera erro de cálculo, de copia, tipográfico ou similar ou que aclaren algún concepto escuro ou omisión do laudo.</p>
<p>Na Coruña, 23 de febreiro de 1998.</p>
<p>Carlos Rodríguez Montero</p>
<p>Secretario do Colexio Arbitral</p>
<p>2003</p>

