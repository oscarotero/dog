---
date: '2013-12-31'
id: G0164-301213-0001
page: 53076
number: 249
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 27 de decembro de 2013 pola que se procede á ampliación dos importes
  para o financiamento das axudas para a adquisición de libros de texto,
  materiais curriculares e material didáctico e complementario destinadas ao
  alumnado matriculado en educación primaria, educación secundaria obrigatoria
  ou educación especial en centros sostidos con fondos públicos, no curso
  escolar 2013/14.
range: Orde
url: >-
  https://www.xunta.gal/dog/Publicados/2013/20131231/AnuncioG0164-301213-0001_gl.html
---
<p>Por medio da Orde do 30 de maio de 2013 (Diario Oficial de Galicia do 31 de maio) a Consellería de Cultura, Educación e Ordenación Universitaria convocou axudas para a adquisición de libros de texto, materiais curriculares e material didáctico e complementario destinadas ao alumnado matriculado en educación primaria, educación secundaria obrigatoria ou educación especial en centros sostidos con fondos públicos, no curso escolar 2013/14.</p>
    <p>O artigo 17 desta orde establece que estas axudas serán financiadas con cargo á aplicación orzamentaria 09.60.423A.780.0 por importe total de 15.696.894,00 euros para o ano 2013, e na contía de 500.000,00 euros para o ano 2014, importes que, se fose o caso, se poderán ampliar.</p>
    <p>Mediante a Orde do 10 de outubro de 2013 (Diario Oficial de Galicia do 18 de outubro) procedeuse a incrementar o importe en 2.565.382,04 euros para esta mesma finalidade e con cargo á aplicación orzamentaria 09.60.423A.780.0.</p>
    <p>Como consecuencia da existencia de remanentes no mesmo servizo e tendo en conta que estas axudas non están sometidas ao réxime de concorrencia competitiva e que o importe asignado non é suficiente para atender os compromisos adquiridos ao abeiro da convocatoria, esta Consellería de Cultura, Educación e Ordenación Universitaria</p>
    <h2>DISPÓN:</h2>
    <p>Artigo único. Incrementar o importe para financiar as axudas para a adquisición de libros de texto, materiais curriculares e material didáctico e complementario destinadas ao alumnado matriculado en educación primaria, educación secundaria obrigatoria ou educación especial en centos sostidos con fondos públicos, no curso escolar 2013/14, en dous millóns seiscentos corenta e catro mil euros (2.644.000,00 euros), de acordo co establecido no artigo 17 da Orde do 30 de maio de 2013 (Diario Oficial de Galicia do 31 de maio).</p>
    <p>Santiago de Compostela, 27 de decembro de 2013</p>
    <footer><p>Jesús Vázquez Abad<br>Conselleiro de Cultura, Educación e Ordenación Univeristaria</p></footer>

