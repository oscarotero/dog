---
date: '2013-12-31'
id: CA02-201213-0002
page: 53241
number: 249
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 18 de decembro de 2013, da Secretaría Xeral de Calidade e
  Avaliación Ambiental, polo que se publica a Resolución do 17 de decembro de
  2013 que actualiza unha (1) autorización ambiental integrada, de conformidade
  co disposto na Lei 5/2013, do 11 de xuño, pola que se modifican a Lei 16/2002,
  do 1 de xullo, de prevención e control integrados da contaminación, e a Lei
  22/2011, do 28 de xullo, de residuos e solos contaminados.
range: Anuncio
url: >-
  https://www.xunta.gal/dog/Publicados/2013/20131231/AnuncioCA02-201213-0002_gl.html
---
<p>De conformidade coa disposición transitoria primeira da Lei 16/2002, do 1 de xullo, de prevención e control integrados da contaminación, o órgano competente para o outorgamento das autorizacións ambientais integradas realizará as actuacións necesarias para a actualización das autorizacións para a súa adecuación á Directiva 2010/75/CE, do Parlamento Europeo e do Consello, do 24 de novembro, sobre emisións industriais, con anterioridade ao 7 de xaneiro de 2014; procederá á publicación destas no boletín oficial correspondente e deixará constancia da súa adaptación á Directiva 2010/75/CE, do 24 de novembro. </p>
    <p>Atendendo ao anteriormente exposto, a Secretaría Xeral de Calidade e Avaliación Ambiental resolve publicar a resolución de actualización da autorización ambiental integrada outorgada a Electroquímica del Noroeste, S.A.U. para a planta de produción de cloro-álcali e derivados situada en Lourizán, localizada no termo municipal de Pontevedra, co número de rexistro 2005/0101_NAA/IPPC_150.</p>
    <p>Santiago de Compostela, 18 de decembro de 2013</p>
    <footer><p>Justo de Benito Basanta<br>Secretario xeral de Calidade e Avaliación Ambiental</p></footer>
    <p>Resolución do 17 de decembro de 2013, da Secretaría Xeral de Calidade e Avaliación Ambiental, pola que se actualiza a autorización ambiental integrada outorgada a Electroquímica del Noroeste, S.A.U. para a planta de produción de cloro-álcali e derivados situada en Lourizán, co número de rexistro 2005/0101_NAA/IPPC_150.</p>
    <p>Antecedentes de feito:</p>
    <p>Primeiro. A instalación referida no encabezamento conta con autorización ambiental integrada co nº de rexistro 2005/0101_NAA/IPPC_150.</p>
    <p>Segundo. Con data do 29.10.2013 o secretario xeral técnico da Consellería de Medio Ambiente, Territorio e Infraestruturas resolveu aceptar parcialmente o recurso de alzada nº RA/CAL/2012/00009, interposto por Electroquímica del Noroeste, S.A.U. contra a resolución de renovación da autorización ambiental integrada, no sentido exclusivo de modificar a resolución obxecto de recurso, e dar por non postas as referencias da resolución ao termo final de vixencia e á súa improrrogabilidade, sen prexuízo de que por parte desta Secretaría Xeral de Calidade e Avaliación Ambiental se emita nova resolución pola que se adapte a autorización ao vixente marco legal no que respecta á súa vixencia indefinida e se actualice, segundo proceda, ao abeiro da disposición transitoria primeira da Lei 16/2002, do 1 de xullo, de prevención e control integrados da contaminación.</p>
    <p>Terceiro. Con data do 30.10.2013 a Consellería de Medio Ambiente, Territorio e Infraestruturas e a sociedade Electroquímica del Noroeste, S.A.U. asinaron un protocolo de colaboración para o cesamento da actividade produtiva. O cronograma de cesamento ordenado e progresivo da actividade recóllese na cláusula sexta deste protocolo.</p>
    <p>Cuarto. O 12.6.2013 foi publicada no <em>Boletín Oficial del Estado</em> (núm. 140) a Lei 5/2013, do 11 de xuño, pola que se modifican a Lei 16/2002, do 1 de xullo, de prevención e control integrados da contaminación, e a Lei 22/2011, do 28 de xullo, de residuos e solos contaminados. </p>
    <p>Quinto. De acordo co punto 2 da disposición transitoria primeira da Lei 16/2002, do 1 de xullo, considéranse actualizadas as autorizacións ambientais integradas actualmente en vigor que conteñan prescricións explícitas relativas a:</p>
    <p>a) Incidentes e accidentes.</p>
    <p>b) Incumprimento das condicións das autorizacións ambientais integradas.</p>
    <p>c) No caso de xeración de residuos, a aplicación da xerarquía de residuos establecida no artigo 4.1.b).</p>
    <p>d) Se é o caso, o informe mencionado no artigo 12.1.f) desta lei, que deberá ser tido en conta para o peche da instalación.</p>
    <p>e) As medidas que se tomarán en condicións de funcionamento diferentes ás normais.</p>
    <p>f) De ser o caso, os requisitos de control sobre solo e augas subterráneas.</p>
    <p>g) Cando se trate dunha instalación de incineración ou coincineración:</p>
    <p>– Os residuos que trate a instalación relacionados segundo a lista europea de residuos.</p>
    <p>– Os valores límite de emisión que regulamentariamente se determinen para este tipo de instalacións.</p>
    <p>Sexto. Co obxecto de lle dar cumprimento ao artigo 12.1.f), procedeuse a realizar unha análise tanto do contido da autorización ambiental integrada como de toda a información dispoñible en materia de solos e augas subterráneas en relación con esta instalación, e considérase que esta é suficiente.</p>
    <p>Sétimo. Por outra banda, unha vez revisado o contido da autorización ambiental integrada, conclúese que procede incorporar na autorización as condicións que se recollen no anexo desta resolución.</p>
    <p>Oitavo. Así mesmo, procede darlle cumprimento ao disposto no artigo 1.19 da Lei 5/2013, do 11 de xuño, que elimina o antigo artigo 25 dedicado á renovación da autorización ambiental integrada.</p>
    <p>Noveno. De conformidade co artigo 84 da Lei 30/1992, do 26 de novembro, de réxime xurídico das administracións públicas e do procedemento administrativo común, o 29.10.2013 notificóuselle ao titular o contido da proposta da presente resolución para que puidese presentar os documentos e xustificacións que considerase pertinentes no prazo establecido. </p>
    <p>Fundamentos de dereito:</p>
    <p>Primeiro. A disposición transitoria primeira da Lei 5/2013, do 11 de xuño, pola que se modifican a Lei 16/2002, do 1 de xullo, de prevención e control integrados da contaminación, e a Lei 22/2011, do 28 de xullo, de residuos e solos contaminados, establece que o órgano competente para o outorgamento das autorizacións ambientais integradas levará a cabo as actuacións necesarias para a actualización das autorizacións para a súa adecuación á Directiva 2010/75/CE, do Parlamento Europeo e do Consello, do 24 de novembro, sobre emisións industriais, con anterioridade ao 7 de xaneiro de 2014.</p>
    <p>Segundo. A Secretaría Xeral de Calidade e Avaliación Ambiental é o órgano competente para a tramitación e o seguimento das autorizacións ambientais integradas, de conformidade co disposto no Decreto 44/2012, do 19 de xaneiro, polo que se establece a estrutura orgánica da Consellería de Medio Ambiente, Territorio e Infraestruturas.</p>
    <p>Á vista do exposto anteriormente,</p>
    <p class="dog-centrado-sin-cursiva-c-a">RESOLVO:</p>
    <p>Primeiro. Actualizar a autorización ambiental integrada, co número de rexistro 2005/0101_NAA/IPPC_150, outorgada a Electroquímica del Noroeste, S.A.U. para a planta química de produción de cloro-álcali e derivados situada en Lourizán, no termo municipal de Pontevedra, incorporándolle as condicións recollidas no anexo da presente resolución. No caso de producirse contradición co contido da autorización ambiental integrada, prevalecerá o disposto neste anexo.</p>
    <p>Segundo. Eliminar do punto segundo da resolución da antedita autorización ambiental integrada o seguinte texto:</p>
    <p>«Establecer un prazo de vixencia da presente autorización ata o 6.1.2014, atendendo ao disposto na Directiva 2010/75/UE, do 24 de novembro de 2010, sobre as emisións industriais, artigos 11.b), 14.3), 15.3) e 82, salvo que antes da súa finalización se incorra nalgún dos supostos de modificación de oficio recollidos no artigo 26 da Lei 16/2002, do 1 de xullo, de prevención e control integrados da contaminación». </p>
    <p>Terceiro. Establecer o 31.12.2016 como data de inicio do proceso de cesamento da actividade, que seguirá o seguinte calendario: 31.8.2017 data de cesamento definitivo para a produción de cloro líquido e 31.10.2017 para a produción de ácido clorhídrico e hipoclorito sódico.</p>
    <p>As referencias ao articulado da Lei 16/2002, do 1 de xullo, de prevención e control integrados da contaminación, na súa anterior versión, enténdense adaptadas ao actual articulado da dita lei.</p>
    <p>Contra esta resolución, que non pon fin á vía administrativa, poderase interpoñer, no prazo dun mes, recurso de alzada ante o conselleiro de Medio Ambiente, Territorio e Infraestruturas, de conformidade co disposto no artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 9 de decembro de 2013. Justo de Benito Basanta, secretario xeral de Calidade e Avaliación Ambiental.</p>
    <h2>ANEXO</h2>
    <p>Incidentes e accidentes:</p>
    <p>– O titular procederá inmediatamente á determinación da orixe do problema e adoptará as medidas necesarias para que quede garantida a protección do ambiente e a saúde das persoas ante calquera incidente ou accidente que se produza na instalación. Dentro destas medidas considerarase, no caso de ser necesario, a suspensión da actividade.</p>
    <p>– Se esta situación deriva nun incumprimento das condicións impostas na autorización ambiental integrada e/ou puider ter repercusións sobre a saúde das persoas ou o ambiente, o titular procederá a comunicala á Secretaría Xeral de Calidade e Avaliación Ambiental e ao órgano de bacía (neste último caso se o incidente/accidente puider afectar o dominio público), sen menoscabo das comunicacións que deban realizarse a outros organismos afectados. </p>
    <p>– No prazo máximo de sete (7) días tras a comunicación, o titular deberá remitirlles aos referidos órganos un informe no cal figuren como mínimo:</p>
    <p>• As causas do incidente.</p>
    <p>• A hora en que se produciu e a súa duración.</p>
    <p>• As características das emisións producidas, no caso de existiren.</p>
    <p>• As medidas adoptadas tanto para corrixir a situación como para prever novos incidentes.</p>
    <p>• A hora e a forma en que se comunicou o suceso aos distintos organismos.</p>
    <p>Incumprimento das condicións das autorizacións ambientais integradas:</p>
    <p>– O incumprimento das condicións recollidas nesta resolución suporá a adopción das medidas de disciplina ambiental recollidas no título IV da Lei 16/2002, do 1 de xullo, de prevención e control integrados da contaminación, sen prexuízo do establecido na lexislación sectorial, que seguirá sendo aplicable.</p>
    <p>Aplicación da xerarquía de residuos establecida no artigo 8 da Lei 22/2011, do 28 de xullo, de residuos e solos contaminados: </p>
    <p>– Priorizarase en todo momento a prevención na xeración de residuos, así como a preparación para a súa reutilización e reciclaxe. No caso de xeración de residuos cuxa reutilización ou reciclaxe non sexa posible, estes destinaranse a outro tipo de valorización, evitando a súa eliminación sempre que sexa posible.</p>
    <p>Condicións de funcionamento diferentes das normais:</p>
    <p>– En caso de fugas e fallos de funcionamento na instalación, observarase o disposto na epígrafe de incidentes e accidentes deste anexo.</p>
    <p>– A instalación deberá determinar cales son os seus períodos de arranque e parada. Contará ademais cun rexistro (físico ou dixital), adecuadamente protexido contra danos ou contra modificacións non autorizadas e á disposición da Administración, no cal se anotarán:</p>
    <p>• Os criterios técnicos e/ou os parámetros en que se basea a determinación destes períodos.</p>
    <p>• A data e a súa duración.</p>
    <p>– O titular deberá comunicarlle á Secretaría Xeral de Calidade e Avaliación Ambiental calquera parada temporal da actividade que poida afectar o cumprimento normal das condicións establecidas ao longo desta resolución. Así mesmo, deberá comunicar, no momento de producirse, o seu reinicio.</p>
    <p>Condicións para o cesamento definitivo da actividade:</p>
    <p>– Antes do inicio, ben de calquera acción de adecuación do recinto industrial ou ben do seu desmantelamento, o titular deberá comunicar o cesamento da actividade e informar da data prevista para o peche.</p>
    <p>A citada comunicación deberá vir acompañada dunha memoria en que se especifiquen as actuacións que o titular vai levar a cabo en relación co cesamento da actividade e de cara a evitar calquera risco de contaminación. Concretamente, en relación coa protección do solo e das augas subterráneas, observarase o disposto no artigo 22 bis da Lei 16/2002, do 1 de xullo, de prevención e control integrados da contaminación, tendo en conta se a instalación dispón de informe base ou non.</p>
    <p>– Esta memoria será obxecto de avaliación por parte da Secretaría Xeral de Calidade e Avaliación Ambiental e cumprirá un informe favorable para a súa execución.</p>
    <p>– De concluírse que existe un risco para a saúde humana ou o ambiente, tomaranse as medidas necesarias destinadas a retirar, controlar, conter ou reducir as substancias perigosas relevantes, para que, tendo en conta o uso actual ou futuro do lugar, non se cree o dito risco.</p>

