---
date: '2000-10-03'
id: 11E2E
page: 13
number: 192
agency: CONCELLO DE BURELA
section: VI. ANUNCIOS
title: >-
  Anuncio de concurso de ideas para o deseño do complexo deportivo da Marosa de
  Burela.
range: Anuncio
url: 'https://www.xunta.gal/dog/Publicados/2000/20001003/Anuncio11E2E_gl.html'
---
<p>O Pleno Municipal, en sesión do 15 de setembro de 2000, acordou a aprobación das bases e a convocatoria dun concurso público de ideas de deseño dun complexo deportivo nos terreos de titularidade</p>
<p>municipal da Marosa, na localidade de Burela, do mesmo termo municipal, debendo presentarse un anteproxecto da totalidade do complexo deportivo, e sendo as condicións de participación as contidas nas bases que en síntese se indican seguidamente:</p>
<p>a) Tipo de concurso e destinatario: anónimo e con inscrición previa á admisión dos concursantes, podendo concurrir persoas físicas ou xurídicas, cunha titulación oficial que lles permita, de resultar adxudicatarias, redacta-lo correspondente proxecto de execución das obras.</p>
<p>b) Orzamento de execución material da primeira fase do complexo: 350.000.000 de pesetas, cifra con base na que se formulará proxecto e obra, aínda que o anteproxecto debe abarca-la totalidade do complexo deportivo.</p>
<p>c) Prazo e lugar de presentación de inscricións e información: desde a publicación deste anuncio no DOG e BOP de Lugo, e ata o día 30 de novembro de 2000, nas dependencias municipais do Concello de Burela, sitas na rúa Pardo Bazán nº 6 en Burela.</p>
<p>Os interesados poden obte-las bases do concurso, instancia oficial e información que precisen na Casa do Concello de Burela, en horario de oficina, ata o final do prazo de inscrición (teléfono: 982 58 60 00 e telefax: 982 58 59 45).</p>
<p>d) Prazo de entrega de anteproxectos: ata as 13 horas do día 30 de xaneiro de 2001 nas oficinas municipais, tano entregándose en man como por certificado administrativo, rexindo a hora de entrega nas oficinas de correos.</p>
<p>e) Presentación de traballos definitivos: o concursante gañador comprométese a realiza-lo correspondente proxecto básico e de execución da primeira fase no prazo de dous meses desde que se lle formalice o encargo.</p>
<p>f) Premios: único: 1.000.000 de ptas., e o encargo das restantes fases do traballo, proxecto e, se é o caso, dirección de obra. Accésit: 500.000 pesetas.</p>
<p>O concurso e os premios poderán declararse desertos.</p>
<p>Burela, 21 de setembro de 2000.</p>
<p>Cristóbal Edrosa Fernández</p>
<p>Alcalde en funcións</p>

