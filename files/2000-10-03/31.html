---
date: '2000-10-03'
id: '11E26'
page: 13
number: 192
agency: CONCELLO DE ARES
section: VI. ANUNCIOS
title: >-
  Edicto da exposición pública do proxecto de modificacións puntuais do Plan
  Xeral de Ordenación Municipal.
range: Edicto
url: 'https://www.xunta.gal/dog/Publicados/2000/20001003/Anuncio11E26_gl.html'
---
<p>Aprobado na sesión plenaria do día 1 de setembro de 2000, con carácter inicial, o proxecto de modificacións puntuais do vixente Plan Xeral de Ordenación Municipal de Ares, redactadas por Ceinsa, ó abeiro do artigo 42.1º da Lei 1/1997, do 24 de marzo, do solo de Galicia, ábrese un período de información pública polo prazo dun mes contado desde o día seguinte ó da presente publicación no Diario Oficial de Galicia.</p>
<p>Estas modificacións puntuais consisten en:</p>
<p>1. Desclasificación dos sistemas xerais viarios trazados ó NO, L e S. de Ares, e proposta dun novo trazado que, partindo desde a estrada de Mugardos (á altura de Barallados), conduza ó porto, aproveitando na medida do posible camiños públicos.</p>
<p>2. Recualificación de bolsas de solo rústico apto para urbanizar localizadas ó sur (porto) do núcleo urbano de Ares, e a súa cualificación como solo rústico común.</p>
<p>3. Recualificación dunha bolsa de terreo ó norte do núcleo rural de Lubre, na zona coñecida como A Telleira, que de solo rústico común pasaría a solo rústico común apto para urbanizar.</p>
<p>4. Modificación de aliñacións na confluencia das estradas C-401 e AC-123, para a mellora dos accesos e a seguridade vial na entrada á vila de Ares, mediante a creación dunha rotonda.</p>
<p>5. Modificacións derivadas do covenio urbanístico asinado entre o concello e Jenaro Fernández Piñón.</p>
<p>Así mesmo, faise público que ó abeiro do artigo 34.2º da Lei 1/1997, do 24 de marzo, do solo de Galicia, tódalas áreas do territorio das citadas modificacións puntuais, ó se modificaren as determinacións do réxime urbanístico, quedan afectadas pola suspensión de licencias a que se refire o artigo 34 da citada Lei 1/1997, do 24 de marzo, do solo de Galicia.</p>
<p>Ares, 8 de setembro de 2000.</p>
<p>José Manuel Cendán Fernández</p>
<p>Alcalde-presidente</p>

