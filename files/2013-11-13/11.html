---
date: '2013-11-13'
id: G2345-231013-0002
page: 44181
number: 217
agency: Xulgado do Social número 2 da Coruña
section: V. Administración de xustiza.
title: EDICTO (DSP 311/2013).
range: Edicto
url: >-
  https://www.xunta.gal/dog/Publicados/2013/20131113/AnuncioG2345-231013-0002_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento de despedimento/cesamentos en xeral 311/2013 deste xulgado do social, seguido por instancia de Luis Pérez González contra as empresas Unicom Compañía de Seguridad Electrónica, S.L.; ADYS Asistencia, Distribución y Servicios 2003, S.A.; a Administración concursal de ADYS Asistencia, Distribución y Servicios 2003, S.A.; Nova Galicia Banco, S.A. e o Fogasa, sobre despedimento, se ditou a seguinte resolución:</p>
    <p>«Resolvo que se rexeita a demanda sobre despedimento formulada por Luis Pérez González fronte ás empresas Unicom Compañía de Seguridad Electrónica, S.L., Asistencia, Distribución y Servicios 2003, S.A. e Nova Galicia Banco, S.A., con intervención procesual da Administración concursal da empresa ADYS, S.A. e o Fogasa, declaro procedente o despedimento da parte demandada, condeno a demandada Unicom, S.L. a aboarlle ao demandante 94 euros en concepto de diferenzas na indemnización e absolvo as demandadas respecto das restantes pretensións deducidas na súa contra.</p>
    <p>Sen especial imposición de custas procesuais.</p>
    <p>Notifíqueselles esta resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes ao da notificación desta resolución, abonda a manifestación da parte ou do seu avogado ou representante dentro do prazo indicado.</p>
    <p>Advírtase o recorrente que non fose traballador ou beneficiario do réxime público da Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto a nome deste xulgado, acreditándoo mediante a presentación do xustificante de ingreso no período comprendido ata a formalización do recurso, así como, en caso de ser condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola dita cantidade en que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso no momento de anuncialo.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así, por esta miña sentenza, pronúncioo, mándoo e asínoo».</p>
    <p>Publicación. Expídoa eu, secretaria xudicial, para facer constar que, na mesma data da sentenza, se deposita na Secretaría deste xulgado a anterior sentenza para a súa notificación e publicidade na forma permitida e ordenada pola Constitución e as leis. Seguidamente, líbrase testemuño da sentenza para a súa unión aos autos. Dou fe».</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>E para que lle sirva de notificación a ADYS Asistencia, Distribución y Servicios 2003, S.A., ADYS 2003, en paradoiro ignorado, expídese esta cédula para a súa publicación no Diario Oficial de Galicia e a colocación no taboleiro de anuncios.</p>
    <p>A Coruña, 23 de outubro de 2013</p>
    <footer><p>A secretaria xudicial</p></footer>

