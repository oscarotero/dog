---
date: '1997-04-03'
id: '10546'
page: 3
number: 63
agency: 'CONSELLERÍA DE FAMILIA, MULLER E XUVENTUDE'
section: III. OUTRAS DISPOSICIÓNS
title: >-
  Orde do 30 de xaneiro de 1997 pola que se convoca o XI Certame Galego de Artes
  Plásticas Xuventude 97.
range: Orde
url: 'https://www.xunta.gal/dog/Publicados/1997/19970403/Anuncio10546_gl.html'
---
<p>O Real decreto 2434/1982, do 24 de xullo, sobre traspaso de funcións e servicios do Estado á Comunidade Autónoma de Galicia en materia de cultura, especifica no seu anexo I.B.3.h que aquela asume as competencias de promoción e organización de actividades de animación sociocultural no ámbito artístico, artesanal, turístico e de aire libre, dirixidas ós sectores da xuventude, infancia, terceira idade e sectores marxinados.</p>
<p>Neste marco competencial, o ámbito cultural e artístico no que respecta á xuventude é compartido conxuntamente polas consellerías de Familia, Muller e Xuventude, que a través da Dirección Xeral de Xuventude desenvolve o programa Fomento da actividade xuvenil, que ten entre os seus obxectivos básicos promociona-la actividade cultural e artística entre a nosa xuventude, e a Consellería de Cultura e Comunicación Social, a través da súa Dirección Xeral de Promoción Cultural, que ten, entre outras funcións, a de colaborar no desenvolvemento do teatro, a danza, as artes líricas e a imaxe, así como a promoción das artes plásticas e populares, de acordo co Decreto 2/1994, do 13 de xaneiro, e o Decreto 256/1996, do 20 de xuño, polos que, respectivamente, se establece a estructura orgánica de cada unha das ditas consellerías.</p>
<p>Polo exposto, a Consellería de Familia, Muller e Xuventude, consciente da importancia que ten facilitar vías polas que poida manifestarse a actividade e inquedanza artística individual e colectiva da xuventude galega, e contando coa colaboración da Consellería de Cultura e Comunicación Social, dada a natureza das actividades que se van realizar, convoca unha serie de certames, concursos e mostras que abranguen un amplo abano de manifestacións de carácter artístico e artesanal e que constitúen o programa Certames e Mostras Xuventude 97.</p>
<p>Por todo isto,</p>
<p>DISPOÑO :</p>
<p>Artigo 1º</p>
<p>A Consellería de Familia, Muller e Xuventude convoca o XI Certame Galego de Artes Plásticas Xuventude 97, segundo as bases que se establecen no anexo I desta orde, onde se regulan os aspectos relativos á participación, condicións xerais que van rexer na respectiva convocatoria, inscricións, desenvolvemento, premios e xurado.</p>
<p>Artígo 2º</p>
<p>As actividades que impliquen o desenvolvemento deste certame serán custeadas con cargo á partida orzamentaria 14.03.355B.640.1 dos orzamentos xerais da Comunidade Autónoma de Galicia para 1997.</p>
<p>Disposicións derradeiras</p>
<p>Primera.-Facúltase o director xeral de Xuventude para dictar, no ámbito das súas competencias, as resolucións precisas para o desenvolvemento desta orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 30 de xaneiro de 1997.</p>
<p>Manuela López Besteiro</p>
<p>Conselleira de Familia, Muller e Xuventude</p>
<p>ANEXO I</p>
<p>XI Certame Galego de Artes Plásticas Xuventude 97</p>
<p>I. Participantes.</p>
<p>Xoves artistas galegos ou residentes en Galicia.</p>
<p>Establécense as seguintes categorías:</p>
<p>-Categoría A: ata os 12 anos.</p>
<p>-Categoria B: dos 13 ós 17 anos.</p>
<p>-Categoria C: dos 18 ós 30 anos.</p>
<p>Tódalas idades se consideran cumpridas o 31-XII-1997.</p>
<p>II. Condicións xerais.</p>
<p>1. Establécense catro modalidades:</p>
<p>a) Pintura.</p>
<p>b) Escultura.</p>
<p>c) Debuxo e.</p>
<p>d) Cerámica.</p>
<p>2. Cada autor poderá presentar, como máximo, tres obras en cada modalidade.</p>
<p>3. As obras presentadas serán orixinais e non poderán ter participado en ningún concurso.</p>
<p>4. O tema e as técnicas serán libres.</p>
<p>5. Os debuxos deberán levar cristal protector ou arragláss, e as pinturas marco ou bastidor, e virán presentadas co embalaxe ou enfardamento protector.</p>
<p>6. A organización non se responsabiliza das posibles roturas ou extravíos das obras, se ben a Dirección Xeral de Xuventude subscribirá unha póliza que as asegure, de ata un máximo de 100.000 ptas. por obra.</p>
<p>7. a) As obras premiadas nas distintas categorías quedarán en poder da Dirección Xeral de Xuventude.</p>
<p>b) As obras con mención de honra poderán ser cedidas á Dirección Xeral de Xuventude para poder, como as premiadas, engrosa-los fondos do museo de arte xuvenil Esteban Rosa situado no albergue xuvenil de Gandarío-Sada-A Coruña.</p>
<p>III. Inscricións.</p>
<p>1. Os participantes deberán envia-lo impreso de solicitude, que se indica no anexo II ó Servicio de Xuventude da Delegación da Consellería de Familia, Muller e Xuventude da provincia na que residan habitualmente:</p>
<p>Ronda de Fingoi, s/n-27002 Lugo.</p>
<p>Avda.da Habana, 81-baixo, 32004 Ourense.</p>
<p>r/ Durán Loriga, 9-1º, 15003 A Coruña.</p>
<p>r/ María Berdiales 20-entrechán, 36203 Vigo-Pontevedra.</p>
<p>o día 17 de outubro de 1997.</p>
<p>2. A solicitude irá acompañada dun sobre pechado no que figurará o boletín de inscrición que se indica no anexo III, cos seguintes datos de identificación:</p>
<p>-Título da obra.</p>
<p>-Modalidade.</p>
<p>-Categoría.</p>
<p>-Lema.</p>
<p>-Nome e apelidos do autor.</p>
<p>-Enderezo e teléfono.</p>
<p>-Localidade.</p>
<p>Así como unha fotocopia do DNI por ámbalas dúas caras ou da folla correspondente do libro de familia.</p>
<p>3. No exterior do sobre figurará o lema do autor, títulos das obras, modalidade e categoría na que participa.</p>
<p>4. Así mesmo, e da forma que cada artista considere máis axeitada, deberase explicita-lo título e maila técnica empregada en cada unha das obras presentadas. O título deberase explicitar tamén no exterior do embalaxe protector.</p>
<p>IV. Desenvolvemento.</p>
<p>O certame obxecto da presente convocatoria desenvolverase a través da Delegación Provincial da Consellería de Familia, Muller e Xuventude da Coruña, coa colaboración da Delegación Provincial da Consellería de Cultura e Comunicación Social.</p>
<p>O xurado seleccionará, de entre as obras recibidas, aquelas que, pola súa calidade e orixinalidade, ó seu xuízo o merecesen.</p>
<p>A selección farase nun só acto, levantando acta o secretario do xurado. Concederanse tres premios por categoría e modalidade.</p>
<p>V. Premios.</p>
<p>Establécense os premios seguintes:</p>
<p>-Pintura.</p>
<p>ABC</p>
<p>30.00045.00080.000</p>
<p>20.00030.00060.000</p>
<p>15.00020.00040.000</p>
<p>-Debuxo.</p>
<p>ABC</p>
<p>25.00035.00060.000</p>
<p>15.00025.00040.000</p>
<p>10.00015.00020.000</p>
<p>-Escultura.</p>
<p>ABC</p>
<p>30.00045.00080.000</p>
<p>20.00030.00060.000</p>
<p>15.00020.00040.000</p>
<p>-Cerámica.</p>
<p>ABC</p>
<p>30.00045.00080.000</p>
<p>20.00030.00060.000</p>
<p>15.00020.00040.000</p>
<p>As obras seleccionadas serán expostas na provincia da Coruña, en localidade por determinar, no mes de novembro de 1997.</p>
<p>A organización poderá montar unha exposición itinerante con elas.</p>
<p>VI. Xurado.</p>
<p>A xuízo do xurado, e segundo a calidade das obras, poderanse deixar desertos algúns premios. As contías dos premios serán únicas e indivisibles.</p>
<p>O xurado será nomeado polo director xeral de Xuventude e polo director xeral de Promoción Cultural por proposta dos delegados provinciais da Consellería de Familia, Muller e Xuventude e da Consellería de Cultura e Comunicación Social da Coruña, e estará composto por persoas cualificadas no campo artístico; a secretaría recaerá nun funcionario da Delegación Provincial de Familia, Muller e Xuventude da Coruña.</p>
<p>A decisión do xurado será inapelable.</p>
<p>2224</p>

