---
date: '1997-04-03'
id: '10606'
page: 3
number: 63
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 7 de marzo de 1997, da Dirección Xerencia do Complexo
  Hospitalario Xeral-Cíes de Vigo, pola que se anuncia contratación, polo
  sistema de concurso, mediante procedemento aberto e tramitación ordinaria para
  a instalación e prestación do servicio de televisión e telefonía no complexo
  hospitalario. (Expediente 1/1997).
range: Resolución
url: 'https://www.xunta.gal/dog/Publicados/1997/19970403/Anuncio10606_gl.html'
---
<p>A Dirección Xerencia do Complexo Hospitalario Xeral-Cíes de Vigo, en virtude das atribucións que lle foron delegadas conforme o establecido no artígo 7 da orde da Consellería de Sanidade e Servicios Sociais do 22 de maio de 1996 (DOG nº 111, do 6 de xuño), convoca o seguinte concurso:</p>
<p>-Expediente 1/1997:</p>
<p>1. Obxecto: instalación e prestación do servicio de televisión e telefonía no Complexo Hospitalario Xeral-Cíes.</p>
<p>2. Prazo de execución: 5 anos contados a partir da data de formalización do contrato podendo prorrogarse antes da súa finalización ou de calquera das súas prórrogas, por períodos iguais de tempo, por mutuo acordo das partes.</p>
<p>3. Garantía provisional: 100.000 ptas.</p>
<p>4. Forma de adxudicación: concurso público, procedemento aberto e tramitación ordinaria.</p>
<p>5. Clasificación: non se esixe.</p>
<p>6. Solvencia económica e financeira: acreditarase por calquera dos medios previstos no artigo 16 da</p>
<p>Lei de contratos das administracións públicas (Lei 13/1995, do 18 de maio. BOE nº 119, do 19 de maio).</p>
<p>7. Solvencia técnica: acreditarase por calquera dos medios previstos no artigo 19 da Lei 13/1995, do 18 de maio, de contratos das administracións públicas. (BOE nº 119, do 19 de maio).</p>
<p>8. Criterios de adxudicación:</p>
<p>1. Condicións económicas (canon ofertado, tarifas): ata 3 puntos.</p>
<p>2. Características técnicas das instalacións ofertadas (equipos, complexidade da instalación, calidade dos materiais, etc.): ata 3 puntos.</p>
<p>3. Características funcionais:</p>
<p>-Capacidade e facilidade de establecer chamadas directas entrantes dos teléfonos.</p>
<p>-Organización e funcionamento do servicio de telefonía e televisión.</p>
<p>-Condicións de seguridade e calidade na prestación do servicio.</p>
<p>-Recursos humanos que se destinarán ó servicio.</p>
<p>-Facilidade do uso e fiabilidade do sistema de cobro do servicio ós usuarios: ata 3 puntos.</p>
<p>4. Experiencia en instalacións ou servicios similares: ata 3 puntos.</p>
<p>5. Prestacións e servicios adicionais ofertados:</p>
<p>-Posible aportación dun sistema integral de control de entrada e presencia de visitantes, incluíndo o soporte técnico ou informático axeitado para a súa inmediata operatividade ou outras: ata 3 puntos.</p>
<p>-Gratuidade do servicio de televisión nas habitacións do servicio de Pediatría: ata 3 puntos.</p>
<p>9. Documentación: o prego de cláusulas administrativas particulares, e demais documentación complementaria pódese solicitar no Servicio de Subministracións do Complexo Hospitalario Xeral-Cíes, rúa Pizarro, 22-36204 Vigo, en días laborais desde as 9 ata as 14 horas. Teléfono nº (986) 81 60 23 e fax nº (986) 81 60 65.</p>
<p>10. Prazo de presentación de proposicións: as proposicións, deberanse presentar en man, no rexistro xeral do Complexo Hospitalario Xeral-Cíes, antes das 14 horas do vixésimo sexto día natural contado a partir do seguinte ó da publicación desta resolución no Diario Oficial de Galicia, ou por correo na forma indicada no artigo 100 do Regulamento xeral de contratación do Estado.</p>
<p>11. Documentación que deben presenta-los licitadores: presentarán en sobre pechado e asinado polo licitador a solicitude para participar, así como a documentación persoal e referencias técnicas descritas no prego de cláusulas administrativas particulares.</p>
<p>12. Apertura de proposicións: a apertura das proposicións admitidas será realizada pola mesa de contratación, reunida en acto público, na sala de xuntas do hospital xeral ás 8.30 horas do décimo primeiro día natural contado a partir do seguinte a aquel en que remate o prazo de presentación de ofertas. No caso de que coincida en sábado ou festivo, a apertura das proposicións terá lugar no día hábil seguinte.</p>
<p>13. Anuncios: os anuncios dos presentes concursos públicos serán por conta dos adxudicatarios dos contratos.</p>
<p>Vigo, 7 de marzo de 1997.</p>
<p>José Manuel González Álvarez</p>
<p>Director xerente do Complexo Hospitalario Xeral-Cíes de Vigo</p>
<p>2464</p>

