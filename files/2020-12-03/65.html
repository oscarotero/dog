---
date: '2020-12-03'
id: L431-271120-0003
page: 47909
number: 244
agency: Concello de Monforte de Lemos
section: VI. Anuncios. b) Administración local.
title: >-
  ANUNCIO de aprobación definitiva do Plan especial do conxunto
  histórico-artístico de Monforte de Lemos.
range: Anuncio
url: >-
  https://www.xunta.gal/dog/Publicados/2020/20201203/AnuncioL431-271120-0003_gl.html
---
<p>O Pleno da Corporación, na súa sesión extraordinaria do día 16 de novembro de 2020, aprobou definitivamente o Plan especial de protección do conxunto histórico-artístico de Monforte de Lemos. </p>
    <p>No <em>Diario Oficial de Galicia </em>número 57, do 22 de marzo de 2017, publicouse o informe ambiental estratéxico do Plan especial do conxunto histórico-artístico de Monforte de Lemos. </p>
    <p>En cumprimento do disposto no artigo 82 da Lei 2/2016, do 10 de febreiro, unha vez publicado o anuncio no DOG, remitirase ao órgano autonómico competente, para a súa inscrición no Rexistro de Planeamento de Galicia, un exemplar do Plan especial, debidamente dilixenciado. Cumpridos estes trámites, publicaranse a normativa e as ordenanzas no <em>Boletín Oficial</em> da provincia de Lugo. </p>
    <p>Notificarase individualmente a aprobación definitiva do Plan especial aos titulares catastrais dos terreos afectados aos cales xa se lles notificou a aprobación inicial, de conformidade co disposto no artigo 186 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro. O contido do plan quedará a disposición do público na web do Concello, www.monfortedelemos.es</p>
    <p>Contra o acordo de aprobación definitiva, en aplicación do artigo 112.3 da Lei 39/2015, do 1 de outubro, do procedemento administrativo común das administracións públicas, e dado que se aproba unha disposición de carácter xeral, poderá interpoñerse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous (2) meses contados desde o día seguinte ao da publicación deste anuncio, de conformidade co artigo 46 da Lei 29/1998, do 13 de xullo, da xurisdición contencioso-administrativa. Todo iso sen prexuízo de que se poda interpoñer calquera outro recurso que se entenda máis procedente e sexa conforme o dereito. </p>
    <p>Monforte de Lemos, 26 de novembro de 2020</p>
    <footer><p>José Tomé Roca<br>Alcalde</p></footer>

