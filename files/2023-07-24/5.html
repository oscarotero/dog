---
date: '2023-07-24'
id: G0656-140723-0003
page: 45078
number: 140
agency: Consellería de Promoción do Emprego e Igualdade
section: III. Outras disposicións.
title: >-
  ORDE do 12 de xullo de 2023 pola que se concede a Medalla Emilia Pardo Bazán
  para o recoñecemento de accións relevantes en prol da igualdade entre mulleres
  e homes.
range: Orde
url: >-
  https://www.xunta.gal/dog/Publicados/2023/20230724/AnuncioG0656-140723-0003_gl.html
---
<p>O Decreto 53/2019 prevé a concesión, con carácter anual, de ata un máximo de tres condecoracións, baixo a denominación Medalla Emilia Pardo Bazán, para o recoñecemento de accións relevantes en prol da igualdade entre mulleres e homes, coa finalidade de recoñecer publicamente as accións desenvolvidas na Comunidade Autónoma de Galicia por parte de persoas, colectivos, entidades ou institucións, tanto públicas como privadas, que contribuísen e destacasen na defensa da igualdade de dereitos e oportunidades entre mulleres e homes.</p>
    <p>O artigo 14 do Decreto 53/2019 prevé que a concesión da medalla se efectuará por orde da persoa titular da consellería con competencias en materia de igualdade, a quen lle corresponderá adoptar a decisión de outorgar a medalla ás persoas propostas pola Comisión de Valoración.</p>
    <p>Tendo en conta a proposta efectuada pola Comisión de Valoración o día 11 de xullo de 2023 e o previsto no artigo antes indicado, mediante esta orde concédese a Medalla Emilia Pardo Bazán ás persoas e entidades que se indican a seguir.</p>
    <p>Polo exposto,</p>
    <h2>DISPOÑO:</h2>
    <p>Conceder a Medalla Emilia Pardo Bazán a:</p>
    <p>– Fundación Secretariado Gitano.</p>
    <p>– Asociación de Executivas de Galicia.</p>
    <p>– Mª Teresa Cortizas González-Criado.</p>
    <p>Santiago de Compostela, 12 de xullo de 2023</p>
    <footer><p>Elena Rivo López<br>Conselleira de Promoción do Emprego e Igualdade</p></footer>

