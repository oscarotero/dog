---
date: '2023-07-24'
id: G0692-300623-0014
page: 45163
number: 140
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 21 de xuño de 2023, da Xefatura Territorial da Coruña, pola que
  se concede a autorización administrativa previa, de construción e declaración
  de utilidade pública, en concreto, dunha instalación de distribución eléctrica
  no concello de Rianxo (expediente IN407A 2022/215-1).
range: Resolución
url: >-
  https://www.xunta.gal/dog/Publicados/2023/20230724/AnuncioG0692-300623-0014_gl.html
---
<p>Expediente: IN407A 2022/215-1.</p>
    <p>Promotora: UFD Distribución Electricidad, S.A.</p>
    <p>Instalación: instalación de telecontrol en LMT BOI807 apoio 9RAM2KDN//42-A1.</p>
    <p>Concello: Rianxo.</p>
    <p>Feitos:</p>
    <p> 1. O día 4.8.2022 a empresa promotora solicitou a autorización administrativa previa, a autorización administrativa de construción e a declaración de utilidade pública da dita instalación de distribución eléctrica.</p>
    <p>Achegan o proxecto, que inclúe memoria, planos e orzamento, ao abeiro do artigo 123 do Real decreto 1955/2000, e que abrangue os seguintes documentos:</p>
    <p> 1º. Proxecto de execución denominado Instalación de telecontrol en LMT BOI807 apoio 9RAM2KDN//42-A1, asinado o día 7.3.2022 por Rubén Fervenza Nicolás, graduado en Enxeñaría Eléctrica, número de colexiado 4.684 de Vigo (COETI de Vigo).</p>
    <p> 2º. Anexo, asinado o 31.5.2022 por Javier Fernández Mitre, enxeñeiro industrial con número de colexiado 15.670 de Madrid.</p>
    <p> 2. O proxecto someteuse ao trámite de información pública mediante un acordo do 15.12.2022, publicado nos seguintes medios:</p>
    <p>– DOG: 9.1.2023.</p>
    <p>– BOP: 22.12.2022.</p>
    <p>– <em>La Voz de Galicia</em>: 22.12.2022.</p>
    <p>– Taboleiro de anuncios do concello: segundo certificado municipal do 14.6.2023.</p>
    <p>– Portal de transparencia e Goberno aberto da Vicepresidencia Primeira e Consellería de Economía, Industria e Innovación: 9.1.2023.</p>
    <p> 3. Durante o período en que se someteu o proxecto ao trámite de información pública o Servizo de Montes da Consellería do Medio Rural na Coruña advirte que a parcela 7743 do polígono 70 non é propiedade da Comunidade de Montes Veciñais en Man Común de Taragoña. A dita alegación envióuselle á promotora para que se manifestase sobre esta en defensa dos seus intereses. A promotora optou por corrixir a titularidade do dito predio, que pasou a ser de titularidade descoñecida, polo que as futuras dilixencias sobre ela se entenderían co Ministerio Fiscal, de conformidade co regulado na Lei de expropiación forzosa.</p>
    <p> 4. Solicitóuselles o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectadas, isto é, o Concello de Rianxo e Augas de Galicia. No día desta resolución non consta no expediente resposta das ditas entidades á solicitude do condicionado solicitado. </p>
    <p>5. O 9.6.2023 emitiuse o informe técnico.</p>
    <p>Consideracións legais e técnicas:</p>
    <p> 1. O xefe territorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para resolver os procedementos de autorización de instalacións eléctricas que sexan competencia da Comunidade Autónoma de Galicia; o Decreto 59/2023, do 14 de xuño, polo que se establece a estrutura orgánica da Xunta de Galicia; e o Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación, modificado polo Decreto 49/2023, do 19 de maio (DOG núm. 98, do 25 de maio).</p>
    <p> 2. Lexislación de aplicación: </p>
    <p> 1º. Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p> 2º. Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p> 3º. Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p> 4º. Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p> 5º. Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en instalación eléctricas de alta tensión e as súas instrucións técnicas complementarias ITC-LAT 01 a 09 (BOE núm. 68, do 19 de marzo).</p>
    <p> 6º. Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalación eléctricas de alta tensión e as súas instrucións técnicas complementarias ITC-RAT 01 a 23 (BOE núm. 139, do 9 de xuño).</p>
    <p> 7º. Real decreto 842/2002, do 2 de agosto, polo que se aproba o Regulamento electrotécnico para baixa tensión (BOE núm. 224, do 18 de setembro).</p>
    <p> 8º. Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE núm. 246, do 14 de outubro).</p>
    <p> 9º. Decreto 9/2017, do 12 de xaneiro, polo que se establecen os órganos competentes para resolver os procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p> 10º. Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p> 11º. Decreto do 26 de abril de 1957, polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p> 3. As instalacións están no lugar de Corques, parroquia de San Salvador de Taragoña, no concello de Rianxo, e as súas características técnicas son as seguintes:</p>
    <p>– Instalación de interruptor telecontrolado en apoio nº 9RAM2KDN//42-A1 de formigón existente da LMTA BOI807 Bealo, 7 (exp. 50.669), alimentada pola subestación Boiro, para substituír por un de tipo celosía C-2000/14.</p>
    <p>– Retensado LMTA a 20 kV, de 499 m, condutor tipo LA-110 Al, con orixe no apoio nº 9R4LQP8V//42 existente da LMTA BOI807 Bealo, 7 (exp. 50.669), alimentada pola subestación Boiro, e remate no apoio nº 9RFKF71U//42-A2 existente.</p>
    <p> 4. No expediente consta un informe favorable dos servizos técnicos desta xefatura territorial.</p>
    <p>Consonte con todo o sinalado, </p>
    <h2>RESOLVO:</h2>
    <p> A) Conceder a autorización administrativa previa, a autorización administrativa de construción e a declaración de utilidade pública, en concreto, da dita instalación de distribución eléctrica.</p>
    <p> B) A instalación executarase no prazo dun ano, contado a partir da data de publicación desta resolución no <em>Diario Oficial de Galicia</em>.</p>
    <p>A declaración de utilidade pública leva implícita a necesidade de ocupación dos bens e de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p> C) Para a posta en funcionamento da instalación autorizada, deberá achegar ante esta xefatura territorial unha solicitude, coa cal xuntará a seguinte documentación:</p>
    <p> • As declaracións de conformidade relativas ao material ou equipamento e as certificacións ou homologacións, se procede.</p>
    <p> • Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houbese, así coma das regulamentacións e normas axeitadas para a montaxe da instalación e posta a punto.</p>
    <p> D) Esta autorización outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva na vía administrativa, poderá interporse recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación, segundo o disposto nos artigos 121 e 122 da devandita Lei 39/2015, sen prexuízo de que as persoas interesadas poidan interpor calquera outro recurso que consideren axeitado.</p>
    <p>Mediante este documento notifícaselles ás persoas interesadas esta resolución, segundo o exixido no artigo 40.1 da Lei 39/2015.</p>
    <p>A Coruña, 21 de xuño de 2023</p>
    <footer><p>Isidoro Martínez Arca<br>Xefe territorial da Coruña</p></footer>

