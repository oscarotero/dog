---
date: '1997-04-07'
id: '10852'
page: 3
number: 65
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 19 de marzo de 1997, da Delegación Provincial da Coruña, pola
  que se dispón a inscrición no rexistro e a publicación, no Diario Oficial de
  Galicia, da revisión salarial do convenio colectivo da empresa Blanco Munín,
  S.L., cafetería do persoal da cidade sanitaria Juan Canalejo.
range: Resolución
url: 'https://www.xunta.gal/dog/Publicados/1997/19970407/Anuncio10852_gl.html'
---
<p>Visto o expediente da revisión salarial do convenio colectivo da empresa Blanco Munín, S.L., cafetería do persoal da cidade sanitaria Juan Canalejo que tivo entrada nesta delegación provincial o día 14-3-1997, subscrito en representación da parte económica pola empresa e, da parte social, polos delegados de persoal o día 28-2-1997, de conformidade co disposto no artigo 90.2º e 3º da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de convenios colectivos de traballo, existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 19 de marzo de 1997.</p>
<p>Mª Reyes Carabel Pedreira</p>
<p>Delegada provincial da Coruña</p>
<p>Táboas salarios do ano 1997 para o persoal da empresa Blanco Munín, S.L.</p>
<p>Asistentes:</p>
<p>-Pola parte social:</p>
<p>José M. Álvarez Rodríguez.</p>
<p>-Pola parte empresarial:</p>
<p>Orlando Blanco Armada</p>
<p>Na Coruña, o 28 de febreiro de 1997, sendo as 10 horas, nos locais da empresa reúnense, dunha parte, a representación empresarial de Blanco Munín, S.L., e doutra, a representación social da devandita empresa, á marxe citadas. Os reunidos constatan os seguintes extremos.</p>
<p>Primeiro.-Que de acordo co contido do artigo 5 do convenio colectivo correspondente ó ano 1995 e ó non ter feito uso, tanto a parte social como a empresarial, da facultade que lle outorga o artigo 6 do respectivo convenio colectivo mencionado anteriormente sobre a denuncia deste, debéndose entón prorrogarse pola tácita e tódolos conceptos económicos se incrementarán no IPC establecido polo INE.</p>
<p>Segundo.-Que o IPC (índice de prezos ó consumo) constatado e publicado polo INE (Instituto Nacional de Estatística) polo período comprendido desde o 1 de xaneiro de 1996 ó 31 de decembro de 1996, é o 3,2%.</p>
<p>Terceiro.-Que as táboas sobre as que hai que aplica-lo incremento do 3,2 son as do ano 1996, as cales se encontran publicadas no BOP, do 17 de xuño de 1996.</p>
<p>En relación con todo o anterior as partes acordan:</p>
<p>1º) Incrementa-las táboas salariais correspondentes a 1996 nun 3,2%. As ditas táboas son as que figuran como anexo a esta acta.</p>
<p>2º) O dito incremento aplicarase desde o 1 de xaneiro de 1997. Os atrasos dos meses de xaneiro e febreiro aboaranse antes do 30 de marzo de 1997.</p>
<p>E sen máis asuntos que tratar, asínase de conformidade a presente acta, no día e lugar expresados no encabezamento.</p>
<p>Táboa de salarios do ano 1997 do persoal da empresa Munín, SL.</p>
<p>De acordo co contido no artigo 5 do convenio colectivo correspondente ó ano 1995 e ó non ter feito uso, tanto a parte social como a parte económica, da facultade que lles confire o artigo 6 do respectivo convenio colectivo mencionado anteriormente, sobre a denuncia deste, ámbalas partes, de acordo co anteriormente dito, acordan incrementa-las táboas de salarios correspondentes ó exercicio de 1996, nun 3,2% para 1997, que se corresponde co IPC (índice de prezos ó consumo) constatado e publicado polo INE (Instituto Nacional de Estatística) polo período comprendido desde o 1 de xaneiro ó 31 de decembro de 1996.</p>
<p>O dito incremento aplicarase a partir do 1 de xaneiro de 1997, e facultarase a empresa para que os atrasos correspondentes a xaneiro e febreiro de 1997 sexan aboados antes do 31 de marzo de 1997.</p>
<p>Táboa salarial 1997</p>
<table><tbody><tr><td></td></tr>
<tr><td>Categoría</td><td>Salario base
mensual</td><td>Plus de
cantidade
de Tr. Men.</td><td>Transp.
mensual</td><td>Total
mensual</td><td>Total anual</td></tr>
<tr><td></td></tr>
</tbody></table>
<table><tbody><tr><td>Xerente</td><td>121.646</td><td>10.480</td><td>6.289</td><td>138.415</td><td>2.025.918</td></tr>
<tr><td>Of. administrativo</td><td>104.110</td><td>10.480</td><td>6.289</td><td>120.879</td><td>1.762.878</td></tr>
<tr><td>Encargado</td><td>104.110</td><td>10.480</td><td>6.289</td><td>120.879</td><td>1.762.878</td></tr>
<tr><td>Cociñeiro</td><td>104.110</td><td>10.480</td><td>6.289</td><td>120.879</td><td>1.762.878</td></tr>
<tr><td>Camareiro</td><td>104.110</td><td>10.480</td><td>6.289</td><td>120.879</td><td>1.762.878</td></tr>
<tr><td>Axudante</td><td>100.365</td><td>10.480</td><td>6.289</td><td>117.134</td><td>1.706.703</td></tr>
<tr><td>Fregador</td><td>100.365</td><td>10.480</td><td>6.289</td><td>117.134</td><td>1.706.703</td></tr></tbody></table>Aprendices: o salario dos aprendices será o fixado no R.D. 2317/1993 e na Lei 10/1994.
<p>Pola parte socialPola parte económica</p>
<p>Os representantes dos traballadores</p>
<p>Obdulia Rozadas SánchezOrlando Blanco Armada</p>
<p>José Manuel Álvarez Rodríguez</p>
<p>2228</p>

