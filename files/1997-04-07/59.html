---
date: '1997-04-07'
id: '10932'
page: 3
number: 65
agency: NOTARÍA DO SR. CALATAYUD SEMPERE (VIGO).
section: VI. ANUNCIOS
title: Anuncio de poxa extraxudicial.
range: Anuncio
url: 'https://www.xunta.gal/dog/Publicados/1997/19970407/Anuncio10932_gl.html'
---
<p>Na notaría de Vigo de Alejo Calatayud Sempere, sita en Príncipe, 34, número principal, en virtude de expediente extraxudicial nº 1/1996, provisional, seguido polo Banco Español de Crédito, S.A., contra Cándido Alonso García e a súa esposa María Oliva Esther Fernández Álvarez, en execución de hipotecas, celebrarase a correspondente poxa dos bens da parte hipotecante, nos días e termos seguintes:</p>
<p>Bens obxecto de poxa.</p>
<p>«1. Número vintedous. Vivenda E na planta cuarta do edificio sen número na rúa Felipe Sánchez, hoxe rúa Areal 78, de Vigo. Consta de entrada, sala de estar-comedor, tres dormitorios, dous baños, cociña, tendal e terraza. Ten unha superficie construída de cento vintenove metros cadrados e sete decímetros cuadrados útil de cento cinco metros cincuenta e un decímetros cadrados. Limita: leste, fronte, corredor de acceso a vivendas e vivenda D da súa planta; oeste, ou fondo, viúva do Fernández Arnaiz; norte ou dereita, patio de luces e viúva de Fernández Arnaiz; e sur, esquerda, Urgasa, S.A. Cota de participación 1,75%. Inscrita no Rexistro nº 1 de Vigo, tomo 780, folio 184 volto, predio 41902. Título. Compra a Liliana Beatriz Moreno Fernández, en escritura do 10 de marzo de 1992, nº 428 do protocolo, ante o notario de Redondela, José Antonio Cora».</p>
<p>2.6. Un. 5. Parcela de garaxe número corenta. Sitúase no soto da casa número 81 da rúa Marqués de Valladares, da cidade de Vigo, Pontevedra, desde a cal ten acceso. Destínase a garaxe aparcamento de vehículo de turismo. Mide uns oito metros oitenta e sete decímetros cadrados. Limita: norte, co número trinta e nove; sur, co número corenta e un; leste, zona común de acceso, e oeste, de Fernández Arnaiz. Cota de participación 0,255%.</p>
<p>Inscrita no Rexistro da Propiedade número 1 de Vigo, tomo 724, folio 89, predio 52.362».</p>
<p>3. «Unha corenta e seisava parte indivisa do predio corenta e oito. Faiado, local destinado a rochos e salas de máquinas do edificio sinalado cos números 76 e 78, hoxe só 78, da rúa Areal, de Vigo, Pontevedra. Extensión: cincocentos oitenta e seis metros trinta e catro decímetros cadrados. Limita: fronte ou norte, rúa Areal; fondo ou sur, Urgasa, S.A., esquerda ou leste, patio de luces, medianil con Benito Seijas, José Maestu e outros, e dereita ou oeste, patio de luces e medianil con predio da viúva de Fernández Arnaiz. Cota de participación 0,45% (esta corenta e seisava parte indivisa de predio dá dereito ó uso exclusivo do rocho sinalado co número vinte no mesmo faiado». Inscrito no Rexistro nº 1 de Vigo, tomo 18, folio 199, predio 41.928».</p>
<p>Para o sinalamento, fíxase a primeira poxa para o día 10 de abril de 1997, ás dez horas; a segunda, se é o caso, para o día 8 de maio de 1997, ás dez horas, e a terceira, se é o caso, para o día 12 de xuño de 1997, ás dez horas.</p>
<p>As poxas celebraranse na notaría citada, rúa Príncipe, 34, principal, en Vigo, nos días e horas sinalados.</p>
<p>Verbo do tipo que servirá de base para as poxas, para a primeira, o tipo é de 26.509.000 pesetas para o primeiro predio; 1.070.000 pesetas para o segundo e 428.000 pesetas para a cota do terceiro predio; e con referencia á primeira poxa; e para a segunda, o setenta e cinco por cento da cantidade sinalada para cada unha, anteriormente, e a terceira, efectuarase sen suxeición a tipo.</p>
<p>A documentación e a certificación do Rexistro a que se refiren os artigos 236 a) e 236 b) do Regulamento hipotecario pódense consultar na notaría; entenderase que todo licitador acepta como bastante a titulación e que as cargas, gravames e asentos anteriores ás hipotecas que se executan continuarán subsistentes.</p>
<p>No que atinxe ós depósitos ou consignacións faise constar que os licitadores, coa excepción da parte acredora executante, se o fose, para tomaren parte na primeira ou segunda poxa, deberán consignar previamente na notaría o trinta por cento do tipo que corresponda. Na terceira poxa, o depósito consistirá nun vinte por cento do tipo da segunda.</p>
<p>Por último, para o caso de que a comunicación por correo certificado ó titular da última inscrición de dominio do lugar, día e hora fixados para a poxa, a que se refire o artigo 236.f5) do Regulamento hipotecario, resultase infructuosa ou negativa, servirá o presente anuncio e a súa publicación nos taboleiros de avisos do Concello e do Rexistro da Propiedade e, se fose o caso, no Boletín Oficial del Estado, para suplir e ter por efectuada correctamente a dita comunicación.</p>
<p>Vigo, 27 de xaneiro de 1997.</p>
<p>Rubricado</p>

