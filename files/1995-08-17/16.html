---
date: '1995-08-17'
id: 38FA
page: 6
number: 157
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 15 de xuño de 1995, do Servicio de Estructuras e Desenvolvemento
  Rural de Pontevedra, pola que se anuncia a publicación das bases definitivas
  da concentración parcelaria da zona de Oroso (A Cañiza-Pontevedra).
range: Resolución
url: 'https://www.xunta.gal/dog/Publicados/1995/19950817/Anuncio38FA_gl.html'
---
<p>O xefe do Servicio de Estructuras e Desenvolvemento Rural de Pontevedra pon en coñecemento dos interesados na concentración parcelaria da zona de Oroso (A Cañiza-Pontevedra), declarada de utilidade pública e urxente execución polo Decreto 16/1992, do 29 de xaneiro (DOG do 4-2-1992) que a xunta local da zona, na súa reunión do 14 de xuño de 1995, aprobou as bases definitivas de concentración da devandita zona, que estarán expostas ó público no local do Concello da Cañiza, na cámara agraria local e na parroquia durante un prazo de trinta días a partir do seguinte á inserción desta resolución no Diario Oficial de Galicia, no BOP, no diario de máis circulación da provincia e no taboleiro de anuncios do concello, de conformidade co que determina a Lei de concentración parcelaria para Galicia (artigo 36). Os documentos que se poden examinar nos lugares de exposición refírense á determinación do perímetro (colección de planos coas parcelas incluídas e excluídas e relación destas), e a </p>
<p>clasificación de terras e fixación dos coeficientes que servirán de base para face-las compensacións que sexan necesarias, así como á determinación de propietarios e titulares de gravames e outras situacións xurídicas das que se declara formalmente a súa titularidade.</p>
<p>Contra estas bases poden os interesados interpoñer recurso de alzada perante o conselleiro de Agricultura, Gandería e Montes, dentro dos trinta días sinalados, na Xefatura do Servicio de Estructuras e Desenvolvemento Rural de Pontevedra (r/ Benito Corbal, 47-7º), nas oficinas centrais da consellería (edificio de San Caetano, s/n, Santiago de Compostela), ou en calquera das dependencias ás que fai referencia o artigo 38.4º da lei de réxime xurídico das administracións públicas e do procedemento administrativo común, por si mesmos ou por representación, facéndose constar no escrito un domicilio dentro do concello para facérlle-las notificacións que procedan e, se é</p>
<p>o caso, a persoa residente nel a quen teñan que facérlle-las notificacións.</p>
<p>Pontevedra, 15 de xuño de 1995.</p>
<p>José Félix Hernáez Ruiz</p>
<p>Xefe do Servicio de Estructuras e Desenvolvemento Rural</p>
<p>4804</p>

