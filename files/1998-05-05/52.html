---
date: '1998-05-05'
id: BC2E
page: 4
number: 84
agency: CONCELLO DE LOURENZÁ
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1998/19980505/AnuncioBC2E_gl.html'
---
<p>O Pleno do Concello nas sesións celebradas os días 19 de xaneiro e 16 de marzo de 1998 adoptou co quórum legal a aprobación definitiva das modificacións puntuais da revisión e adaptación á LASGA das normas subsidiarias de planeamento urbanístico do Concello de Lourenzá unha vez emitido o informe favorable da Consellería de Política Territorial, Obras Públicas e Vivenda, de conformidade co disposto no artigo 7 da Lei 7/1985 do 29 de xuño e no artigo 42.5º da Lei 1/1997, do 24 de marzo, do solo de Galicia.</p>
<p>O que se fai público para os efectos previstos na devandita lexislación.</p>
<p>Mesmamente e cumprindo o disposto no artigo 70.2º da Lei 7/1985, do 2 de abril de bases de réxime local, e no artigo 48 da Lei 1/1997, do 24 de marzo, publícase no BOP de Lugo a normativa e ordenanzas modificadas que entrarán en vigor unha vez publicado o devandito texto íntegro conforme o disposto no artigo 65.2º da Lei 7/1985, do 2 de abril.</p>
<p>Contra o presente acordo, definitivo na vía administrativa, os interesados poderán interpoñer recurso contencioso-administrativo ante o Tribunal Superior de Xustiza de Galicia no prazo de 2 meses contados a partir do día seguinte a aquel en que se publique este anuncio no último dos boletíns oficiais (BOP ou DOG) logo de comunicación ó Concello de Lourenzá, de conformidade co disposto no artigo 110.3º da Lei de réxime xurídico das administracións públicas e do procedemento administrativo común.</p>
<p>Acordo plenario de 16-3-1998:</p>
<p>4º.-Aprobación da modificación número cinco do proxecto de modificación puntual da revisión e adaptacion á LASGA das normas subsidiarias de planeamento urbanístico de Lourenzá.</p>
<p>Considerando que o Pleno da Corporación en sesión ordinaria celebrada 13-12-1996 adoptou o acordo de inicia-lo expediente de modificación puntual das normas subsidiarias de planeamento do Concello de Lourenzá á vista do informe do arquitecto técnico municipal, encargándoselle a súa redacción á enxeñeira de camiños, canles e portos Mª Luisa Menéndez Miramontes, redactora das normas subsidiarias de planeamento urbanístico do concello.</p>
<p>Considerando que o proxecto de modificación puntual da revisión e adaptación á LASGA das normas subsidiarias de planeamento urabanístico de Lourenzá, redactado, inicialmente, con data de maio de 1997 por Mª Luisa Menéndez Miramontes, e consistente en seis modificacións puntuais, foi aprobado inicialmente polo Pleno da Corporación na sesión ordinaria celebrada o día 9-6-1997.</p>
<p>Considerando que foi exposto ó público polo prazo dun mes para efectos de reclamacións mediante anuncio no DOG nº 132 de data 10-7-1997 e no BOP nº 152 de data 4-7-1997, sen que durante o dito período se presentasen alegacións a el.</p>
<p>Considerando que, posteriormente, e unha vez transcorrido o prazo de exposición ó público, o concello remitiu copia do expediente á Comisión Territorial do Patrimonio Histórico de Lugo da Consellería de Cultura, para que informase ó respecto e que dito organismo, con data 18-8-1997, resolve informar favorablemente as seis modificacións puntuais, e que dito extremo se lle comunica ó concello mediante escrito número 2.301 con data do 20-8-1997.</p>
<p>Considerando que con data 11-12-1997 se remitiu copia do expediente á deputación provincial de conformidade co disposto no artigo nº 44.2º da Lei 1/1997, do solo de Galicia, e que o dito organismo emitiu informe favorable do proxecto (tamén nas seis modificacións puntuais), segundo certificación do acordo da Comisión de Goberno Provincial con data do 26-12-1997 remitida polo dito organismo.</p>
<p>Considerando que o dito proxecto de modificación puntual, e segundo o disposto no artigo 41.3º da citada Lei 1/1997, do solo de Galicia, foi remitido a Consellería de Política Territorial, Obras Públicas e Vivenda, Dirección Xeral de Urbanismo, para o seu informe.</p>
<p>Considerando que a dita dirección xeral con data do 2-1-1998 emitiu informe favorable en relación coas modificacións nº 1, 2, 3 e 4 e en relación coa modificación ni 6 aconsellábase a emenda de deficiencias polo propio concello e que se emitiu informe desfavorable sobre a modificación nº 5 do dito proxecto.</p>
<p>Considerando que, á raiz do informe desfavorable da modificación número cinco por parte da Dirección Xeral de Urbanismo, se emitiu un novo informe-aclaración a redactora das normas, María Luisa Menéndez Miramontes.</p>
<p>Considerando que o Pleno, na sesión ordinaria celebrada o día 19 de xaneiro de 1998, aproabou o dito informe-aclaración e que o remitiu á Dirección Xeral de Urbanismo da Consellería de Política Territorial, Obras Públicas e Vivenda.</p>
<p>Considerando que a dirección xeral, con data do 26-2-1998 emite informe favorabale do novo texto corrixido da modificación número cinco do proxecto de modificación puntual da revisión e adaptación á LAGSA das normas subsidiarias de planeamento urbanístico de Lourenzá.</p>
<p>O Pleno, unha vez visto o contido da Lei 1/1997, do 24 de marzo, do solo de Galicia, e o da Lei 771995, do 29 de xuño, sobre delegación de competencias en materia urbanística, acordou en votación ordinaria e por unanimidade dos once concelleiros presente na sesión e que legalmente a constitúen, e</p>
<p>polo tanto co quórum esixido pola normativa vixente, o seguinte:</p>
<p>Primeiro.-Aprobar definitivamente a nova redacción da modificación número cinco de proxecto de modificación puntual da revisión e adaptación á LAGSA das normas subsidiarias de planeamento urbanístico de Lourenzá (outubro 1997) segundo o informe técnico arriba aludido e que, polo tanto, quedaría redactada da seguinte forma:</p>
<p>«Artigo 256. Limitacións da propiedade.</p>
<p>1. Como se detalla nos gráficos das páxinas seguintes, as marxes da rede viaria interurbana, cando discorran por solo non urbanizable estarán sometidas ás limitacións de propiedade e servidume que determina o Regulamento xeral de estradas (Real decreto 1812/1994, do 2 de setembro), en caso de estradas pertencentes á rede do Estado, e á Lei 4/1994, do 14 de setembro, de estradas de Galicia, nas restantes.</p>
<p>Nos cambios viciñais a edificación retirarase un mínimo de 3 m da aresta exterior da explanación e os cerramentos 1 m cun mínimo de 4 m do eixe.</p>
<p>As especificacións anteriores refírense a cerramentos que se constrúan con obras de fábrica, vexetación ornamental ou outros elementos permanentes, excluíndose desta obriga a colocación dos marcos ou cerramentos de postes e arames destinados a delimita-la propiedade rústica.</p>
<p>No tocante a vivendas vinculadas en solo non urbanizable común, faise constar que os seus recuamentos frontais e a lindeiros es especifican no artigo 341 e) contido no proxecto de modificación (que remite ó 256 antes citado para os recuamentos frontais).</p>
<p>Igualmente, o artigo 341 b) establece os límites a partir dos que non se poderá autoriza-la construcción de novas vivendas, para efectos de garanti-las condicións de illamento que non se modificaron.</p>
<p>Finalmente, compriría facer consta-la motivación que conduciu ó concello a promove-la reducción dos recuamentos a camiños veciñais, no sentido da propia natureza destes camiños (de concentración parcelaria) cunha función de acceso ós predios e intensidade de tráfico reducida, así como a configuración das parcelas, permite unha adecuada funcionalidade da vía cos recuamentos previstos na modificación puntual que se tramita.»</p>
<p>Segundo.-Publica-lo presente acordo no Diario Oficial de Galicia e xuntamente co proxecto que conteña a normativa e as ordenanzas, no BOP na forma regulamentaria.</p>
<p>Terceiro.-Remitir copia autenticada do expediente administrativo completo e dos exemplares do proxecto de modificación cos planos e documentos que o integran, á Consellería de Política Territorial,</p>
<p>Obras Públicas e Vivenda, en cumprimento do disposto no artigo 8 a) da citada Lei 7/1995, do 29 de xuño.</p>
<p>Lourenzá, 6 de abril de 1998.</p>
<p>Fe Rodríguez Rocha</p>
<p>Alcaldesa-presidenta</p>
<p>3393</p>

