---
date: '1998-05-05'
id: BB86
page: 4
number: 84
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 20 de abril de 1998, da División de Recursos Humanos, pola que
  se fan públicos os acordos dos tribunais que xulgan o proceso selectivo para o
  ingreso nas clases de inspectores médicos, inspectores farmacéuticos e
  subinspectores sanitarios do Servicio Galego de Saúde, realtivos á celebración
  do primeiro exercicio da fase de oposición.
range: Resolución
url: 'https://www.xunta.gal/dog/Publicados/1998/19980505/AnuncioBB86_gl.html'
---
<p>O apartado 3 da base sexta B) da Resolución do 23 de xullo de 1997 (Diario Oficial de Galicia nº 146, do 31 de xullo) pola que se convoca concurso-oposición para o ingreso nas clases de inspectores médicos, inspectores farmacéuticos e subinspectores sanitarios do Servicio Galego de Saúde, dispón que os diversos exercicios da fase de oposición realizaranse no lugar ou lugares e á hora que se fixe nun acordo que o respectivo tribunal publique no Diario Oficial de Galicia.</p>
<p>Adoptado acordo polos respectivos tribunais sobre o lugar, a data e a hora de realización do primeiro exercicio da fase de oposición, procede agora darlle publicidade no Diario Oficial de Galicia, comisionándose expresamente a este centro directivo polo que</p>
<p>RESOLVE:</p>
<p>Primeiro.-Convoca-los aspirantes definitivamente admitidos no concurso-oposición das clases de inspectores médicos, inspectores farmacéuticos e subinspectores sanitarios para a realización do primeiro exercicio da fase de oposición o vindeiro día 8 de maio de 1998, ás 17 horas, na Facultade de Medicina e Cirurxía da Universidade de Santiago de Compostela, sita na rúa San Francisco s/n.</p>
<p>Segundo.-O chamamento será único e serán excluídos do concurso-oposición os aspirantes que non comparezan, debendo ir provistos necesariamente do documento nacional de identidade, permiso de conducir ou pasaporte e bolígrafo.</p>
<p>Terceiro.-En uso da facultade outorgada ós tribunais polo apartado 7 da base sexta B) da citada convocatoria, acórdase puntuar negativamente cada unha das respostas erróneas na proporción de 1/3 do valor dunha resposta correcta.</p>
<p>Cuarto.-Contra esta resolución poderá presentarse reclamación, perante o tribunal, no prazo de cinco días hábiles contados a partir do día seguinte ó da súa publicación no Diario Oficial de Galicia.</p>
<p>Santiago de Compostela, 20 de abril de 1998.</p>
<p>Valeriano Martínez García</p>
<p>Director xeral da División de Recursos Humanos</p>
<p>3390</p>

