---
date: '1998-06-26'
id: DF9E
page: 7
number: 122
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Decreto 182/1998, do 11 de xuño, polo que se acepta a cesión a título gratuíto
  dos terreos do predio de 565 m, sito na rúa Río Sil de Xinzo, feita a favor do
  servicio Galego de Saúde polo Concello de Xinzo de Limia, para a ampliación do
  actual centro de saúde.
range: Decreto
url: 'https://www.xunta.gal/dog/Publicados/1998/19980626/AnuncioDF9E_gl.html'
---
<p>O Pleno do Concello de Xinzo de Limia, en sesións celebradas o 26 de maio de 1997 e 27 de abril de 1998, acorda ceder gratuitamente ó Servicio Galego de Saúde a titularidade do predio, propiedade do concello e sito na rúa Río Sil, para a ampliación do actual centro de saúde.</p>
<p>Conforme o artigo 17.1º da Lei 3/1985, do 12 de abril, do patrimonio da Comunidade Autónoma, requírese decreto do Consello da Xunta de Galicia para a adquisición de bens a título gratuito. Por outra banda, o artigo 23.1º da mesma lei establece que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre os estes supere o seu valor intrínseco, se ben non se consideran carga, gravame ou afección ós investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente.</p>
<p>En cumprimento do disposto na Lei 3/1985, do 12 de abril, do patrimonio da Comunidade Autónoma, de conformidade coa proposta do conselleiro de Sanidade e Servicios Sociais e presidente do Servicio Galego de Saúde e coas condicións estipuladas nos acordos do Pleno do Concello do 26 de maio de 1997 e 27 de abril de 1998 e logo de deliberación do Consello da Xunta de Galicia na súa reunión do día once de xuño de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>1. Acéptase a cesión a título gratuíto, feita polo Concello de Xinzo de Limia a favor do Servicio Galego de Saúde, para a ampliación do actual centro de saúde da localidade.</p>
<p>2. O predio cedido, ten unha superficie de 565m e está sito na rúa Río Sil de Xinzo de Limia, sendo as súas extremas as seguintes:</p>
<p>-Ó norte: terreo municipal.</p>
<p>-Ó sur: soar adxudicado a María Concepción Enríquez Rodríguez-Montero (parcela N).</p>
<p>-Ó leste: zona verde do polígono nº 2.</p>
<p>-Ó oeste: rúa, libre de cargas.</p>
<p>Artigo 2º</p>
<p>O inmoble cédese segundo o establecido nos artigos 23.1º da Lei 3/1985, do 12 de abril, do patri</p>
<p>monio da Comunidade Autónoma, e 38 do seu regulamento e destinarase á ampliación do centro de saúde.</p>
<p>Artigo 3º</p>
<p>O Servicio Galego de Saúde, a través do seu órgano competente, procederá á formalización da aceptación no correspondente documento público e á inscrición do inmoble no Rexistro da Propiedade ó seu nome, integrándose no seu patrimonio propio.</p>
<p>Disposición derradeira</p>
<p>O Servicio Galego de Saúde, a través do seu órgano competente, levará a cabo os trámites necesarios para a efectividade de canto se dispón neste decreto.</p>
<p>Santiago de Compostela, once de xuño de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>5755</p>

