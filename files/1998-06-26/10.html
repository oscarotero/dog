---
date: '1998-06-26'
id: DFAA
page: 7
number: 122
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 185/1998, do 11 de xuño, polo que se declara a urxente ocupación, para
  efectos de expropiación forzosa, polo Concello de Vilalba (Lugo), dos bens e
  dereitos necesarios para a realización das obras do proxecto de rede de
  sumidoiros nos Freires.
range: Decreto
url: 'https://www.xunta.gal/dog/Publicados/1998/19980626/AnuncioDFAA_gl.html'
---
<p>O Concello de Vilalba (Lugo), en sesión celebrada o día 18 de febreiro de 1998, aprobou o proxecto de rede de sumidoiros nos Freires e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu á información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 7 de maio de 1998.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque, segundo sinala o concello, se trata con esta obra de completa-lo saneamento e elimina-los focos de contaminación na praia fluvial de Vilalba.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día once de xuño de mil novecentos noventa e oito,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Vilalba (Lugo), para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de rede de sumidoiros nos Freires.</p>
<p>Santiago de Compostela, once de xuño de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>4769</p>

