---
date: '2018-10-03'
id: G0426-210918-0001
page: 44737
number: 189
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 19 de setembro de 2018, da Xefatura Territorial de Lugo, polo que
  se acorda publicar a Resolución do 3 de setembro de 2018, da Dirección Xeral
  de Desenvolvemento Rural, sobre cesión de terras sobrantes na zona de
  concentración parcelaria de San Xiao de Mos (Castro de Rei-Lugo) ao Concello
  de Castro de Rei.
range: Anuncio
url: >-
  https://www.xunta.gal/dog/Publicados/2018/20181003/AnuncioG0426-210918-0001_gl.html
---
<p>O Acordo de concentración parcelaria da zona de San Xiao de Mos (Castro de Rei-Lugo) foi aprobado pola dirección xeral competente por razón da materia con data do 25 de setembro de 2011, publicado e notificado na forma legalmente establecida e atópase na actualidad e pendente de firmeza.</p>
    <p>Con posterioridade a estes actos, o Concello de Castro de Rei solicitou a cesión da titularidade dos predios que a seguir se indican para os fins que se sinalan:</p>
    <p>– Predio nº 269, para área recreativa e instalación da caseta de rega de colonización.</p>
    <p>– Predio nº 283 para aparcadoiro.</p>
    <p>– Predio nº 230 para ampliación de cemiterio parroquial.</p>
    <p>Vista a proposta da Xunta Local da zona, a disposición transitoria primeira da Lei 4/2015, do 17 de xuño, de mellora da estrutura territorial agraria de Galicia; a Lei de reforma e desenvolvemento agrario, do 12 de xaneiro de 1973; a Lei 10/1985, do 14 de agosto, de concentración parcelaria para Galicia, modificada pola Lei 12/2001, do 10 de setembro; a Lei 6/2011, do 13 de outubro, de mobilidade de terras; a Lei 39/2015, do 1 de outubro, do procedemento administrativo común das administracións públicas e demais disposicións vixentes de aplicación ao caso.</p>
    <p>Á vista dos destinos para os cales se solicitan os referidos predios e que son perfectamente subsumibles no suposto recollido no artigo 32 da antedita lei galega, esta dirección xeral</p>
    <h2>RESOLVE:</h2>
    <p>1. Modificar o Acordo de concentración parcelaria da zona de San Xiao de Mos (Castro de Rei-Lugo), no sentido de adxudicar ao Concello de Castro de Rei a titularidade dos predios nº 269, 283 e 230, que causan baixa no Fondo de Terras da zona, para seren destinadas aos fins que se recollen na parte expositiva da presente resolución.</p>
    <p>2. Transcorridos cinco anos desde a cesión das propiedades sen que os predios fosen destinados aos fins para os cales son adxudicados, a titularidade dos referidos predios reverterá sobre o Fondo de Terras ou masa común da zona, ao patrimonio da Comunidade Autónoma, á Axencia Galega de Desenvolvemento Rural (Agader) ou a outra entidade que corresponda, segundo o caso.</p>
    <p>Lugo, 19 de setembro de 2018</p>
    <footer><p>María Olga Iglesias Fontal<br>Xefa territorial de Lugo</p></footer>

