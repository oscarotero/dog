---
date: '1999-05-06'
id: 763E
page: 5399
number: 86
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 119/1999, do 23 de abril, polo que se declara a urxente ocupación,
  para efectos de expropiación forzosa, polo Concello de Paradela (Lugo), dos
  bens e dereitos necesarios para a realización das obras do proxecto modificado
  número 1 de colectores xerais e EDAR de Paradela.
range: Decreto
url: 'https://www.xunta.gal/dog/Publicados/1999/19990506/Anuncio763E_gl.html'
---
<p>O Concello de Paradela (Lugo), en sesión celebrada o día 26 de decembro de 1998, aprobou o proxecto de modificado nº 1 de colectores xerais e EDAR de Paradela e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 8 de abril de 1999.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 7 de abril de 1999.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque a situación actual da rede de saneamento da vila de Paradela, provoca o vertido de augas residuais en diferentes puntos, de maneira indiscriminada e sen ningún tipo de tratamento, situación claramente contradictoria coa legalidade vixente e cos criterios de protección ambiental.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vintetrés de abril de mil novecentos noventa e nove,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Paradela (Lugo) para efectos de expropiación forzosa, dos bens e dereitos concretados no expediente administrativo</p>
<p>instruído para o efecto e necesarios para a execución das obras do proxecto de modificado nº 1 de colectores xerais e EDAR de Paradela.</p>
<p>Santiago de Compostela, vintetrés de abril de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jesús C.Palmou Lorenzo</p>
<p>Conselleiro de Xustiza, Interior e Relacións Laborais</p>

