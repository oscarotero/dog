---
date: '2003-06-10'
id: 12D36
page: 7
number: 111
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Orde do 20 de maio de 2003 pola que se convocan axudas á paralización
  definitiva de buques pesqueiros para o exercicio do ano 2003.
range: Orde
url: 'https://www.xunta.gal/dog/Publicados/2003/20030610/Anuncio12D36_gl.html'
---
<p>A Orde do 28 de novembro de 2000 pola que se establecen as bases e condicións e se regula o procedemento de concesión de axudas á paralización definitiva de buques pesqueiros prevé, que as convocatorias anuais, que poderán ser varias, se rexerán polas bases e condicións establecidas na dita orde. A Lei de orzamentos xerais da Comunidade Autónoma para o ano 2003 prevé que o prazo de presentación de solicitudes de axudas non será inferior a corenta días hábiles.</p>
<p>Para tal obxecto, esta consellería</p>
<p>DISPÓN:</p>
<p>Artigo 1º.-Convocatoria de axudas.</p>
<p>Convócanse axudas á paralización definitiva de buques pesqueiros, que se rexerán polas bases e condicións e de acordo co procedemento establecido na Orde do 28 de novembro de 2000 (DOG do 20 de decembro); o prazo de presentación de solicitudes de acordo co seu artigo 43 da vixente Lei de orzamentos xerais da Comunidade Autónoma será o de</p>
<p>corenta días hábiles contados a partir do seguinte ó da publicación desta convocatoria.</p>
<p>Artigo 2º.-Crédito orzamentario.</p>
<p>As subvencións concédense con cargo ó exercicio do ano 2003.</p>
<p>As axudas concederanse con cargo á aplicación orzamentaria 12.03.614B.770.1 e por un importe de 3.272.894 euros.</p>
<p>Disposición transitoria</p>
<p>Con efectos na presente convocatoria, exímese do requisito de presenta-los documentos de autorización a que se refire o artigo 14 A) letra d) da Orde do 28-11-2000, conxuntamente coa solicitude, debendo facelo coa documentación para o pagamento.</p>
<p>Disposición derradeira</p>
<p>Esta orde entrará en vigor ó día seguinte ó da súa publicación no Diario Oficial de Galicia.</p>
<p>Santiago de Compostela, 20 de maio de 2003.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

