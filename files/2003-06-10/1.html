---
date: '2003-06-10'
id: 12D0E
page: 7
number: 111
agency: CONSELLERÍA DE SANIDADE
section: II. AUTORIDADES E PERSOAL
title: >-
  Orde do 12 de maio de 2003 pola que se fai público o nomeamento dos membros da
  Comisión Galega de Laboratorios de Ensaios e Control de Productos Alimenticios
  Relacionados co Consumo Humano.
range: Orde
url: 'https://www.xunta.gal/dog/Publicados/2003/20030610/Anuncio12D0E_gl.html'
---
<p>O Decreto 14/2000, do 7 de xaneiro, de autorización de laboratorios para a realización de determinados ensaios de control de productos alimenticios relacionados co consumo humano, procede no seu artigo 1.1º á creación da Comisión Galega de Laboratorios de Ensaios e Control de Productos Alimenticios Relacionados co Consumo Humano, e determina no artigo 4.2º a súa composición.</p>
<p>A Orde do 6 de marzo de 2000 fixo público o nomeamento como vocal da Comisión Galega de Laboratorios de Ensaios e Control de Productos Alimenticios Relacionados co Consumo Humano, por parte da Consellería de Sanidade, do subdirector xeral de Información e Xestión de Saúde Pública.</p>
<p>A Orde do 25 de xaneiro de 2001 nomeou como suplente a subdirectora xeral de Programas de Saúde Pública.</p>
<p>Como consecuencia dos cambios na titularidade no desenvolvemento destes postos, por resolución do conselleiro de Sanidade do 15 de abril de 2003 nomeáronse novos membros da devandita comisión.</p>
<p>Por isto, no uso das facultades que teño atribuídas,</p>
<p>DISPOÑO:</p>
<p>Artigo único.-Faise público o nomeamento de membros da Comisión Galega de Laboratorios de Ensaios e Control de Productos Alimenticios Relacionados co Consumo Humano, que son as persoas que se relacionan a continuación:</p>
<p>Como vocal:</p>
<p>1. Pola Consellería de Sanidade, Ángel Gómez Amorín, subdirector xeral de Programas de Saúde Pública.</p>
<p>Como suplente:</p>
<p>1. Pola Consellería de Sanidade, Xurxo Hervada Vidal, subdirector xeral de Xestión e Calidade en Saúde Pública.</p>
<p>Santiago de Compostela, 12 de maio de 2003.</p>
<p>José Mª Hernández Cochón</p>
<p>Conselleiro de Sanidade</p>

