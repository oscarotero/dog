---
date: '2003-06-10'
id: 12D6E
page: 7
number: 111
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 12 de maio de 2003 pola que se aproba a relación provisional de
  aspirantes admitidos e excluídos ás probas selectivas para a provisión de seis
  prazas de técnicos medios de tecnoloxías da información e comunicacións,
  vacantes no cadro de persoal laboral desta universidade, convocadas por
  Resolución do 17 de marzo de 2003.
range: Resolución
url: 'https://www.xunta.gal/dog/Publicados/2003/20030610/Anuncio12D6E_gl.html'
---
<p>Por resolución do rectorado desta universidade do 17 de marzo de 2003 (BOE do 7 de abril/DOG do 21 de abril) convocáronse probas selectivas para a provisión de seis prazas de técnicos medios de tecnoloxías da información e comunicacións, vacantes no cadro de persoal laboral desta universidade.</p>
<p>Rematado o prazo de presentación de solicitudes e de conformidade co establecido no artigo 12 do Decreto 95/1991, do 20 de marzo (DOG do 25 de marzo) polo que se aproba o Regulamento de selección de persoal da Administración da Comunidade Autónoma de Galicia, e no artigo 20 do Real decreto 364/1995, do 10 de marzo (BOE do 10 de abril), este rectorado,</p>
<p>RESOLVEU:</p>
<p>Primeiro.-Declarar aprobada e facer pública a relación provisional de aspirantes admitidos e excluídos, con expresión da causa de exclusión, ás citadas probas. A lista completa de aspirantes figurará exposta no taboleiro de anuncios do rectorado (rúa Oporto, nº 1, Vigo) e nos rexistros dos campus de Ourense (unidade administrativa. Campus As Lagoas s/n, Ourense), Pontevedra (Facultade de Ciencias Sociais. Campus A Xunqueira s/n. Pontevedra) e As Lagoas Marcosende (C.A.C.T.I. Campus As Lagoas-Marcosende, Vigo).</p>
<p>Segundo.-De conformidade coa base 4.1 da Resolución do 17 de marzo de 2003, os aspirantes excluídos e os omitidos por non figurar na lista de admitidos nin na de excluídos, disporán dun prazo de dez días hábiles, contados a partir do día seguinte ó da publicación desta resolución no Diario Oficial de Galicia para emenda-los defectos que motivasen a súa exclusión ou omisión.</p>
<p>Os aspirantes que, dentro do prazo sinalado, non emenden a exclusión ou aleguen a omisión, xustificando o seu dereito a seren incluídos na relación de admitidos, quedarán definitivamente excluídos da realización das probas.</p>
<p>Vigo, 12 de maio de 2003.</p>
<p>Domingo Docampo Amoedo</p>
<p>Rector da Universidade de Vigo</p>

