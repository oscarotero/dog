---
date: '2003-06-10'
id: 12DC2
page: 7
number: 111
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 29 de maio de 2003, da Xerencia do Complexo Hospitalario
  Arquitecto Marcide-Profesor Novoa Santos de Ferrol, pola que se anuncia, por
  tramitación ordinaria, concurso público para a contratación do expediente.
  (Expediente 47/2003).
range: Resolución
url: 'https://www.xunta.gal/dog/Publicados/2003/20030610/Anuncio12DC2_gl.html'
---
<p>A Dirección Xerencia do Complexo Hospitalario Arquitecto Marcide-Profesor Novoa Santos de Ferrol, en virtude das atribucións que lle foron delegadas conforme o establecido na Orde do 14 de marzo de 2002, sobre delegación de competencias en órganos centrais e periféricos do Servicio Galego de Saúde (DOG nº 66, do 5 de abril de 2002), convoca o seguinte concurso público:</p>
<p>1. Entidade adxudicadora:</p>
<p>a) Organismo: Servicio Galego de Saúde. Complexo Hospitalario Arquitecto Marcide-Profesor Novoa Santos de Ferrol.</p>
<p>b) Dependencia que tramita o expediente: Servicio de Subministracións (Unidade de Contratación).</p>
<p>c) Número de expediente:</p>
<p>C.P. 47/2003 (subministracións sucesivas).</p>
<p>2. Obxecto da contratación.</p>
<p>a) Descrición do obxecto: adquisición de infusores dun só uso, equipos de bombas de infusión e kits de monitorización.</p>
<p>b) Número de unidades que hai que entregar: ve-lo anexo C.P. 47/2003.</p>
<p>c) División en lotes e número: as empresas licitantes poderán presentar oferta á totalidade da subministración ou a un ou máis lotes por separado.</p>
<p>d) Lugar de entrega: Almacén Xeral-Servicio de Subministracións do Complexo Hospitalario Arquitecto Marcide-Profesor Novoa Santos de Ferrol. Estr. de San Pedro, s/n. 15405-Ferrol (A Coruña).</p>
<p>e) Prazo de entrega: ve-lo prego de prescricións técnicas.</p>
<p>3. Tramitación, procedemento e modalidade de adxudicación.</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Modalidade: concurso.</p>
<p>4. Orzamento base de licitación.</p>
<p>C.P. 47/2003. 212.532,92 euros.</p>
<p>5. Garantías.</p>
<p>Provisional: 2% do orzamento de licitación ou de cada lote ó que se concorre (ve-la folla de especificacións do prego-tipo de cláusulas administrativas particulares).</p>
<p>6. Obtención de documentación e información.</p>
<p>a) Entidade: Servicio de Subministracións do Complexo Hospitalario Arquitecto Marcide-Profesor Novoa Santos de Ferrol.</p>
<p>b) Domicilio: estr. de San Pedro, s/n.</p>
<p>c) Localidade e código postal: Ferrol (15405).</p>
<p>d) Teléfono: 981 33 45 14.</p>
<p>e) Fax: 981 33 40 15.</p>
<p>f) Data límite de obtención de documentos e información: antes das 14.00 horas do décimo quinto día natural a partir do seguinte ó da publicación desta resolución no DOG.</p>
<p>7. Requisitos específicos do contratista.</p>
<p>As solvencias económica, financeira e técnica acreditaranse polo documento sinalado no anexo II do prego-tipo de cláusulas administrativas particulares.</p>
<p>8. Presentación das ofertas ou das solicitudes de participación.</p>
<p>a) Data límite de presentación: antes das 14.00 horas do décimo quinto día natural a partir do seguinte ó da publicación desta resolución no DOG.</p>
<p>b) Documentación que hai que presentar: a especificada no punto 5 do prego-tipo de cláusulas administrativas particulares.</p>
<p>c) Lugar de presentación:</p>
<p>1. Entidade: rexistro xeral do Complexo Hospitalario Arquitecto Marcide-Profesor Novoa Santos de Ferrol.</p>
<p>2. Domicilio: estr. de San Pedro, s/n.</p>
<p>3. Localidade e código postal: Ferrol (15405).</p>
<p>d) Prazo durante o cal o licitador estará obrigado a mante-la súa oferta (C.P. 47/2003): 3 meses desde a data de apertura de proposicións.</p>
<p>e) Admisión de variantes: admitirase a presentación de dúas variantes.</p>
<p>9. Apertura das proposicións.</p>
<p>a) Entidade: sala de xuntas do Complexo Hospitalario Arquitecto Marcide-Profesor Novoa Santos de Ferrol.</p>
<p>b) Domicilio: estr. de San Pedro, s/n.</p>
<p>c) Localidade: Ferrol (15405).</p>
<p>d) Data: décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura terá lugar o día hábil seguinte.</p>
<p>e) Hora: a partir das 10.00 horas.</p>
<p>10. Outras informacións.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax ou telegrama no mesmo día, de conformidade co artigo 80.4º do Regulamento xeral de contratación das administracións públicas. Sen a concorrencia de ámbolos dous requisitos, non será admitida a proposición se é recibida polo órgano de contratación con posterioridade á data de terminación do prazo sinalado neste anuncio. Transcorridos, con todo, dez días naturais seguintes á indicada data sen ter recibido a mencionada proposición, esta non será admitida en ningún caso.</p>
<p>Os criterios que se seguirán para a adxudicación do contrato son os que se establecen no punto 11 da folla de especificacións do prego-tipo de cláusulas administrativas particulares.</p>
<p>11. Gastos de anuncios: o importe do anuncio desta resolución na prensa e nos boletíns oficiais será por conta do adxudicatario ou adxudicatarios. Será de 2.700 euros.</p>
<p>Ferrol, 29 de maio de 2003.</p>
<p>Pedro Molina Coll</p>
<p>Director xerente do Complexo Hospitalario</p>
<p>Arquitecto Marcide-Profesor Novoa Santos</p>
<p>de Ferrol</p>

