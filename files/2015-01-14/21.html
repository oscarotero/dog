---
date: '2015-01-14'
id: G2347-181214-0002
page: 1917
number: 8
agency: Xulgado do Social número 4 da Coruña
section: V. Administración de xustiza.
title: EDICTO (1056/2012).
range: Edicto
url: >-
  https://www.xunta.gal/dog/Publicados/2015/20150114/AnuncioG2347-181214-0002_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dá fe e certifica que neste xulgado se seguen autos número 1056/2012, por instancia de Miguel Jesús Sanda Barreiro contra o Instituto Nacional da Seguridade Social, a Tesouraría Xeral da Seguridade Social, as empresas Prefabricados Aspe, S.L., Prefabricados Castelo, S.A. e Castelo Soluciones Estructurales, S.L., sobre seguridade social, en que recaeu sentenza con data do 11 de decembro de 2014 que, copiada nos particulares necesarios, di así:</p>
    <p>Estímase parcialmente a demanda interposta por Miguel Jesús Sanda Barreiro fronte ao Instituto Nacional da Seguridade Social e á Tesouraría Xeral da Seguridade Social, Prefabricados Aspe, S.L., Prefabricados Castelo, S.A. e Castelo Soluciones Estructurales, S.L. e, en consecuencia:</p>
    <p>– Declárase o dereito do demandante a que se corrixan as bases de cotización do período comprendido entre setembro de 2010 a xuño de 2011, ambos os dous inclusive, conforme a de 1.921,08 euros mensuais.</p>
    <p>– Condénase a empresa Prefabricados Castelo, S.A. ao aboamento da diferenza entre a contía de prestación de incapacidade permanente total recoñecida e a que lle correspondería conforme a corrección antes sinalada, con obriga de anticipo do Instituto Nacional da Seguridade Social.</p>
    <p>– Absólvense as empresas Prefabricados Aspe, S.L. e Castelo Soluciones Estructurales, S.L. das pretensións fronte a elas dirixidas.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes ao da notificación desta resolución, para o que abondará a manifestación da parte ou do seu avogado graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para os efectos da súa publicación no <em>Diario Oficial de Galicia</em>, co fin de que sirva de notificación en forma ás empresas Prefabricados Aspe, S.L., Prefabricados Castelo, S.A. e Castelo Soluciones Estructurales, S.L., expido e asino o presente edicto.</p>
    <p>A Coruña, 18 de decembro de 2014</p>
    <footer><p> A secretaria xudicial</p></footer>

