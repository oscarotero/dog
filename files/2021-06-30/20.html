---
date: '2021-06-30'
id: G0596-080621-0002
page: 33283
number: 123
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 7 de xuño de 2021, da Xefatura Territorial da Coruña, pola que
  se concede a autorización administrativa previa e de construción dunha
  instalación de distribución eléctrica no concello da Laracha (expediente-e
  IN407A 2021/34-1).
range: Resolución
url: >-
  https://www.xunta.gal/dog/Publicados/2021/20210630/AnuncioG0596-080621-0002_gl.html
---
<p>Expediente-e: IN407A 2021/34-1.</p>
    <p>Promotora: Hidroeléctrica de Laracha, S.L.</p>
    <p>Denominación da instalación: LMT, CT e RBT Montesclaros.</p>
    <p>Concello: A Laracha.</p>
    <p>Feitos:</p>
    <p>1. O 18 de febreiro de 2021, a empresa promotora solicitou a autorización administrativa previa e a autorización administrativa de construción do proxecto de execución da dita instalación de distribución eléctrica.</p>
    <p>Achegan o proxecto, que inclúe memoria, planos e orzamento, ao abeiro do artigo 123 do Real decreto 1955/2000, que abrangue os seguintes documentos:</p>
    <p>– Proxecto de execución denominado: LMT, CT e RBT Montesclaros.</p>
    <p>2. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectadas, isto é, o Concello da Laracha, Patrimonio Cultural, Patrimonio Natural e o Servizo de Montes. A empresa promotora manifestou a súa conformidade cos condicionados establecidos. </p>
    <p>3. Os servizos técnicos da xefatura territorial emitiron informe favorable sobre a dita solicitude.</p>
    <p>Consideracións legais e técnicas:</p>
    <p>1) O xefe teritorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia, e o artigo 39.a) do Decreto 230/2021, do 11 de xaneiro, polo que se establece a estrutura orgánica da Vicepresidencia Segunda e Consellería de Economía, Empresa e Innovación.</p>
    <p>2) A lexislación que se vai aplicar neste expediente é a que a continuación se relaciona:</p>
    <p>a) A Lei 24/2013, do 26 de decembro, do sector eléctrico.</p>
    <p>b) O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>c) O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instruccións técnicas complementarias ITC-LAT 01 a 09.</p>
    <p>d) O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>e) O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>f) A Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>3) As características técnicas da instalación son as que a seguir se describen:</p>
    <p>1. Desmontaxe dun treito da liña de media tensión aérea a CT Montesclaros (expediente.: 52.080), en condutor nu de tipo LA-30, cunha lonxitude de 155 metros.</p>
    <p>No apoio existente nº 14-14 de tipo HV-13/1600, que xa está a facer as funcións de final de liña, realizarase o paso de aéreo a subterráneo da LMT subterránea proxectada, e instalaranse nel pararraios autoválvulas de 18 kV/10 kA.</p>
    <p>2. Nova liña de media tensión subterránea en condutor de tipo RHZ1-12/20 kV, 3 (1×150 Al), que terá o seu inicio no paso de aéreo a subterráneo que se vai realizar no apoio nº 14-14 existente de tipo HV-13/1600 da LMT a CT Montesclaros (expte. 52.080) e finalizará no centro de transformación proxectado, polo que a lonxitude total da liña de media tensión subterránea proxectada será de 347 metros.</p>
    <p>A liña proxectada discorrerá en gabia de dimensións 0,50 metros de largo e 1,20 metros de profundidade, canalizada no interior de tubo de polipropileno de 160 mm de diámetro, e instalarase outro tubo de similares características que o anterior a modo de reserva e un tubo de polipropileno de 125 mm de diámetro para comunicacións, polo que a lonxitude total da canalización proxectada será de 329 metros.</p>
    <p>3. Desmontaxe do centro de transformación existente chamado Montesclaros (expte. 52.080), de tipo intemperie sobre pórtico formado por dous apoios de formigón, con transformador de 50 kVA.</p>
    <p>4. Novo centro de transformación prefabricado de manobra interior de tipo PFU-3, que irá colocado nunha parcela con acceso desde vía pública de circulación, no cal se instalará un transformador de 50 kVA. Instalaranse dúas celas de liña (unha delas de reserva) e unha cela de protección para o transformador proxectado, todas elas con illamento en SF6.</p>
    <p>4) No expediente consta un informe favorable dos servizos técnicos desta xefatura territorial.</p>
    <p>De acordo con todo o sinalado, </p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción da dita instalación de distribución eléctrica.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no <em>Diario Oficial de Galicia</em>.</p>
    <p>3. Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>I. As declaracións de conformidade relativas ao material ou equipamento, e as certificacións ou homologacións, se procede.</p>
    <p>II. Un certificado do/da director/a da montaxe no cal se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente. </p>
    <p>Contra esta resolución, que non é definitiva na vía administrativa, poderase interpor recurso de alzada ante o conselleiro de Economía, Empresa e Innovación, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro de 2015), sen prexuízo de que as persoas interesadas poidan interpor calquera outro recurso que consideren pertinente.</p>
    <p>Mediante este documento notifícaselle á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro de 2015).</p>
    <p>A Coruña, 7 de xuño de 2021</p>
    <footer><p>Isidoro Martínez Arca<br>Xefe territorial da Coruña</p></footer>

