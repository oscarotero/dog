---
date: '2021-06-30'
id: G0427-230621-0003
page: 33174
number: 123
agency: Consellería do Mar
section: III. Outras disposicións.
title: >-
  EXTRACTO da Orde do 22 de xuño de 2021 pola que se amplía o crédito da Orde do
  29 de decembro de 2020, pola que se modifica a Orde do 3 de agosto de 2016
  pola que se establecen as bases reguladoras para a concesión de axudas, en
  réxime de concorrencia competitiva, a proxectos de cooperación
  interterritoriais e transnacionais dos grupos de acción local do sector
  pesqueiro (GALP) para o desenvolvemento sustentable das zonas de pesca no
  marco do Fondo Europeo Marítimo e de Pesca (FEMP) 2014-2020, ao abeiro das
  estratexias de desenvolvemento local participativo (EDLP), se convocan as
  correspondentes ao ano 2016 e se fixa o crédito dispoñible na convocatoria
  2021 tramitada como anticipado de gasto (código de procedemento PE155B).
range: Orde
url: >-
  https://www.xunta.gal/dog/Publicados/2021/20210630/AnuncioG0427-230621-0003_gl.html
---
<p>BDNS (Identif.): 545108.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Beneficiarios</p>
    <p>Poderán ser beneficiarios destas axudas os grupos de acción local do sector pesqueiro que reúnan os seguintes requisitos:</p>
    <p>a) Ter sido seleccionados pola Consellería do Mar no marco do desenvolvemento sustentable das zonas de pesca do FEMP 2014-2020.</p>
    <p>b) Ter asinado un convenio de colaboración coa Consellería do Mar para o desenvolvemento dunha estratexia de desenvolvemento local participativo (EDLP).</p>
    <p>Segundo. Finalidade</p>
    <p>O obxecto desta orde é ampliar o crédito para a convocatoria de 2021 das axudas reguladas na Orde do 3 de agosto de 2016 (DOG núm. 166, do 2 de setembro), modificadas pola Orde do 29 decembro de 2020 (DOG núm. 15, do 25 de xaneiro 2021) pola que se establecen as bases reguladoras para a concesión de axudas, en réxime de concorrencia competitiva, a proxectos de cooperación interterritoriais e transnacionais dos grupos de acción local do sector pesqueiro (GALP) para o desenvolvemento sustentable das zonas de pesca no marco do Fondo Europeo Marítimo e de Pesca (FEMP) 2014-2020, ao abeiro das estratexias de desenvolvemento local participativo (EDLP).</p>
    <p>Terceiro. Bases reguladoras</p>
    <p>Orde do 3 de agosto de 2016 (DOG núm. 166, do 2 de setembro), modificada pola Orde do 29 de decembro de 2020 (DOG núm. 15, do 25 xaneiro de 2021), pola que se establecen as bases reguladoras para a concesión de axudas, en réxime de concorrencia competitiva, a proxectos de cooperación interterritoriais e transnacionais dos grupos de acción local do sector pesqueiro (GALP) para o desenvolvemento sustentable das zonas de pesca no marco do Fondo Europeo Marítimo e de Pesca (FEMP) 2014-2020, ao abeiro das estratexias de desenvolvemento local participativo (EDLP).</p>
    <p>Cuarto. Importe</p>
    <p>O crédito orzamentario para as solicitudes de axuda a proxectos de cooperación interterritoriais e transnacionais dos grupos de acción local do sector pesqueiro (GALP) tramitadas durante o exercicio do ano 2021 e a plurianualidade asociada alcanza o importe de catrocentos trinta e dous mil novecentos noventa e tres euros (432.993 €), repartidos nas seguintes anualidades e partidas orzamentarias:</p>
    <table>
     <tbody>
      <tr>
       <td>Partida orzamentaria</td>
       <td>2021</td>
       <td>2022</td>
       <td>Total</td>
      </tr>
      <tr>
       <td>15.03.723C.780.1</td>
       <td>250.000 €</td>
       <td>182.993 €</td>
       <td>432.993 €</td>
      </tr>
     </tbody>
    </table>
    <p>Quinto. Prazo de presentación de solicitudes</p>
    <p>Esta modificación non afecta o prazo establecido na referida orde para a presentación de solicitudes.</p>
    <p>Santiago de Compostela, 22 de xuño de 2021</p>
    <footer><p>Silvia Cortiñas Fernández<br>Secretaria xeral técnica da Consellería do Mar</p></footer>

