---
date: '2002-10-23'
id: 1B94A
page: 15
number: 205
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 8 de outubro de 2002 pola que se fai pública a relación de
  centros autorizados para participar no Plan Experimental de Creación de
  Seccións Europeas nos institutos de educación secundaria e centros públicos
  integrados convocado pola Orde do 18 de abril de 2002.
range: Resolución
url: 'https://www.xunta.gal/dog/Publicados/2002/20021023/Anuncio1B94A_gl.html'
---
<p>A Orde do 18 de abril de 2002 (DOG do 30 de abril) establece o Plan Experimental de Creación de Seccións Europeas destinadas a potencia-la aprendizaxe de linguas estranxeiras nos institutos de educación secundaria e centros públicos integrados.</p>
<p>O artigo 9 da citada orde determina que a autorización de participación nese plan experimental corresponderalle á Dirección Xeral de Ordenación Educativa e Formación Profesional.</p>
<p>Unha vez rematado o procedemento establecido nesa convocatoria, segundo os criterios que esa orde determina, cómpre facer pública a relación de centros que son autorizados para a súa participación no plan a partir deste curso 2002-2003.</p>
<p>En consecuencia, en aplicación da habilitación que figura na disposición derradeira da Orde do 18 de abril de 2002, esta dirección xeral</p>
<p>RESOLVE:</p>
<p>Primeiro.-Autorízase a participación no Plan Experimental de Creación de Seccións Europeas, convocado pola Orde do 18 de abril de 2002, ós centros que se citan no anexo, para impartir no segundo ciclo da educación secundaria obrigatoria as áreas ou materias e nos idiomas que se sinalan.</p>
<p>Segundo.-Contra esta resolución os interesados poderán interpor recurso de alzada perante o conselleiro de Educación e Ordenación Universitaria no prazo dun mes, contado a partir do día seguinte ó da súa publicación no Diario Oficial de Galicia, segundo o disposto nos artigos 114 e 115 da Lei 4/1999, de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 8 de outubro de 2002.</p>
<p>María Pilar del Mar Pérez Marsó</p>
<p>Directora xeral de Ordenación Educativa</p>
<p>e Formación Profesional</p>
<p>ANEXO</p>
<table><tbody><tr><td></td></tr>
<tr><td>Centro</td><td>Concello</td><td>Área ou materia</td><td>Idioma</td></tr>
<tr><td></td></tr>
</tbody></table>
<table><tbody><tr><td>IES Eugenio López e López</td><td>Ferrol</td><td>Educación plástica e visual</td><td>Francés</td></tr>
<tr><td></td></tr>
<tr><td>IES Xulián Magariños</td><td>Negreira</td><td>Física e química</td><td>Inglés</td></tr>
<tr><td></td></tr>
<tr><td>IES Campo de San Alberto</td><td>Noia</td><td>Física e química</td><td>Inglés</td></tr>
<tr><td></td></tr>
<tr><td>IES Miraflores</td><td>Oleiros</td><td>Física e química</td><td>Francés</td></tr>
<tr><td></td></tr>
<tr><td>IES de Porto do Son</td><td>Porto do Son</td><td>Ética</td><td>Inglés</td></tr>
<tr><td></td></tr>
<tr><td>IES de Sar</td><td>Santiago de Comp.</td><td>Música</td><td>Francés</td></tr>
<tr><td></td></tr>
<tr><td>IES A Pontepedriña</td><td>Santiago de Comp.</td><td>Música</td><td>Inglés</td></tr>
<tr><td></td></tr>
<tr><td></td><td></td><td>Bioloxía e xeoloxía</td><td>Inglés</td></tr>
<tr><td></td></tr>
<tr><td>IES Arcebispo Xelmírez I</td><td>Santiago de Comp.</td><td>Bioloxía e xeoloxía</td><td>Francés</td></tr>
<tr><td></td></tr>
<tr><td></td><td></td><td>Educación física</td><td>Francés</td></tr>
<tr><td></td></tr>
<tr><td>IES de Cacheiras</td><td>Teo</td><td>Física e química</td><td>Inglés</td></tr>
<tr><td></td></tr>
<tr><td></td><td></td><td>Música</td><td>Inglés</td></tr>
<tr><td></td></tr>
<tr><td>CPI de Fonte-Díaz</td><td>Touro</td><td>Música</td><td>Inglés</td></tr>
<tr><td></td></tr>
<tr><td>IES Terra de Soneira</td><td>Vimianzo</td><td>Física e química</td><td>Inglés</td></tr>
<tr><td></td></tr>
<tr><td>CPI Tino Grandío</td><td>Guntín</td><td>Ciencias sociais, xeografía e historia</td><td>Inglés</td></tr>
<tr><td></td></tr>
<tr><td>IES Terra de Turonio</td><td>Gondomar</td><td>Tecnoloxía</td><td>Francés</td></tr>
<tr><td></td></tr>
<tr><td>IES de Mos</td><td>Mos</td><td>Ciencias sociais, xeografía e historia</td><td>Inglés</td></tr>
<tr><td></td></tr>
<tr><td>IES Escolas Proval</td><td>Nigrán</td><td>Educación física</td><td>Inglés</td></tr>
<tr><td></td></tr>
<tr><td>IES A Xunqueira I</td><td>Pontevedra</td><td>Educación física</td><td>Francés</td></tr>
<tr><td></td></tr>
<tr><td>IES A Guía</td><td>Vigo</td><td>Matemáticas</td><td>Inglés</td></tr>
<tr><td></td></tr>
<tr><td>IES de Teis</td><td>Vigo</td><td>Bioloxía e xeoloxía</td><td>Francés</td></tr>
<tr><td></td></tr></tbody></table>

