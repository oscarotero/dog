---
date: '2002-10-23'
id: 1B946
page: 15
number: 205
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 7 de outubro de 2002 pola que se conceden axudas a alumnos e
  profesores de centros docentes da Comunidade Autónoma de Galicia sostidos con
  fondos públicos, que participen en estadías e intercambios con centros
  educativos doutros países para favorece-la aprendizaxe activa de linguas.
range: Orde
url: 'https://www.xunta.gal/dog/Publicados/2002/20021023/Anuncio1B946_gl.html'
---
<p>Por orde da Consellería de Educación e Ordenación Universitaria do 7 de marzo de 2002 (DOG do 20 de marzo), convocáronse axudas para alumnos e profesores de centros públicos docentes da Comunidade Autónoma de Galicia sostidos con fondos públicos que participen en estadías e intercambios con centros educativos doutros países para favorece-la aprendizaxe activa de linguas.</p>
<p>Vista a proposta da comisión de selección prevista no artigo 7 da citada orde,</p>
<p>RESOLVO:</p>
<p>Primeiro.-Conceder, con cargo ó concepto orzamentario 07.04.322T.480.0 da Dirección Xeral de Ordenación Educativa e Formación Profesional, as axudas que se relacionan no anexo I, que se presentaron no terceiro prazo establecidos no punto quinto.1 do DOG do 20 de marzo de 2002, por importe total de 41.440 euros.</p>
<p>Segundo.-Recoller no anexo II as axudas denegadas.</p>
<p>Terceiro.-De acordo co artigo 9 da orde de convocatoria as axudas serán aboadas da seguinte forma:</p>
<p>Para as axudas que non superen o importe de 6.000 euros, no momento da concesión poderá acordarse un anticipo de pagamento de ata un 80%, logo de aceptación da subvención. O 20% restante librarase unha vez rematada a actividade e logo da súa completa xustificación económica por parte do centro e entrega da memoria de actividades, achegando certificación respecto da percepción ou non doutras axudas e subvencións para a mesma finalidade, para efectos do disposto no artigo 78.3º da Lei 11/1992, do 7 de outubro, de réxime financeiro e orzamentario de Galicia. Nas axudas que superen esta cantidade o pagamento realizarase integramente unha vez rematada e xustificada a actividade.</p>
<p>Cuarto.-De acordo coa normativa vixente, os beneficiarios quedan obrigados a:</p>
<p>1. Acepta-la axuda concedida. Neste sentido, se no prazo de quince días, contados a partir da recepción da comunicación pola que se notifica a concesión da axuda, o centro beneficiario non acepta a mesma, entenderase que renuncia á súa percepción.</p>
<p>2. Facilita-la información requirida e someterse ás accións de comprobación ou control financeiro que poida efectua-la Consellería de Educación e Ordenación Universitaria e os organismos competentes.</p>
<p>3. Xustifica-lo correcto investimento das axudas recibidas, mediante a presentación da seguinte documentación:</p>
<p>3.1. Memoria.</p>
<p>Os centros beneficiarios enviarán unha memoria das actividades realizadas que inclúe:</p>
<p>a) Resumo do desenvolvemento da actividade realizada.</p>
<p>b) Obxectivos conseguidos.</p>
<p>c) Procedemento de avaliación utilizado, resultados obtidos e difusión que se realizou deles.</p>
<p>A memoria estará acompañada dunha certificación do director do centro no que se faga consta-lo nome e número de DNI do profesor responsable do proxecto e dos profesores que o acompañaron na viaxe. Igualmente engadirase unha certificación de ter ou non ter subvención ou axuda para a mesma finalidade procedente de calquera outra Administración ou ente público.</p>
<p>3.2. Xustificación de gastos efectuados.</p>
<p>Os centros educativos enviarán unha certificación do Consello Escolar do centro aprobatoria do gasto, xuntando unha relación detallada dos gastos efectuados, así como unha certificación de ter ou non ter subvención ou axuda para a mesma finalidade procedente de calquera outra Administración ou ente público.</p>
<p>Quinto.-Contra a presente orde os interesados poderán interpoñer recurso potestativo de reposición, ante o conselleiro de Educación e Ordenación Universitaria no prazo dun mes, contado a partir do día seguinte ó da súa publicación no Diario Oficial de Galicia, segundo o disposto na Lei 4/1999 (BOE do 14 de xaneiro), ou ben directamente o recurso contencioso-administrativo no prazo de dous meses ante o Tribunal Superior de Xustiza de Galicia.</p>
<p>Disposicións derradeiras</p>
<p>Primeira.-Autorízase a Dirección Xeral de Ordenación Educativa e Formación Profesional para dictar tantas disposicións sexan precisas para o desenvolvemento correcto desta orde.</p>
<p>Segunda.-A presente resolución entrará en vigor o día seguinte á súa publicación no Diario Oficial de Galicia.</p>
<p>Santiago de Compostela, 7 de outubro de 2002.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO I</p>
<p>AXUDAS CONCEDIDAS</p>
<p>TERCEIRO PRAZO</p>
<p>PROXECTOS DE INTERCAMBIOS E ENCONTROS LINGÜÍSTICOS.</p>
<table><tbody><tr><td></td></tr>
<tr><td>CENTRO</td><td>ACCIÓN</td><td>PROXECTO</td><td>SUBVENCIÓN</td><td>PAÍS</td></tr>
<tr><td></td></tr>
</tbody></table>
<table><tbody><tr><td>CPI SAN TOMÉ</td><td>ENCONTRO</td><td>DE AQUÍ A EUROPA</td><td>6.535</td><td>REINO UNIDO</td></tr>
<tr><td></td></tr>
<tr><td>CEIP A MAGDALENA</td><td>ENCONTRO</td><td>CONTOS, MITOS E LENDAS</td><td>10.615</td><td>ITALIA</td></tr>
<tr><td></td></tr>
<tr><td>IES ALMIRANTE SALVADOR MORENO</td><td>INTERCAMBIO</td><td>PAZOS Y CASTILLOS EN GALICIA</td><td>7.120</td><td>FRANCIA</td></tr>
<tr><td></td></tr>
<tr><td>IES CAMPO DE SAN ALBERTO</td><td>INTERCAMBIO</td><td>NOIA ISLE OF WIGHT.SEA AND SOCIETY</td><td>8.810</td><td>REINO UNIDO</td></tr>
<tr><td></td></tr>
<tr><td>IES DE FOZ</td><td>INTERCAMBIO</td><td>VIAXE E ESTADÍA EN GRECIA</td><td>5.960</td><td>GRECIA</td></tr>
<tr><td></td></tr></tbody></table>
<p>VISITAS PREPARATORIAS. TERCEIRO PRAZO.</p>
<table><tbody><tr><td></td></tr>
<tr><td>CENTRO</td><td>PROXECTO</td><td>SUBVENCIÓN</td><td>PAÍS</td></tr>
<tr><td></td></tr>
</tbody></table>
<table><tbody><tr><td>CPI O CRUCE</td><td>TOGETHER</td><td>800</td><td>ITALIA</td></tr>
<tr><td></td></tr>
<tr><td>IES CAMPO DE SAN ALBERTO</td><td>NOIA ISLE OF WIGHT.SEA AND SOCIETY</td><td>800</td><td>REINO UNIDO</td></tr>
<tr><td></td></tr>
<tr><td>IES RIBEIRA DO LOURO</td><td>MATEMÁTICAS SEN FRONTEIRAS</td><td>800</td><td>ITALIA</td></tr>
<tr><td></td></tr></tbody></table>
<p>ANEXO II</p>
<p>SOLICITUDES DENEGADAS</p>
<p>TERCEIRO PRAZO</p>
<p>INTERCAMBIOS DE PROFESORES.</p>
<table><tbody><tr><td></td></tr>
<tr><td>PROXECTO</td><td>CENTRO</td><td>CAUSA DA EXCLUSIÓN</td></tr>
<tr><td></td></tr>
</tbody></table>
<table><tbody><tr><td>INTERCAMBIO PROFESORES</td><td>IES PONTEPEDRIÑA</td><td>RENUNCIA</td></tr>
<tr><td></td></tr></tbody></table>

