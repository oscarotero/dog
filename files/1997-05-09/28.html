---
date: '1997-05-09'
id: '6236'
page: 4
number: 88
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 2 de maio de 1997, da Secretaría Xeral da Consellería de
  Agricultura, Gandería e Montes, pola que se anuncia a licitación, polo sistema
  de concurso aberto, da asistencia técnica consistente na organización e
  realización da IX cata dos viños de Galicia.
range: Resolución
url: 'https://www.xunta.gal/dog/Publicados/1997/19970509/Anuncio6236_gl.html'
---
<p>A Secretaría Xeral da Consellería de Agricultura, Gandería e Montes resolveu convoca-la seguinte lici</p>
<p>tación polo sistema de concurso aberto:</p>
<p>Obxecto: contratación da asistencia técnica para a organización e realización da IX cata dos viños de Galicia, de acordo cos proxectos e pregos aprobados para esta.</p>
<p>Orzamento de licitación: oito millóns cincocentas mil pesetas (8.500.000 ptas.).</p>
<p>Clasificación: non é necesaria.</p>
<p>Fianza provisional: cento setenta mil pesetas (170.000 ptas.).</p>
<p>Fianza definitiva: trescentas corenta mil pesetas (340.000 ptas.).</p>
<p>Prazo de execución: 30 de xuño de 1997.</p>
<p>Exposición do proxecto e pregos: o proxecto, así como o prego de cláusulas administrativas particulares, estarán á disposición dos licitadores para o seu exame durante o prazo de presentación de proposicións, os días e horas hábiles de oficina, no Servicio de Promoción Agroalimentaria da Dirección Xeral de Producción Agropecuaria e Industrias Agroalimentarias da Consellería de Agricultura, Gandería e Montes (San Caetano, s/n, Santiago de Compostela).</p>
<p>Modelo de proposición: a proposición económica formularase estrictamente conforme o modelo que figura no prego de cláusulas administrativas particulares.</p>
<p>Presentación e apertura de proposicións: as proposicións serán entregadas no rexistro xeral da Consellería de Agricultura, Gandería e Montes ou en calquera das vías admitidas polo artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, antes das 14 horas do día 6 de xuño de 1996.</p>
<p>A apertura de proposicións terá lugar en acto público ás 13 horas do día 10 de xuño de 1997, na sala B de reunións da Consellería da Presidencia e Administración Pública, sita no semisoto do edificio central de San Caetano, Santiago de Compostela.</p>
<p>Gastos de publicación: serán por conta dos adxudicatarios.</p>
<p>Santiago de Compostela, 2 de maio de 1997.</p>
<p>P.D. (Orde 13-12-1993, DOG nº 239, do 14-12)</p>
<p>Antonio L. Rosón Pérez</p>
<p>Secretario xeral da Consellería de Agricultura, Gandería e Montes</p>
<p>3208</p>

