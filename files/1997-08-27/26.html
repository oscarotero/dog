---
date: '1997-08-27'
id: 9FA2
page: 8
number: 164
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 14 de agosto de 1997, da Dirección Xeral de Recursos Económicos,
  pola que se anuncia a contratación polo trámite de urxencia, mediante sistema
  de concurso público e procedemento aberto, para elabora-lo programa funcional
  e colaborar na redacción do plan director/anteproxecto da remodelación do
  Complexo Hospitalario Juan Canalejo da Coruña.
range: Resolución
url: 'https://www.xunta.gal/dog/Publicados/1997/19970827/Anuncio9FA2_gl.html'
---
<p>Obxecto: elabora-lo programa funcional e colaborar na redacción do plan director/anteproxecto.</p>
<p>Obra: remodelación do complexo hospitalario Juan Canalejo da Coruña.</p>
<p>Orzamento da contrata: 12.000.000 de ptas.</p>
<p>Prazo de execución: 5 meses.</p>
<p>Clasificación do contratista: non se esixe.</p>
<p>Garantía definitiva: non se esixe.</p>
<p>Forma de tramitación: urxente.</p>
<p>Exposición da documentación: poderá examinarse na Dirección Xeral de Recursos Económicos, (Subdirección Xeral de Investimentos) ou nas direccións provinciais do Sergas nas respectivas provincias, en días hábiles de 9 a 14 horas.</p>
<p>Solvencia económica, financeira e técnica: os licitadores terán que acredita-la solvencia económica, financeira e técnica, en calquera das formas previstas na Lei de contratos das administracións públicas.</p>
<p>Prazo de presentación de proposicións: deberán presentarse en man, no rexistro xeral da Consellería de Sanidade e Servicios Sociais/Sergas, antes das</p>
<p>14 horas do décimo terceiro día natural a partir da publicación do concurso no Diario Oficial de Galicia ou por correo na forma indicada no artigo 100 do Regulamento xeral de contratos do Estado.</p>
<p>Documentación que deberán presenta-los licitadores: os licitadores presentarán en sobre pechado e asinado por eles a solicitude para participar, así como a documentación persoal e referencias técnicas, descritas no punto 5 do prego de cláusulas administrativas particulares.</p>
<p>Criterios de adxudicación: os definidos na cláusula 7 do prego de cláusulas administrativas particulares que rexe o presente concurso.</p>
<p>Apertura de proposicións: será realizada pola mesa de contratación nas dependencias da Dirección Xeral de Recursos Económicos, a partir das 10 horas do décimo primeiro día natural seguinte ó do peche do prazo de admisión de ofertas.</p>
<p>No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>Anuncios: os anuncios do presente concurso público serán por conta do adxudicatario do contrato.</p>
<p>Santiago de Compostela, 14 de agosto de 1997.</p>
<p>P.D. (23-7-1997)</p>
<p>Manuel A. Silva Romero</p>
<p>Secretario xeral da Consellería de Sanidade</p>
<p>e Servicios Sociais</p>
<p>6574</p>

