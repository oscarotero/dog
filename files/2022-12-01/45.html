---
date: '2022-12-01'
id: G0256-171122-0004
page: 61918
number: 229
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 16 de novembro de 2022, da Área Provincial de Turismo de Pontevedra,
  pola que se lle dá audiencia á interesada no procedemento de baixa e
  cancelación da inscrición no Rexistro de Empresas e Actividades Turísticas da
  Comunidade Autónoma de Galicia.
range: Cédula
url: >-
  https://www.xunta.gal/dog/Publicados/2022/20221201/AnuncioG0256-171122-0004_gl.html
---
<p>De conformidade co disposto nos artigos 44 e 82 da Lei 39/2015, do 1 de outubro, do procedemento administrativo común das administracións públicas, notifícaselle e outórgaselle audiencia á titular do establecemento que no anexo se menciona, no procedemento de baixa e cancelación da inscrición no Rexistro de Empresas e Actividades Turísticas da Comunidade Autónoma de Galicia.</p>
    <p>Mediante a visita da Inspección comprobouse que no establecemento que se relaciona no anexo non se realiza nin exerce a actividade turística.</p>
    <p>Considerando que no expediente non consta ningunha comunicación do cesamento da actividade, esta área provincial acordou, ao abeiro do establecido no artigo 46 da Lei 7/2011, do 27 de outubro, do turismo de Galicia, e no artigo 17 do Decreto 82/1987, do 26 de marzo, polo que se crea o Rexistro de Empresas e Actividades Turísticas da Comunidade Autónoma galega, iniciar o expediente de baixa de oficio do establecemento relacionado no anexo.</p>
    <p>O que se lle notifica ao titular do establecemento referido no dito anexo para que no prazo de quince (15) días poida efectuar as alegacións que considere pertinentes que poderá examinar o expediente e obter copias dos documentos contidos nel na Área Provincial da Axencia Turismo de Galicia de Pontevedra.</p>
    <p>Pontevedra, 16 de novembro de 2022</p>
    <footer><p>Felipe Ferrero González<br>Xefe da Área Provincial de Turismo de Pontevedra</p></footer>
    <h2>ANEXO</h2>
    <p>Establecemento: Viajes Alces Travel, S.L.</p>
    <p>Signatura: XG-PO-000166.</p>
    <p>Titular: Alces Travel, S.L.</p>
    <p>Domicilio: praza Arxentina, 6, local A.</p>
    <p>CP: 36860.</p>
    <p>Concello: Ponteareas.</p>

