---
date: '2021-05-18'
id: G2187-230421-0001
page: 24323
number: 91
agency: Xulgado de Primeira Instancia número 4 de Vigo
section: V. Administración de xustiza.
title: EDICTO de notificación de sentenza (xuízo verbal 865/2019).
range: Edicto
url: >-
  https://www.xunta.gal/dog/Publicados/2021/20210518/AnuncioG2187-230421-0001_gl.html
---
<p>Eu, María del Mar Pino Pérez, letrada da Administración de xustiza do Xulgado de Primeira Instancia número 4 de Vigo, anuncio que neste procedemento de xuízo verbal 865/2019 seguido por instancia de Gallega de Licores y Bebidas, S.L. fronte a Araceli Mariño Camiña pronunciouse sentenza, cuxo encabezamento e parte dispositiva son do teor literal seguinte:</p>
    <p>«Sentenza 237/2020</p>
    <p>Vigo, 10 de decembro de 2020</p>
    <p>Vistos por min, Manuel Ángel Pereira Costas, maxistrado do Xulgado de Primeira Instancia número 4 de Vigo, os presentes autos de xuízo verbal que co número 65/2019 se seguen por instancia de Gallega de Licores y Bebidas, S.L., que compareceu representada polo procurador José Vicente Gil Tránchez e foi dirixida polo letrado Manuel Míguez Senra, contra de Araceli Mariño Camiña, declarada en situación de rebeldía procesual, os cales teñen por obxecto unha pretensión de cumprimento contractual.</p>
    <p>Decido:</p>
    <p>Acollo totalmente a demanda interposta por Gallega de Licores y Bebidas, S.L. contra de Araceli Mariño Camiña, facendo, en consecuencia, os seguintes pronunciamentos:</p>
    <p>1º. Condeno a Araceli Mariño Camiña a pagarlle a Gallega de Licores y Bebidas, S.L., a cantidade de 1.142,96 euros. Reportando a mesma unha indemnización pola demora do 8 %, que se contará desde a data de vencemento de cadansúa factura. A demandada tamén lle aboará á demandante a cantidade de 40 euros, en concepto de indemnización por custos de cobramento.</p>
    <p>2º. Condeno a Araceli Mariño Camiña a pagar as custas do presente proceso.</p>
    <p>Notifíquese esta sentenza ás partes, ás cales se lles fará saber que esta é firme e que contra ela non cabe formular recurso de ningún tipo.</p>
    <p>Así o acordo, mando e asino».</p>
    <p>E atopándose a demandada, Araceli Mariño Camiña, en paradoiro descoñecido, expídese o presente edicto co fin de que lle sirva de notificación en forma.</p>
    <p>Vigo, 18 de decembro de 2020</p>
    <footer><p>A letrada da Administración de xustiza</p></footer>

