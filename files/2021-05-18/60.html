---
date: '2021-05-18'
id: G1534-300421-0001
page: 24393
number: 91
agency: Fondo Galego de Garantía Agraria
section: VI. Anuncios. a) Administración autonómica.
title: >-
  ANUNCIO do 21 de abril de 2021 polo que se notifica a resolución do
  procedemento de reintegro e da perda do dereito ao cobramento da subvención
  para a creación de empresas para as persoas agricultoras mozas, no marco do
  Programa de desenvolvemento rural (PDR) de Galicia 2014-2020.
range: Anuncio
url: >-
  https://www.xunta.gal/dog/Publicados/2021/20210518/AnuncioG1534-300421-0001_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, e logo de varios intentos de notificación por correo postal certificado que foron infrutuosos, ademais da súa posta á disposición na sede electrónica da Xunta de Galicia, notifícaselle á persoa que figura no anexo a resolución do procedemento de reintegro e perda do dereito ao cobramento, ditada pola Secretaría Xeral Técnica da Consellería do Medio Rural.</p>
    <p>Para coñecer o contido íntegro da resolución que se sinala no anexo, a persoa interesada poderá comparecer no prazo de dez (10) días hábiles, contados desde o seguinte ao da publicación deste anuncio no <em>Boletín Oficial del Estado</em>, nas dependencias do Fondo Galego de Garantía Agraria (Fogga) sitas na rúa Irmandiños, s/n, en Santiago de Compostela, das 9.00 ás 14.00 horas, de luns a venres.</p>
    <p>Este anuncio publícase para que conste e lle sirva de notificación á persoa interesada no procedemento, en cumprimento do disposto nos artigos 44 e 46 da Lei 39/2015, do 1 de outubro. A eficacia desta notificación queda supeditada á súa publicación no taboleiro de edictos único (TEU) do <em>Boletín Oficial del Estado</em>.</p>
    <p>Así mesmo, ponse no seu coñecemento que a dita resolución esgota a vía administrativa e contra ela poderá interpoñer recurso contencioso-administrativo ante os xulgados do contencioso-administrativo de Santiago de Compostela, no prazo de dous meses contados a partir do día seguinte ao da publicación desta notificación no BOE. Non obstante, previamente poderá interpoñer recurso de reposición ante a Secretaría Xeral Técnica da Consellería do Medio Rural, dentro do prazo dun mes contado a partir do día seguinte ao da publicación desta notificación no BOE.</p>
    <p>Santiago de Compostela, 21 de abril de 2021</p>
    <footer><p>Silvestre José Balseiros Guinarte<br>Director do Fondo Galego de Garantía Agraria</p></footer>
    <h2>ANEXO</h2>
    <table>
     <tbody>
      <tr>
       <td>Expediente</td>
       <td>NIF</td>
       <td>Acto notificado</td>
      </tr>
      <tr>
       <td>15/50080/16</td>
       <td>32700997B</td>
       <td>Resolución procedemento de reintegro</td>
      </tr>
     </tbody>
    </table>

