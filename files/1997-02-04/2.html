---
date: '1997-02-04'
id: '3252'
page: 1
number: 23
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 13 de xaneiro de 1997 pola que se modifica a clasificación dos postos
  de traballo reservados a funcionarios/as de Administración local con
  habilitación de carácter nacional do Concello de Poio (Pontevedra).
range: Orde
url: 'https://www.xunta.gal/dog/Publicados/1997/19970204/Anuncio3252_gl.html'
---
<p>O Pleno do Concello de Poio (Pontevedra), en sesión celebrada o día 22 de outubro de 1996, acordou, entre outros extremos, propoñe-la clasificación en clase segunda dos seus postos de secretaría e de intervención, reservados a funcionarios/as de habilitación nacional, actualmente clasificados en clase primeira.</p>
<p>Á vista do devandito acordo do Pleno e o adoptado pola comisión municipal de goberno do dito concello, en sesión do 16 de decembro de 1996, así como da documentación achegada ó expediente relativa á poboación e orzamento do concello, esta Conse</p>
<p>llería da Presidencia e Administración Pública, de conformidade co establecido nos artigos 2 e 9 e na disposición adicional primeira do Real decreto 1732/1994, do 29 de xullo, e no artigo 159.1º do Real decreto lexislativo 781/1986, do 18 de abril, e no uso das facultades que lle confire o artigo 13.2º.17 da Lei 4/1988, do 26 de maio, da función pública de Galicia,</p>
<p>DISPON:</p>
<p>Primeiro.-Modifica-la clasificación dos postos de secretaría e de intervención do Concello de Poio (Pontevedra), reservados a funcionarios/as de Administración local con habilitación de carácter nacional, quedando establecida conforme se especifica no anexo que se xunta á presente orde.</p>
<p>Segundo.-De conformidade coa disposición adicional primeira do Real decreto 1732/1994, do 29 de xullo, a modificación da clasificación dos postos a que se refire a presente orde non afectará ó destino dos/das funcionarios/as que viñesen desempeñando o/s posto/s con carácter definitivo.</p>
<p>Contra a presente orde, que é definitiva en vía administrativa, poderase interpoñer recurso contencioso-administrativo no prazo de dous meses, contados a partir do día seguinte ó da súa publicación no DOG, ante a Sala do Contencioso-Administrativo do Tribunal Superior de Xustiza de Galicia, conforme o disposto no artigo 58 da Lei reguladora da xurisdicción contencioso-administrativa, do 27 de decembro de 1956, logo de comunicarllo a esta consellería, segundo o previsto no artigo 110, 3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 13 de xaneiro de 1997.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>Anexo que se cita:</p>
<p>Corporación: Concello de Poio (Pontevedra).</p>
<p>Posto de traballo: secretaría.</p>
<p>Clase: segunda.</p>
<p>Subescala: secretaría.</p>
<p>Categoría: entrada.</p>
<p>Posto de traballo: intervención</p>
<p>Clase: segunda.</p>
<p>Subescala: intervención-tesourería.</p>
<p>Categoria: entrada.</p>
<p>97-712</p>

