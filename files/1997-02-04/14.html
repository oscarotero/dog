---
date: '1997-02-04'
id: '3282'
page: 1
number: 23
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 20 de xaneiro de 1997 pola que se convocan dous cursos sobre
  atención ó cidadán.
range: Resolución
url: 'https://www.xunta.gal/dog/Publicados/1997/19970204/Anuncio3282_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1997, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración de dous cursos sobre Atención ó Cidadán, que deberán desenvolverse conforme as seguintes bases:</p>
<p>Obxectivos.</p>
<p>Os cursos teñen por obxectivos:</p>
<p>-Sensibiliza-lo persoal sobre a importancia que ten o servicio de información e atención ó cliente-cidadán.</p>
<p>-Mellora-la calidade na atención presencial.</p>
<p>-Dar a coñecer distintas estratexias de actuación para un tratamento correcto ó público.</p>
<p>-Empatizar cos diferentes tipos de clientes.</p>
<p>-Fomentar unha actitude de axuda ó cliente-cidadán.</p>
<p>Destinatarios.</p>
<p>Os cursos van dirixidos ós membros dos corpos das policías locais de Galicia, e membros da unidade do CNP adscrita á Comunidade Autónoma de Galicia.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertarán por curso será de 30.</p>
<p>Solicitudes.</p>
<p>1. O persoal que desexe participar nestes cursos deberá presentar, cuberta a máquina ou con letra moi clara, a instancia que figura no anexo, acompañada dunha fotocopia do DNI e do carné profesional.</p>
<p>2. O prazo para a presentación de instancias rematará o día 19 de marzo de 1997, ás 14 horas.</p>
<p>3. As instancias deberán vir firmadas polo xefe do cadro de persoal ou polo concelleiro delegado e seladas; será este requisito indispensable para ser admitido nos cursos; o incumprimento deste requisito conlevará á non admisión ós devanditos cursos.</p>
<p>4. As instancias deberán enviarse á sede da Academia Galega de Seguridade: Rúa de Madrid, 2-4 polígono das Fontiñas, 15703, Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>Os cursos celebraranse en sesións de mañá e tarde, e neles trataranse, entre outros, os seguintes temas:</p>
<p>1. Servicio e imaxe de calidade.</p>
<p>1.1. Calidade e atención ó cliente-cidadán.</p>
<p>1.2. Técnicas para un servicio de calidade.</p>
<p>1.2.1. Técnicas de relación interpersoais.</p>
<p>1.2.2. Técnicas de resolución de problemas.</p>
<p>1.2.3. Estratexias de comunicación.</p>
<p>2. O tratamento ó cidadán.</p>
<p>2.1. Atención ó público.</p>
<p>2.1.1. Presencia e imaxe externa.</p>
<p>2.1.2. A conducta non verbal: xestos.</p>
<p>2.1.3. A conducta verbal: primeiras palabras.</p>
<p>2.1.4. Axuda: sondaxe de necesidades.</p>
<p>2.1.5. Actitude positiva.</p>
<p>2.1.6. Despedida: imaxe positiva.</p>
<p>2.2. Actitudes e técnicas.</p>
<p>2.2.1. Escoita activa: técnica de Rogers.</p>
<p>2.2.2. Técnicas de comunicación.</p>
<p>2.2.3. Empatía.</p>
<p>2.2.4. Confidencialidade e servicialidade</p>
<p>3. Tratamento de obxeccións e queixas.</p>
<p>3.1. Concepto.</p>
<p>3.2. Actitude diante das obxeccións e queixas.</p>
<p>3.3. Tipos de obxeccións.</p>
<p>3.4. Estratexias para rebater obxeccións.</p>
<p>3.5. Tratamento de reclamacións.</p>
<p>Datas.</p>
<p>Os cursos celebraranse en datas do 7 ó 11 de abril:</p>
<p>-1º curso: do 7 ó 11 de abril de 1997.</p>
<p>Horario: de 10 a 14 horas.</p>
<p>-2º curso: do 7 ó 11 de abril de 1997.</p>
<p>Horario: de 16 a 20 horas.</p>
<p>Relación de admitidos.</p>
<p>A relación de admitidos publicarase o día 25 de marzo, no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>Os cursos desenvolveranse no Concello da Estrada, quedando por concreta-lo seu lugar de celebración, que se comunicará previamente xunto coa lista de admitidos.</p>
<p>Certificado de asistencia.</p>
<p>Ó remate dos cursos entregaraselles un certificado de asistencia a aquelas persoas que acrediten a súa participación continuada a estes, non podendo supera-las faltas de asistencia un 15% do total da duración de horas lectivas do curso; unha inasistencia superior ó 15%, aínda que sexa xustificada, conlevará á non expedición do certificado.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento dos cursos para adaptalos ás necesidades da Administración e ás continxencias que poidan xurdir.</p>
<p>Santiago de Compostela, 20 de xaneiro de 1997.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>97-568</p>

