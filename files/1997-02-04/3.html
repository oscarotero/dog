---
date: '1997-02-04'
id: '3256'
page: 1
number: 23
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 15 de xaneiro de 1997 pola que se clasifican e se suprimen postos de
  traballo reservados a funcionarios de Administración local con habilitación de
  carácter nacional.
range: Orde
url: 'https://www.xunta.gal/dog/Publicados/1997/19970204/Anuncio3256_gl.html'
---
<p>Vista a solicitude e a documentación achegada polo Concello de Carnota (A Coruña) con data 29</p>
<p>de novembro de 1996, relativa á modificación da clasificación do posto de secretaría, actualmente de clase segunda, en secretaría de clase terceira, correspondente á subescala de secretaría-intervención.</p>
<p>Esta Consellería da Presidencia e Administración Pública, de conformidade co establecido no artigo 159.1º do Real decreto lexislativo 781/1986, do 18 de abril, e nos artigos 2 e 9 do Real decreto 1732/1994, do 29 de xullo, e no uso das facultades que lle confire o artigo 13.2º.17 da Lei 4/1988, do 26 de maio, da función pública de Galicia,</p>
<p>DISPÓN:</p>
<p>Primeiro.-Modifica-la clasificación do posto de Secretaría do Concello de Carnota (A Coruña), reservado a funcionarios/as de Administración local con habilitación de carácter nacional, quedando establecida conforme se especifica no anexo que se xunta á presente orde.</p>
<p>Segundo.-Suprimi-lo posto de intervención do devandito concello.</p>
<p>Contra a presente orde, que é definitiva en vía administrativa, poderase interpoñer recurso contencioso-administrativo no prazo de dous meses, contados a partir do día seguinte ó da súa publicación no DOG, ante a Sala do Contencioso-Administrativo do Tribunal Superior de Xustiza de Galicia, conforme o disposto no artigo 58 da Lei reguladora da xurisdicción contencioso-administrativa, do 27 de decembro de 1956, logo de comunicarllo a esta consellería, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 15 de xaneiro de 1997.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>Anexo que se cita:</p>
<p>Corporación: Concello de Carnota (A Coruña).</p>
<p>Posto de traballo: secretaría.</p>
<p>Clase: 3ª</p>
<p>Subescala: secretaría-intervención.</p>
<p>675</p>

