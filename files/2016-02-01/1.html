---
date: '2016-02-01'
id: G0423-250116-0007
page: 3517
number: 20
agency: Consellería de Infraestruturas e Vivenda
section: II. Autoridades e persoal. b) Nomeamentos.
title: >-
  ORDE do 19 de xaneiro de 2016 pola que se nomean vogais do Consello Reitor da
  Axencia Galega de Infraestruturas.
range: Orde
url: >-
  https://www.xunta.gal/dog/Publicados/2016/20160201/AnuncioG0423-250116-0007_gl.html
---
<p>O Decreto 173/2011, do 4 de agosto, polo que se aproba o estatuto da Axencia Galega de Infraestruturas (DOG núm. 163, do 26 de agosto), establece no seu artigo 10 que o Consello Reitor é o órgano colexiado de goberno da Axencia Galega de Infraestruturas e está integrado pola Presidencia, a Vicepresidencia e catro vogais, xunto cunha secretaría.</p>
    <p>O dito artigo 10 do estatuto dispón que os/as vogais do Consello Reitor son nomeados/as e separados/as pola persoa titular da consellería competente en materia de infraestruturas, do seguinte xeito: unha persoa en representación da consellería con competencias en materia de administracións públicas, designada pola persoa titular daquela consellería, de entre os/as titulares dos seus órganos superiores ou de dirección; unha persoa en representación da consellería competente en materia de facenda, designada pola persoa titular daquela consellería, de entre os/as titulares dos seus órganos superiores ou de dirección; e dúas persoas en representación da consellería con competencias en materia de infraestruturas, designadas pola persoa titular da consellería, de entre os/as titulares dos seus órganos superiores ou de dirección. En caso de ausencia ou de enfermidade e, en xeral, cando concorra algunha causa xustificada, os/as vogais serán substituídos/as polos seus respectivos suplentes, propostos pola mesma persoa ou entidade que designou as persoas titulares.</p>
    <p>En cumprimento do dito precepto, a Orde do 18 de outubro de 2011, pola que se ditan actos dirixidos á constitución e posta en funcionamento da Axencia Galega de Infraestruturas, nomeou os/as vogais do Consello Reitor da Axencia Galega de Infraestruturas (DOG núm. 202, do 21 de outubro). </p>
    <p>Porén, os cambios producidos na estrutura orgánica da Xunta de Galicia e das súas consellerías fan necesaria unha nova designación de vogais no Consello Reitor. </p>
    <p>Con base nas anteriores circunstancias, unha vez feitas as devanditas designacións por parte das respectivas persoas titulares das consellerías correspondentes, cómpre facer o seu nomeamento, que, para xeral coñecemento, se publicará no Diario Oficial de Galicia.</p>
    <p>Por todo isto, consonte as atribucións que me confire a Lei 1/1983, do 22 de febreiro, de normas reguladoras da Xunta e da súa Presidencia, e o artigo 10 do Decreto 173/2011, do 4 de agosto, polo que se aproba o estatuto da Axencia Galega de Infraestruturas,</p>
    <h2>DISPOÑO:</h2>
    <p>Primeiro. Deixar sen efecto os nomeamentos como vogais titulares e suplentes do Consello Reitor da Axencia Galega de Infraestruturas efectuados pola Orde do 18 de outubro de 2011 (DOG núm. 202, do 21 de outubro).</p>
    <p>Segundo. Nomear vogais titulares e suplentes do Consello Reitor da Axencia Galega de Infraestruturas as seguintes persoas:</p>
    <p>a) En representación da consellería con competencias en materia de administracións públicas:</p>
    <p>1. Como vogal titular, a persoa titular da Secretaria Xeral Técnica da consellería con competencias en materia de administracións públicas.</p>
    <p>2. Como vogal suplente, a persoa titular da Vicesecretaría Xeral da consellería con competencias en materia de administracións públicas.</p>
    <p>b) En representación da consellería con competencias en materia de facenda:</p>
    <p>1. Como vogal titular, a persoa titular da Dirección Xeral de Política Financeira e Tesouro da consellería con competencias en materia de facenda.</p>
    <p>2. Como vogal suplente, a persoa titular da Secretaría Xeral Técnica e do Patrimonio da consellería con competencias en materia de facenda.</p>
    <p>c) En representación da consellería con competencias en materia de infraestruturas:</p>
    <p>1. Como vogais titulares, a persoa titular da Secretaría Xeral Técnica da consellería con competencias en materia de infraestruturas, e a persoa titular da Dirección Xeral de Mobilidade da mesma consellería.</p>
    <p>2. Como vogais suplentes, a persoa titular da Vicesecretaría Xeral da Secretaría Xeral Técnica da consellería con competencias en materia de infraestruturas e a persoa titular da Subdirección Xeral de Planificación Técnica da Dirección Xeral de Mobilidade da mesma consellería.</p>
    <p>Terceiro. Esta orde producirá efectos desde o día da súa publicación no Diario Oficial de Galicia. </p>
    <p>Santiago de Compostela, 19 de xaneiro de 2016</p>
    <footer><p>Ethel Mª Vázquez Mourelle<br>Conselleira de Infraestruturas e Vivenda</p></footer>

