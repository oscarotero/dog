---
date: '2023-04-17'
id: V0653-230323-0010
page: 23840
number: 73
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 20 de marzo de 2023, da Xefatura Territorial de Pontevedra, pola
  que se conceden as autorizacións administrativas previa e de construción dunha
  instalación eléctrica no concello de Vilagarcía de Arousa (expediente IN407A
  2023/035-4).
range: Resolución
url: >-
  https://www.xunta.gal/dog/Publicados/2023/20230417/AnuncioV0653-230323-0010_gl.html
---
<p>Expediente: IN407A 2023/035-4.</p>
    <p>Promotora: UFD Distribución Electricidad, S.A.</p>
    <p>Denominación: LMTS VAR808A e reforma CT Os Duráns 36C322.</p>
    <p>Concello: Vilagarcía de Arousa.</p>
    <p>Feitos:</p>
    <p>Primeiro. O 25 de xaneiro de 2023, UFD Distribución Electricidad, S.A. solicitou a autorización administrativa previa e a autorización administrativa de construción do proxecto de execución da instalación eléctrica LMTS VAR808A e reforma CT Os Duráns 36C322.</p>
    <p>Examinado o proxecto de execución, conclúese que ten como finalidade as seguintes actuacións previstas na Praza Invisa, no concello de Vilagarcía de Arousa (Pontevedra):</p>
    <p>– Reforma do centro de transformación (CT) Os Duráns de 250 kVA mediante a substitución do actual transformador por outro de 250 kVA e a instalación de celas compactas 2L1P, telecontroladas por GPRS/FO e telexestionadas. Este centro de transformación está situado na parcela con referencia catastral 9863591NH1196S0001QJ.</p>
    <p>– Déixase sen servizo un total de 89 metros do tramo subterráneo VAR808A0644 desde o apoio 9UJ63KBD//4 ata o CT Os Duráns.</p>
    <p>– Desmontaxe de 5 metros do tramo subterráneo VAR8080632 e retirada do XS 36HHB7 e do paso subterráneo situados no apoio 9UJ63KBD//4.</p>
    <p>– Instalación dunha liña de media tensión subterránea de 29 metros para alimentar o CT Os Duráns.</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Vilagarcía de Arousa que emitiu un informe en que considera viable o proxecto desde o punto de vista do cumprimento da normativa municipal.</p>
    <p>Consideracións legais e técnicas:</p>
    <p>Primeira. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo) e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>Segunda. A lexislación de aplicación ao presente expediente é:</p>
    <p>– Lei 24/2013, do 26 de decembro, do sector eléctrico.</p>
    <p>– Lei 39/2015, do 1 de outubro, do procedemento administrativo común das administracións públicas.</p>
    <p>– Lei 40/2015, do 1 de outubro, de réxime xurídico do sector público.</p>
    <p>– Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>– Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, de 25 de outubro).</p>
    <p>Terceira. As características técnicas da instalación son as que a seguir se describen:</p>
    <p>– Liña de media tensión subterránea (LMTS) a 20 kV, con condutor RHZ1, de 29 metros de lonxitude, con orixe no centro de transformación Invisa (36CXW0) e final no empalme coa LMTS VAR808A0632, nunha arqueta existente, facendo entrada e saída no centro de transformación Os Duráns (36C322).</p>
    <p>– Reforma do centro de transformación Os Duráns (36C322) consistente na substitución do transformador actual por un transformador de 250 kVA, con RT 20 kV/400 V, e instalación de celas compacta 2L1P telecontroladas.</p>
    <p>– A instalación está situada na Praza Invisa, Vilagarcía de Arousa (Pontevedra).</p>
    <p>Conforme o indicado,</p>
    <h2>Resolvo:</h2>
    <p>Primeiro. Outorgar a UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada LMTS VAR808A e reforma CT Os Duráns 36C322 (expediente IN407A 2023/035-4), cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento deberanse cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09 e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o vicepresidente primeiro e conselleiro de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que xulguen pertinente.</p>
    <p>Pontevedra, 20 de marzo de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

