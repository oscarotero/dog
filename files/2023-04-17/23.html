---
date: '2023-04-17'
id: V0653-100423-0007
page: 23792
number: 73
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 5 de abril de 2023, da Xefatura Territorial de Ourense, polo que se
  somete a información pública a solicitude de declaración de utilidade pública,
  en concreto, coa necesidade de urxente ocupación, do proxecto da LAT 132 kV
  colectora de SE Serra do Faro-SE Valdepereira, sita nos concellos de Dozón, na
  provincia de Pontevedra, e O Irixo, Piñor e San Cristovo de Cea, na provincia
  de Ourense (expediente IN408A 2021/15).
range: Acordo
url: >-
  https://www.xunta.gal/dog/Publicados/2023/20230417/AnuncioV0653-100423-0007_gl.html
---
<p>Mediante a Resolución do 29.7.2021, da Dirección Xeral de Planificación Enerxética e Recursos Naturais, declarouse a tramitación de urxencia dos procedementos administrativos correspondentes á LAT 132 kV colectora de SE Serra do Faro-SE Valdepereira (expediente IN408A 2021/15), de acordo co establecido no artigo 44.2 da Lei 5/2017, do 19 de outubro, de fomento de implantación de iniciativas empresariais en Galicia, e no artigo 33 da Lei 39/2015, do 1 de outubro, do procedemento administrativo común das administracións públicas, o que supón a redución á metade dos prazos establecidos para o procedemento ordinario, salvo os relativos á presentación de solicitudes e recursos.</p>
    <p>Por Acordo do 18.5.2022, da Xefatura Territorial de Ourense, someteuse a información pública a solicitude de autorización administrativa previa, a declaración de utilidade pública, en concreto, coa necesidade de urxente ocupación, a autorización administrativa de construción, o proxecto de interese autonómico e o estudo de impacto ambiental do proxecto da LAT 132 kV colectora de SE Serra do Faro-SE Valdepereira, sita nos concellos de Dozón, na provincia de Pontevedra, e O Irixo, Piñor e San Cristovo de Cea, na provincia de Ourense (expediente IN408A 2021/15) (DOG núm. 100, do 25 de maio).</p>
    <p>Como consecuencia do informe emitido pola Dirección Xeral de Patrimonio Cultural o 8.3.2023 prodúcense cambios parciais no trazado da infraestrutura proxectada, que implican variacións na relación de bens e dereitos afectados (RBDA-abril 2022), que foi sometida a información pública mediante o dito Acordo do 18.5.2022.</p>
    <p>O 3.4.2023 tivo entrada nesta xefatura territorial a solicitude presentada por Serra do Faro, S.L. relativa á declaración de utilidade pública da LAT 132 kV colectora de SE Serra do Faro-SE Valdepereira, coa correspondente relación concreta e individualizada dos bens e dereitos afectados, que se inclúe no anexo deste acordo, para dar cumprimento ao establecido no artigo 44.4 da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental.</p>
    <p>Vista a Sentenza nº 18/2022, do Tribunal Superior de Xustiza de Galicia, e aínda que esta non adquiriu firmeza e está sendo obxecto de impugnación e discusión en vía de casación pola Xunta de Galicia, con base no principio de seguridade xurídica e por un criterio de precaución, sométese a información pública durante un prazo de 30 días a solicitude de declaración de utilidade pública relacionada coas instalacións da LAT 132 kV colectora de SE Serra do Faro-SE Valdepereira, que se describen a seguir: </p>
    <p>• Solicitante: Serra do Faro, S.L. (CIF B32417776).</p>
    <p>• Domicilio social: parque San Lázaro, 7, 1º , 32003 Ourense.</p>
    <p>• Denominación: LAT 132 kV colectora de SE Serra do Faro-SE Valdepereira.</p>
    <p>• Situación:</p>
    <p>1. LAT 132 kV aérea-subterránea SE Serra do Faro-SE Coto Frío: concellos de San Cristovo de Cea, Piñor, Dozón e O Irixo.</p>
    <p>2. LAT 132 kV aérea SE Coto Frío-SE Valdepereira: concello do Irixo.</p>
    <p>Potencia que se vai evacuar:</p>
    <p>1. LAT 132 kV aéreo-subterránea SE Serra do Faro-SE Coto Frío: 42,9 MW.</p>
    <p>2. LAT 132 kV aérea SE Coto Frío-SE Valdepereira: 94,5 MW.</p>
    <p>• Orzamento execución: 2.097.531 €.</p>
    <p>O obxecto da información pública será a declaración de utilidade pública, en concreto, a necesidade de urxente ocupación que iso implica das instalacións do proxecto da LAT 132 kV colectora de SE Serra do Faro-SE Valdepereira. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade de urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>Documentación que se expón:</p>
    <p>• A relación concreta e individualizada dos propietarios de bens e de dereitos afectados (RBDA-marzo 2023), que figura no anexo a este acordo.</p>
    <p>O que se fai público, para o coñecemento xeral, así como en particular, dos propietarios dos predios que figuran na relación anexa a este acordo, e das persoas titulares de dereitos reais ou intereses económicos sobre os bens afectados que fosen omitidas, para que poidan examinar a documentación anteriormente relacionada e, de ser o caso, presentar as alegacións ou observacións que consideren oportunas dentro do prazo de trinta (30) días, que se contará a partir do día seguinte ao da publicación deste acordo no Diario Oficial de Galicia.</p>
    <p>Toda a documentación poderase examinar na Xefatura Territorial da Vicepresidencia Primeira e Consellería de Economía, Industria e Innovación en Ourense, rúa Curros Enríquez, nº 1, 32003 Ourense, nos concellos afectados, e na seguinte ligazón web da consellería:</p>
    <p>https://economia.xunta.gal/transparencia/informacion-publica/en-tramitacion/instalacions-de-xeracion</p>
    <p>Ourense, 5 de abril de 2023</p>
    <footer><p>Alicia María López Míguez<br>Xefa territorial de Ourense</p></footer>

