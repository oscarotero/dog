---
date: '2023-04-17'
id: V0653-300323-0006
page: 23853
number: 73
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ANUNCIO do 30 de marzo de 2023, da Xefatura Territorial de Ourense, polo que
  se lles notifican aos interesados as afeccións do parque eólico Marcofán, nos
  concellos do Irixo, Boborás e Beariz (expediente IN408A 2017/020).
range: Anuncio
url: >-
  https://www.xunta.gal/dog/Publicados/2023/20230417/AnuncioV0653-300323-0006_gl.html
---
<p>Mediante o Acordo do 19 de setembro de 2022, da Xefatura Territorial de Ourense, foi sometida a información pública a solicitude da declaración de utilidade pública, en concreto, coa necesidade de urxente ocupación, do parque eólico Marcofán, situado nos concellos do Irixo, Boborás e Beariz, na provincia de Ourense (expediente IN408A 2017/020), o cal foi publicado no DOG do 14 de outubro de 2022, realizando, ao mesmo tempo, a notificación aos particulares afectados.</p>
    <p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, mediante este anuncio emprázanse os titulares dos predios que no anexo se relacionan para seren notificados por comparecencia, por non ter sido posible efectuar a notificación prevista na citada norma.</p>
    <p>Os interesados, ou os seus representantes, deberán comparecer no prazo de dez días, contados a partir do día seguinte ao da publicación deste anuncio no taboleiro de edictos único (TEU) do <em>Boletín Oficial del Estado</em> (BOE), nas dependencias da Xefatura Territorial da Vicepresidencia Primeira e Consellería de Economía, Industria e Innovación en Ourense, na rúa Curros Enríquez, nº 1, 3º (Servizo de Enerxía e Minas), das 9.00 ás 14.00 horas, de luns a venres. A eficacia deste anuncio queda supeditada á súa publicación no TEU.</p>
    <p>Transcorrido o dito prazo sen efectuar a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>Ourense, 30 de marzo de 2023</p>
    <footer><p>Alicia María López Míguez<br>Xefa territorial de Ourense</p></footer>

