---
date: '2013-02-19'
id: G2345-310113-0001
page: 4736
number: 35
agency: Xulgado do Social número 2 da Coruña
section: V. Administración de xustiza.
title: EDICTO (896/2010).
range: Edicto
url: >-
  https://www.xunta.gal/dog/Publicados/2013/20130219/AnuncioG2345-310113-0001_gl.html
---
<p>Óscar Méndez Fernández, secretario xudicial do Xulgado do Social número 2 da Coruña, fago saber que no procedemento ordinario 896/2010-F, deste xulgado do social, seguido por instancia de Fundación Laboral da Construción contra a empresa Ara Gallega de Promociones, S.L., Fondo de Garantía Salarial (Fogasa) sobre ordinario, se ditou a seguinte resolución:</p>
    <p>Sentenza: 36/2013.</p>
    <p>Procedemento: reclamación de cantidade número 896/2010.</p>
    <p>Sentenza. </p>
    <p>A Coruña, 30 de xaneiro de 2013</p>
    <p>Vistos por Montserrat Matos Salgado, maxistrada xuíza substituta do Xulgado do Social número 2 da Coruña e o seu partido, os presentes autos de xuízo nº 896/2010 seguidos por instancia de Fundación Laboral da Construción, que comparece representada polo letrado Sr. Quiroga Fernández, contra a empresa Ara Gallega de Promociones, S.L., en rebeldía procesual, e o Fogasa, que non comparece, versando a litis sobre reclamación de cantidade.</p>
    <p>Antecedentes de feito.</p>
    <p>Primeiro. Que a parte demandante antes citada formulou demanda recibida no Xulgado do Social número 2 o 8.10.2010, contra a demandada xa mencionada, na cal despois de expoñer os feitos e fundamentos que considerou pertinentes, terminaba suplicando que se ditase sentenza condenando a demandada a aboarlle a aquela a cantidade de 264,56 euros, por sumas debidas en concepto de achega complementaria para o financiamento da Fundación Laboral da Construción constituída en virtude da disposición adicional do convenio xeral do sector da construción do 4.5.1992.</p>
    <p>Segundo. Que admitida a trámite a demanda foron convocadas as partes aos actos de conciliación e xuízo que tiveron lugar coa asistencia da parte demandante, tendo esta ratificado a súa demanda, sen que comparecese a entidade demandada nin os seus representantes e recibido o preito a proba pola parte comparecida propúxose documental e confesión xudicial; seguidamente a demandante fixo uso da palabra para conclusións en apoio das súas peticións e quedou o xuízo visto para sentenza. </p>
    <p>Terceiro. Que na tramitación deste xuízo se observaron as prescricións legais, excepto o prazo para ditar sentenza.</p>
    <p>Feitos probados.</p>
    <p>Primeiro. A Fundación Laboral da Construción constituíuse ao abeiro da disposición adicional do convenio xeral do sector da construción do 4.5.1992.</p>
    <p>Segundo. Para o sostemento dos fins sociais da Fundación Laboral estableceuse unha achega que ten carácter obrigatorio para todas as empresas do sector da construción, con efectos desde o día 1.1.1993.</p>
    <p>Terceiro. A Comisión Paritaria do Convenio Xeral acordou que a achega a cargo das empresas para o financiamento da Fundación Laboral sexa de 0,05 % sobre a masa salarial, establecida esta sobre a mesma base de cálculo de cotas de accidentes da Seguridade Social. </p>
    <p>Cuarto. Desde o ano 2000 a cota empresarial foi o 0,08 % da base de cálculo das cotas de accidentes da Seguridade Social. A partir de xaneiro de 2008 a porcentaje é o 0,175 %.</p>
    <p>Quinto. Para a recadación da dita achega empresarial, a Fundación Laboral da Construción subscribiu un convenio coa TXSS o 13.7.1993, en virtude do cal as empresas deben presentar ao pagamento os boletíns de cotización á Fundación Laboral a través dunha entidade de crédito.</p>
    <p>Sexto. A empresa demandada, que non compareceu ao acto da vista, non acreditou aboamento das cantidades reclamadas en concepto de achega complementaria para o financiamento da Fundación Laboral da Construción constituída en virtude da disposición adicional do convenio xeral do sector da construción do 4.5.1992.</p>
    <p>Sétimo. O 19.5.2010 celebrouse acto de conciliación ante o SMAC co resultado de «intentada sen efecto».</p>
    <p>Fundamentos de dereito.</p>
    <p>Primeiro. Na demanda reitora do presente procedemento a parte demandante solicita que se condene a demandada a aboar a suma de 264,56 euros, por sumas debidas en concepto de achega complementaria para o financiamento da Fundación Laboral da Construción constituída en virtude da disposición adicional do convenio xeral do sector da construción do 4.5.1992.</p>
    <p>A empresa demandada Ara Gallega de Promociones, S.L. non comparece para os efectos de desvirtuar as alegacións do demandante. O Fogasa tampouco comparece ao acto da vista.</p>
    <p>Con carácter previo e como refire a STSX de Galicia Sala do Social do 12.2.2010. Recurso 5144/2009, non debemos esquecer que a declaración de confeso do demandado, como solicitou a demandante, non obvia a obriga da parte de probar os feitos que contén a súa demanda, así se expresa a dita resolución: </p>
    <p>«… a teor do disposto no artigo 91.2 da Lei de procedemento laboral , a «ficta confessio» non é unha obriga para o xulgador de instancia, senón unha facultade discrecional deste que «poderá» ter ou non por confeso conformado a confesar non comparecente, sendo así que o artigo 91 da Lei de procedemento laboral establece a posibilidade de que o xuíz poida ter por confesa a parte que non compareza sen xusta causa á primeira citación, mentres que o artigo 94.2 do mesmo texto legal permite, non obriga, que se poidan estimar probados os alegatos pola parte que propuxo a proba que, acordada polo xulgador, non foi achegada pola parte requirida para tal efecto, de maneira que, a priori, a non achega da proba pola parte requirida a iso, non produce, sen máis, indefensión á parte requirente, pois é facultade do xulgador dar por probadas ou non as alegacións feitas en relación coa proba acordada, tendo en conta que en atención a inveterada doutrina, por todas a sentenza do 2.3.1992, a incomparecencia de demandado non exime o demandante de probar os feitos en que fundamenta a súa propia petición por aplicación do principio de distribución da carga da proba, que lle impón a de acreditar os feitos constitutivos da súa pretensión…».</p>
    <p>Na súa consideración e entrando no fondo da litis formulada, a teor do disposto no art. 217 LAC, texto legal de aplicación subsidiaria no ámbito da xurisdición social, dada a incomparecencia da empresa demandada e os seus representantes legais, resultou acreditada a débeda reclamada, a través da documental achegada, principalmente, certificado da TXSS acreditativo das bases de cotización en cuestión polos períodos que se reclaman (xaneiro de 2005 a decembro de 2008), carta remitida á empresa demandada pola Fundación Laboral na cal se lle informa da cantidade debida e se insta ao seu aboamento e reclamacións previas relativas aos mesmos conceptos reclamados no presente procedemento, achegados no acto da vista, que non foron, por outra parte, impugnados pola entidade citada no dito acto.</p>
    <p>Segundo. Por isto e en consonancia co exposto nos feitos probados e fundamento xurídico precedente, debe estimarse integramente a demanda, condenando á demandada a aboar á demandante a cantidade de 264,56 euros, por sumas debidas en concepto de achega complementaria para o financiamento da Fundación Laboral da Construción constituída en virtude da disposición adicional do convenio xeral do sector da construción do 4.5.1992.</p>
    <p>Vistos os preceptos legais e demais de concordante aplicación.</p>
    <p>Decido que estimando integramente a demanda formulada por Fundación Laboral da Construción, que comparece representada polo letrado Sr. Quiroga Fernández, contra a empresa Ara Gallega de Promociones, S.L., en rebeldía procesual, e o Fogasa, que non comparece, debo condenar e condeno a demandada a aboarlle á demandante a suma de 264,56 euros, no sentido exposto no fundamento primeiro, incrementada cos xuros moratorios pertinentes.</p>
    <p>Así mesmo, debo absolver o Fogasa, sen prexuízo da súa responsabilidade subsidiaria respecto a tales cantidades nos termos establecidos no artigo 33 ET.</p>
    <p>Notifíqueselles esta sentenza ás partes e fágaselles saber que en virtude do disposto no artigo 191.2.g) da Lei 36/2011, do 11 de outubro, reguladora da xurisdición social, non cabe recurso contra ela.</p>
    <p>Así por esta miña sentenza, definitivamente xulgando en primeira instancia, pronúncioo, mándoo e asínoo, Montserrat Matos Salgado, maxistrada xuíza substituta do Xulgado do Social número 2 da Coruña. </p>
    <p>E para que sirva de notificación en forma á empresa Ara Gallega de Promociones, S.L., expídese a presente cédula para a súa publicación no DOG». </p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 31 de xaneiro de 2013</p>
    <footer><p>Óscar Méndez Fernández<br>Secretario xudicial</p></footer>

