---
date: '2013-02-19'
id: G0244-060213-0002
page: 4747
number: 35
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  CÉDULA do 5 de febreiro de 2013, do Servizo de Turismo da Coruña, pola que se
  notifica a Incoación do 16 de xaneiro de 2013, ditada no expediente
  sancionador da Coruña AC-7/13, por infracción grave en materia de turismo.
range: Cédula
url: >-
  https://www.xunta.gal/dog/Publicados/2013/20130219/AnuncioG0244-060213-0002_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE número 285, do 27 de novembro), modificada pola Lei 4/1999, do 13 de xaneiro (BOE número 12, do 14 de xaneiro), notifícaselle ao titular que no anexo se menciona a incoación de expediente sancionador en materia de turismo por infracción da Lei 7/2011, do 27 de outubro, do turismo de Galicia, xa que, intentada polos medios habituais, non se puido practicar a notificación.</p>
    <p>Neste mesmo acto designouse instrutor do expediente a Félix Collazos López, e os interesados poderán promover a súa recusación en calquera momento da tramitación do procedemento, de conformidade co disposto no artigo 29 da Lei 30/1992, do 26 de novembro, modificada pola Lei 4/1999, do 13 de xaneiro.</p>
    <p>De conformidade co establecido no artigo 119 da Lei 7/2011, do 27 de outubro, do turismo de Galicia, en relación co disposto no Decreto 12/2012, do 4 de xaneiro, polo que se establecen os órganos superiores e de dirección dependentes da Presidencia da Xunta de Galicia, e no Decreto 52/2012, do 26 de xaneiro, polo que se modifica o Decreto 325/2009, do 18 de xuño, de estrutura orgánica dos órganos superiores dependentes da Presidencia da Xunta de Galicia, a resolución do presente procedemento por infracción grave corresponde á titular da Secretaría Xeral para o Turismo.</p>
    <p>A resolución do presente procedemento sancionador notificarase no prazo dun ano desde a data do presente acordo, de conformidade co disposto no artigo 124.1 da Lei 7/2011, do 27 de outubro.</p>
    <p>Os interesados dispoñerán dun prazo de quince días, conforme o establecido no artigo 16.1 do Real decreto 1398/1993, para achegar ante o instrutor do expediente, para a súa incorporación a el, cantas alegacións, documentos ou informacións xulguen convenientes e, de ser o caso, propoñer proba concretando os medios de que pretenda valerse, coa advertencia de que, de non formular alegacións no prazo sinalado, este acordo se considerará como proposta de resolución, de conformidade co previsto no artigo 13.2 do citado decreto.</p>
    <p>A Coruña, 5 de febreiro de 2013</p>
    <footer><p>Mª Carmen Ramallal Molina<br>Xefa do Servizo de Turismo da Coruña</p></footer>
    <h2>ANEXO</h2>
    <p>Expediente: AC-7/13.</p>
    <p>Denunciada: Pazo de Rilo, S.L.</p>
    <p>CIF: B15879075.</p>
    <p>Establecemento: Pazo de Rilo.</p>
    <p>Domicilo: lugar de Rilo, 7.</p>
    <p>Localidade: Mugardos.</p>
    <p>Precepto infrinxido: artigo 110.10 da Lei 7/2011.</p>
    <p>Incoación: 16 de xaneiro de 2013.</p>
    <p>Sanción: multa de catro mil euros (4.000 €).</p>

