---
date: '2013-02-19'
id: C141-130213-0001
page: 4818
number: 35
agency: Portos de Galicia
section: VI. Anuncios. a) Administración autonómica.
title: >-
  CÉDULA do 8 de febreiro de 2013 pola que se notifica resolución que decreta a
  caducidade da concesión administrativa outorgada por Resolución do 13 de
  decembro de 2002 a Hermanos Montes Míguez, S.C. e transferida por Resolución
  do 15 de maio de 2003 a Mariña Esmar, S.L.
range: Cédula
url: >-
  https://www.xunta.gal/dog/Publicados/2013/20130219/AnuncioC141-130213-0001_gl.html
---
<p>Con data do 24 de xaneiro de 2013, o presidente de Portos de Galicia, en virtude das competencias conferidas polo artigo cuarto da Orde do 30 de marzo de 2012, da Consellería do Medio Rural e do Mar, emite resolución en que declara, nesa data, a caducidade da concesión administrativa outorgada por Resolución do 13 de decembro de 2002 a Hermanos Montes Míguez, S.C. e transferida por Resolución do 15 de maio de 2003 a Mariña Esmar, S.L. para ocupación de parcela de dominio público portuario con destino á construción dunha nave para taller de reparación de motores mariños no porto da Pobra do Caramiñal, o que determina a extinción anticipada da concesión, a reversión da superficie ocupada e das instalacións ao dominio público portuario, e a incautación da totalidade das garantías que, se é o caso, se constituísen para responder da explotación e/ou construción da concesión.</p>
    <p>Intentada a notificación nos dous enderezos que constan no expediente, e ao non ser posible a súa práctica, de conformidade co disposto no artigo 59.4 da citada Lei 30/1992, notifícase mediante a publicación no <em>Diario Oficial de Galicia</em> e exposición no taboleiro de edictos do Concello da Pobra do Caramiñal á mercantil Mariña Esmar, S.L., a presente resolución de expediente de caducidade da concesión administrativa de referencia.</p>
    <p>A concesión caduca polo incumprimento da condición xeral 16ª e da particular 5ª do título concesional, e a concorrencia das causas de caducidade previstas na condición xeral 32ª, letras a) e f). </p>
    <p>Contra a resolución, que esgota a vía administrativa, poderase interpor recurso contencioso-administrativo perante o xulgado do contencioso-administrativo de Santiago de Compostela que corresponda, nun prazo máximo de dous meses contados desde o día seguinte ao da publicación da presente cédula no <em>Diario Oficial de Galicia</em> ou ao da súa exposición no taboleiro de edictos do Concello da Pobra do Caramiñal, ou recurso potestativo de reposición perante a Presidencia de Portos de Galicia nun prazo máximo dun mes contado desde a mesma data.</p>
    <p>Os servizos técnicos competentes de Portos de Galicia realizarán as actuacións precisas que requira a extinción anticipada da concesión administrativa e a formalización da acta de reversión ao dominio público portuario nun prazo máximo de tres meses contados desde a emisión da resolución de caducidade. Os interesados deberán retirar do espazo portuario antes do levantamento da acta todos os materiais, equipamentos ou utensilios que sexan da súa propiedade, e que non revertan gratuitamente ao dominio público.</p>
    <p>Para o seu exame, o expediente completo está nas dependencias dos Servizos Centrais de Portos de Galicia en Área Central, praza de Europa, 5-A, 6º, 15707 Santiago de Compostela.</p>
    <p>E para que conste e sirva de notificación, e en cumprimento do disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo a presente cédula.</p>
    <p>Santiago de Compostela, 8 de febreiro de 2013</p>
    <footer><p>José Juan Durán Hermida<br>Presidente de Portos de Galicia</p></footer>

