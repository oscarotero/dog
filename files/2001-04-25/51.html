---
date: '2001-04-25'
id: 6E2A
page: 5
number: 80
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 19 de marzo de 2001, do Xurado Provincial de Montes Veciñais en Man
  Común de Lugo, polo que se inicia a tramitación do expediente 12/2000, de
  clasificación dun monte desta provincia.
range: Edicto
url: 'https://www.xunta.gal/dog/Publicados/2001/20010425/Anuncio6E2A_gl.html'
---
<p>Perante este Xurado Provincial de Montes Veciñais en Man Común tramítase o expediente de clasificación do monte coas características que a seguir se indican:</p>
<p>Expediente número: 12/2000.</p>
<p>Denominación: monte Serra de Moncaio, Serra da Parte e O Cornado.</p>
<p>Comunidade propietaria: veciños da parroquia da Parte.</p>
<p>Concello: Monforte de Lemos.</p>
<p>Superficie total: 119 hectáreas.</p>
<p>Estremas da parcela Serra de Moncaio-82 hectáreas:</p>
<p>Norte: predios particulares. Leste: termo municipal de Pobra de Brollón. Sur: devasa do monte Serra Pequena, Moncaio e O Cornado, pertencente á comunidade integrada polos veciños da parroquia de Reigada e predios particulares. Oeste: predios particulares.</p>
<p>Estremas da parcela Serra da Parte-27 hectáreas:</p>
<p>Norte: límite coa parroquia de Valverde, baixando desde a Serra da Parte ata os predios particulares das casas da Parte. Leste: predios particulares. Sur: predios particulares. Oeste: liña divisoria de augas coas parroquias de Valverde e Ribasaltas.</p>
<p>Estremas da parcela O Cornado-10 hectáreas:</p>
<p>Norte: predios particulares. Leste: predios particulares. Sur: devasa do monte Serra Pequena, Moncaio e O Cornado, pertencente á comunidade integrada polos veciños da parroquia de Reigada. Oeste: liña divisoria de augas e na máxima pendente que baixa desde o Coto do Cornado ata o encoro do río Cabe, e divide coa parroquia de Ribasaltas.</p>
<p>En virtude do acordado polo xurado na sesión que tivo lugar o día 14 de xuño de 2000 e, en cumprimento da orde do instructor, conforme o disposto na Lei de montes veciñais en man común do 10 de outubro de 1989, e demais disposicións de aplicación, por este edicto faise pública a iniciación para a posible clasificación do expediente indicado co obxecto de que, de acordo co previsto no artigo 23 do regulamento aprobado polo Decreto 260/1992, do 4 de setembro, para a execución da citada lei, cantas persoas, organismos e corporacións resulten interesadas poidan comparecer e intervir no expediente iniciado e formularen perante o xurado, no prazo dun mes contado a partir do día seguinte ó da publicación deste edicto no Diario Oficial de Galicia, cantas alegacións coiden oportunas na defensa</p>
<p>dos dereitos que crean que os asisten en relación co monte, achegando, se é o caso, a documentación que consideren conveniente ó respecto.</p>
<p>Lugo, 19 de marzo de 2001.</p>
<p>Luis González Vázquez</p>
<p>Presidente do Xurado Provincial de Montes</p>
<p>Veciñais en Man Común de Lugo</p>

