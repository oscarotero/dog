---
date: '2001-04-25'
id: '6E32'
page: 5
number: 80
agency: AUGAS DE GALICIA
section: VI. ANUNCIOS
title: >-
  Resolución do 5 de abril de 2001 de extinción por caducidade da concesión
  hidroeléctrica de Richinol (5/244/2/2).
range: Resolución
url: 'https://www.xunta.gal/dog/Publicados/2001/20010425/Anuncio6E32_gl.html'
---
<p>Por resolución do Goberno Civil da Coruña de data 15 de novembro de 1907, outorgouse unha concesión a Inocencio Fuciños Quintás para aproveitar ata 750 litros de auga por segundo do río Furelos, no concello de Melide (A Coruña), con destino á producción de enerxía eléctrica.</p>
<p>O presidente de Augas de Galicia acordou o 8 de xuño de 2000 iniciar un expediente de extinción de caducidade desta concesión, baseado na falta de explotación desta, cunha interrupción permanente da explotación durante máis de tres anos consecutivos, imputable ó titular.</p>
<p>No expediente en cuestión non se puido atopa-lo enderezo do concesionario orixinal, Inocencio Fuciños Quintás, por se-la antedita concesión moi antiga.</p>
<p>Por medio do presente anuncio faise saber que o presidente do organismo autónomo Augas de Galicia, dictou resolución de extinción por causa de caducidade da concesión hidroeléctrica de referencia, transcribíndose a continuación a súa parte dispositiva:</p>
<p>«Primeiro.-Declara-la caducidade da concesión hidroeléctrica do Salto de Richinol, outorgada por resolución do Goberno Civil da Coruña con data do 15 de novembro de 1907, para o aproveitamento de augas no río Furelos, no concello de Melide (A Coruña), con base na interrupción permanente da explotación imputable ó titular durante tres anos consecutivos e polos motivos mencionados nos fundamentos xurídicos deste informe, cos efectos legais e regulamentarios correspondentes.</p>
<p>Segundo.-Notificarálle-lo contido desta resolución ós interesados con expresión dos recursos que legalmente procedan».</p>
<p>Contra a indicada resolución, que non esgota a vía administrativa, poderá interporse recurso de alzada perante o conselleiro de Política Territorial, Obras Públicas e Vivenda no prazo dun (1) mes, contado desde o día seguinte ó da recepción da presente notificación, e isto sen prexuízo de que poida exercitar, de se-lo caso, calquera outro recurso que estime procedente.</p>
<p>O que se publica en cumprimento do disposto no punto cuarto do artigo 59 da Lei 30/1992, de réxime</p>
<p>xurídico das administracións públicas e do procedemento administrativo común.</p>
<p>Santiago de Compostela, 5 de abril de 2001.</p>
<p>Antonio López Blanco</p>
<p>Xefe do Departamento de Xestión</p>
<p>de Dominio Público Hidráulico</p>

