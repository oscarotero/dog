---
date: '2001-04-25'
id: 6DA6
page: 5
number: 80
agency: >-
  XULGADO DE PRIMEIRA INSTANCIA E INSTRUCCIÓN NÚMERO TRES DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (290/2000).
range: Edicto
url: 'https://www.xunta.gal/dog/Publicados/2001/20010425/Anuncio6DA6_gl.html'
---
<p>Francisco Castiñeiras Fernández, secretario do Xulgado de Primeira Instancia e Instrucción número tres de Santiago de Compostela, dou fe e testemuño de que no xuízo de faltas nº 290/2000 se acordou citar a Óscar Celada Peña.</p>
<p>Cédula de citación.</p>
<p>O/a maxistrado/a-xuíz/a do Xulgado de Primeira Instancia e Instrucción número tres de Santiago de Compostela, acordou citar a vostede para que o próximo día 8 de maio de 2001 ás 13.45 horas asista na sala de vistas nº 3 deste xulgado, sita no primeiro andar do edificio dos xulgados, polígono das Fontiñas, rúa de Viena, á celebración do xuízo de faltas arriba indicado, seguido por falta de realización de actividades sen seguro obrigatorio (636), en calidade de denunciado.</p>
<p>Fáiselle saber que deberá comparecer no acto de xuízo con tódolos medios de proba de que se tente valer (testemuñas, documentos, peritos...) e que poderá acudir asistido de letrado, ben que este non é preceptivo.</p>
<p>Apercíbese de que, de residir neste termo municipal e non comparecer nin alegar xusta causa que llo impida, se lle poderá impor unha multa e recaerá sobre vostede o prexuízo a que houber lugar en dereito; e, se reside fóra deste termo municipal, poderá dirixir escrito a este xulgado na súa defensa e apoderar outra persoa para que presente no dito acto as probas de descargo que tiver, conforme o disposto no artigo 970 da Lei de axuizamento criminal.</p>
<p>En Santiago de Compostela o vinteseis de marzo de dous mil un.</p>
<p>O secretario xudicial</p>
<p>Rubricado</p>

