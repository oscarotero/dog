---
date: '2014-08-28'
id: L143-070814-0014
page: 36629
number: 163
agency: Concello de Malpica de Bergantiños
section: VI. Anuncios. b) Administración local.
title: >-
  ANUNCIO de información pública sobre actividade sometida a avaliación
  ambiental.
range: Anuncio
url: >-
  https://www.xunta.gal/dog/Publicados/2014/20140828/AnuncioL143-070814-0014_gl.html
---
<p>Logo de solicitarse nesta alcaldía licenza municipal para a regularización, ampliación e reforma de explotación de porcino a nome de Manuel Lamas y otro, S.C., no lugar dos Carrís, Pontella, do concello de Malpica de Bergantiños, dando cumprimento ao disposto no artigo 8.3 do Decreto 133/2008, do 12 de xuño, de avaliación de incidencia ambiental, sométese a exposición pública a citada actividade.</p>
    <p>A información pública será mediante un anuncio no Diario Oficial de Galicia, no Boletín Oficial da provincia e exposición no taboleiro de anuncios do Concello, durante o prazo de vinte días, contados a partir do seguinte ao da última publicación.</p>
    <p>A apertura do trámite de información pública notificarase persoalmente aos estremeiros e titulares de dereitos inmediatos ao lugar da localización proposta, para os efectos de que poidan alegar o que consideren oportuno.</p>
    <p>En aplicación do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (RXAP e PAC), e por resultar descoñecidos os domicilios de Andrés Villar Martínez, Pedro Loureiro Villar e Manuel Romay Loureiro, sirva o presente anuncio de notificación edictal para os efectos de que durante o prazo de dez días, contados a partir do seguinte ao da inserción deste anuncio no BOP, poidan os interesados citados examinar o expediente na Secretaría do Concello e formular as alegacións ou reclamacións que consideren oportunas respecto á actividade de regularización e ampliación que se pretende executar nos Carrís.</p>
    <p>Malpica de Bergantiños, 6 de xuño de 2014</p>
    <footer><p>Eduardo José Parga Veiga<br>Alcalde</p></footer>

