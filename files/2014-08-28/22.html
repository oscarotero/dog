---
date: '2014-08-28'
id: G1096-180814-0005
page: 36625
number: 163
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 13 de agosto de 2014 pola que se notifica a resolución do expediente
  de reposición da legalidade urbanística IU2/57/2013, devolta polo servizo de
  Correos por resultaren os seus interesados ausentes na repartición.
range: Cédula
url: >-
  https://www.xunta.gal/dog/Publicados/2014/20140828/AnuncioG1096-180814-0005_gl.html
---
<p>A Dirección da Axencia de Protección da Legalidade Urbanística, o día 21 de xullo de 2014, ditou resolución pola que se ordena a demolición das obras de construción de dúas vivendas unifamiliares illadas de planta baixa e unha edificación auxiliar para usos residenciais, non vinculadas á explotación agropecuaria, na parcela 899 do polígono 518, no lugar da Ribeira, parroquia de Santo André de Vea, no termo municipal da Estrada, provincia de Pontevedra; e a reposición dos terreos afectados ao estado anterior ao inicio das obras, así como o cesamento definitivo dos usos a que desen lugar. A orde de demolición deberá ser executada no prazo de tres meses contados desde a notificación da presente resolución, dándolle conta á Axencia de Protección da Legalidade Urbanística. Así mesmo, requirir a María Clara Matalobos Casanova para que no prazo de tres meses presente no Concello da Estrada a solicitude da preceptiva autorización autonómica, previa á concesión da oportuna licenza municipal, para as obras de construción dunha piscina na parcela sinalada anteriormente.</p>
    <p>Ao non se lle poder realizar a notificación persoal daquela resolución a María Clara Matalobos Casanova e a Manuel Ángel Mato Matalobos, mediante esta cédula, e ao abeiro do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícaselles aos interesados a dita resolución.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselles saber aos interesados que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística, sitas no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Unha vez transcorrido o dito prazo, a notificación entenderase producida.</p>
    <p>Contra esta resolución, que pon fin á vía administrativa, os interesados poden interpor recurso de reposición no prazo dun mes, contado a partir do día seguinte a aquel en que se teña producido a notificación, ante a Dirección da Axencia de Protección da Legalidade Urbanística, ou ben, se non exercen o seu dereito a presentar recurso potestativo de reposición, poden interpor directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa. </p>
    <p>Para que conste e lles sirva de notificación aos citados interesados, en cumprimento do disposto no artigo 59.5 da citada Lei 30/1992, do 26 de novembro, expido e asino esta cédula.</p>
    <p>Santiago de Compostela, 13 de agosto de 2014</p>
    <footer><p>P.S. (Artigo 3 Decreto 51/2008, do 6 de marzo)<br>José María Domínguez Blanco<br>Subdirector da Axencia de Protección da Legalidade Urbanística</p></footer>

