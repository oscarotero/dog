---
date: '2017-07-21'
id: G0244-120717-0002
page: 35161
number: 139
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  RESOLUCIÓN do 1 de xuño de 2017, da Dirección Xeral de Administración Local,
  pola que se dá publicidade ao decreto da Alcaldía do Concello de Lugo polo que
  se declara deserta a convocatoria para a provisión, polo sistema de libre
  designación, dun posto de secretaría reservado a funcionarios de
  Administración local con habilitación de carácter nacional.
range: Resolución
url: >-
  https://www.xunta.gal/dog/Publicados/2017/20170721/AnuncioG0244-120717-0002_gl.html
---
<p>O Concello de Lugo remitiu, tras a tramitación do oportuno expediente ao abeiro do disposto no artigo 27 e seguintes do Real decreto 1732/1994, do 29 de xullo, e o artigo 36 e seguintes do Decreto 49/2009, do 26 de febreiro, á Dirección Xeral de Administración Local, decreto do que tomou razón o Pleno do Concello o 23 de febreiro de 2017, polo que se resolvía a convocatoria para a provisión, polo sistema de libre designación, do posto reservado a funcionarios de Administración local con habilitación de carácter nacional de secretario/a xeral do Pleno.</p>
    <p>De conformidade co disposto no artigo 28.3 do Real decreto 1732/1994, do 29 de xullo, sobre provisión de postos de traballo reservados a funcionarios de Administración local con habilitación de carácter nacional, así como no artigo 37.4 do Decreto 49/2009, do 26 de febreiro, sobre o exercicio das competencias da Comunidade Autónoma de Galicia respecto dos/as funcionarios/as con habilitación de carácter nacional, correspóndelle á Dirección Xeral de Administración Local a publicación no DOG da resolución que poña fin ás convocatorias dos procesos de selección por libre designación e a remisión á Dirección Xeral de Función Pública para os efectos da publicación no BOE. </p>
    <p>O xefe do Servizo de Réxime Xurídico e Xestión de Funcionarios con Habilitación Nacional, tendo en conta a normativa aplicable (Real decreto 1732/1994, do 29 de xullo, en virtude do mandato recollido na disposición transitoria VII da Lei 27/2013, do 27 de decembro, así como polo Decreto 49/2009, do 26 de febreiro, sobre exercicio de competencias da Comunidade Autónoma de Galicia respecto dos funcionarios con habilitación de carácter nacional), tras o exame do expediente emitiu o correspondente informe proposta que conta co visto e prace da subdirectora de Réxime Xurídico Local, favorable á publicación solicitada.</p>
    <p>De acordo co informe proposta sinalado e tendo en conta as competencias conferidas polo artigo 15.e) da Lei 2/2015, do 29 de abril, de emprego público de Galicia, e o artigo 1.6 da Orde do 14 maio de 2013 sobre delegación de competencias (DOG núm. 92, do 15 maio),</p>
    <h2>RESOLVO:</h2>
    <p>Primeiro. Publicar en extracto a resolución do Concello de Lugo que declara deserta a convocatoria para a provisión, polo sistema de libre designación, do posto reservado a funcionarios de Administración local con habilitación de carácter nacional:</p>
    <p>Entidade: Concello de Lugo.</p>
    <p>Posto: secretario/a xeral do Pleno.</p>
    <p>Subescala: secretaría.</p>
    <p>Categoría: superior.</p>
    <p>Forma provisión: libre designación.</p>
    <p>Resolución: decreto 17000824 do 3.2.2017.</p>
    <p>Motivo: non presentarse ningunha instancia para o posto.</p>
    <p>Segundo. Publicar esta resolución no DOG así como remitir a publicación á Dirección Xeral de Función Pública do Ministerio de Facenda e Función Pública para os efectos da súa publicación no BOE.</p>
    <p>Terceiro. A presente resolución, que pon fin á vía administrativa, poderá impugnarse directamente, ante a xurisdición contencioso-administrativa, no prazo de dous meses contados desde o día seguinte ao da publicación, segundo a Lei 29/1998, do 13 de xullo, reguladora da xurisdición contencioso-administrativa. Poderá tamén potestativamente interpoñerse recurso de reposición perante a Vicepresidencia e Consellería de Presidencia, Administracións Públicas e Xustiza no prazo dun mes contado desde a mesma data, nos termos dos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 1 de xuño de 2017</p>
    <footer><p>Marta Fernández-Tapias Núñez<br>Directora xeral de Administración Local</p></footer>

