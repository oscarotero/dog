---
date: '2023-09-26'
id: G0692-060923-0005
page: 54563
number: 183
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 5 de setembro de 2023, da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica no concello de Santiago de Compostela
  (expediente IN407A 2023/099-1).
range: Resolución
url: >-
  https://www.xunta.gal/dog/Publicados/2023/20230926/AnuncioG0692-060923-0005_gl.html
---
<p>Expediente: IN407A 2023/099-1.</p>
    <p>Promotora: UFD Distribución Electricidad, S.A.</p>
    <p>Denominación do proxecto: renovación da LMTS SCY813 entre o CT 15CC71 e o CT 15CLA4.</p>
    <p>Concello: Santiago de Compostela.</p>
    <p>Feitos:</p>
    <p>1. O día 3.3.2023, a empresa promotora solicitou a autorización administrativa previa e a autorización administrativa de construción do proxecto de execución da dita instalación de distribución eléctrica. Co obxecto de mellorar a calidade de subministración eléctrica e incrementar a capacidade de transporte das liñas da contorna das rúas Ánxel Casal e Otero Pedraio, concello de Santiago de Compostela, proxéctase deixar fóra de servizo dous tramos soterrados da liña de distribución de media tensión LMT SCY813 Vite I-Xunta 13, procedente da subestación San Caetano, e instalar dúas liñas soterradas de media tensión en novas canalizacións paralelas ás existentes.</p>
    <p>Ao abeiro do artigo 123 do Real decreto 1955/2000, achegan memoria, planos e orzamento co proxecto de execución denominado Renovación da LMTS SCY813 entre o CT15CC71 e o CT 15CLA4, asinado o día 11.12.2022 por Tito Arias santos, enxeñeiro técnico industrial eléctrico, co número de colexiado LE-1010. </p>
    <p>2. O proxecto non se someteu ao trámite de información pública, segundo o artigo 50 da Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro).</p>
    <p>3. Consonte o artigo 127 do Real decreto 1955/2000, do 1 de decembro, trasladóuselles unha separata do proxecto ao Concello de Santiago de Compostela e ao Servizo de Patrimonio Cultural da Xefatura Territorial da Coruña da Consellería de Cultura, na parte en que a instalación puidera afectar bens e dereitos ao seu cargo. A separata contén as características da instalación e a documentación cartográfica correspondente. No día desta resolución, non constan no expediente respostas ás solicitudes de informe.</p>
    <p>4. O día 1.9.2023 emitiuse o informe técnico.</p>
    <p>Consideracións legais e técnicas:</p>
    <p>1. O xefe territorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia; o Decreto 59/2023, do 14 de xuño, polo que se establece a estrutura orgánica da Xunta de Galicia; o Decreto 79/2023, do 22 de xuño, polo que se fixa a estrutura orgánica das vicepresidencias e das consellerías da Xunta de Galicia; e no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación, modificado polo Decreto 49/2023, do 19 de maio (DOG núm. 98, do 25 de maio).</p>
    <p>2. Lexislación de aplicación:</p>
    <p>a) Lei 24/2013, do 26 de decembro, do sector eléctrico.</p>
    <p>b) Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>c) Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>d) Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>e) Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>f) Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro).</p>
    <p>3. Características técnicas:</p>
    <p>As instalacións atópanse na rúa Ánxel Casal e na rúa de Otero Pedraio, no concello de Santiago de Compostela, e as súas características técnicas son as seguintes:</p>
    <p>– LMTS (actuación 1) a 20 kV, de 210 m, condutor tipo RHZ1-2OL 12/20 kV 1×240 mm² Al, con orixe no CS Xunta San Caetano (15CLA4) existente e remate no CT Vite 10 (15CC71) existente.</p>
    <p>– LMTS (actuación 2) a 20 kV, de 484 m, condutor tipo RHZ1-2OL 12/20 kV 1×240 mm² Al, con orixe no CS Xunta San Caetano (15CLA4) existente e remate no CT Vite 1 (15CC69) existente.</p>
    <p>– A liña proxectada discorrerá canalizada no interior de tubo de polipropileno de 160 mm de diámetro en gabia de dimensións de 0,40 metros de ancho e de 1,00 metros de profundidade nos tramos que discorran pola calzada e de 0,40 metros de ancho e de 0,80 metros de profundidade nos tramos que discorran por beirarrúa e zonas axardinadas, para o que se instalarán dous tubos de idénticas características. No tramo inicial en dobre circuíto por beirarrúas, a canalización dispoñerá de 4 tubos de polipropileno de 160 mm en gabia de dimensións de 0,40 metro de ancho e de 1,00 metros de profundidade cunha lonxitude total de canalización proxectada de 534 m.</p>
    <p>– Posta fóra de servizo de tramos soterrados da LMT SCY813 Vite I-Xunta 13, procedente da subestación San Caetano: SCY8130464 e SCY8130463 con condutor tipo UNI-Al-150-RHV (IN407A 2016/2229-1).</p>
    <p>4. No expediente consta un informe favorable dos servizos técnicos desta xefatura territorial.</p>
    <p>De acordo con todo o exposto, </p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción para a dita instalación de distribución eléctrica.</p>
    <p>2. A instalación executarase no prazo dun ano, contado a partir do día seguinte ao da publicación desta resolución no Diario Oficial de Galicia.</p>
    <p>3. Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>– As declaracións de conformidade relativas ao material ou equipamento, e as certificacións ou homologacións, se procede.</p>
    <p>– Un certificado do/da director/a da montaxe en que se garantirá o cumprimento das especificacións do proxecto e das prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>– Planimetría as built da instalación eléctrica en formato Shape.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial no relativo á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada perante a conselleira de Economía, Industria e Innovación no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que consideren pertinente.</p>
    <p>Mediante este documento notifícaselles aos interesados esta resolución, segundo o exixido no artigo 40.1 da dita Lei 39/2015.</p>
    <p>A Coruña, 5 de setembro de 2023</p>
    <footer><p>Isidoro Martínez Arca<br>Xefe territorial da Coruña</p></footer>

