---
date: '2013-11-19'
id: G0244-131113-0004
page: 44680
number: 221
agency: >-
  Vicepresidencia e Consellería de Presidencia, Administracións Públicas e
  Xustiza
section: I. Disposicións xerais.
title: >-
  ORDE do 24 de outubro de 2013 pola que se modifica a Orde do 21 de marzo de
  2012, pola que se establece o modelo normalizado de solicitude de
  recoñecemento do dereito á asistencia xurídica gratuíta.
range: Orde
url: >-
  https://www.xunta.gal/dog/Publicados/2013/20131119/AnuncioG0244-131113-0004_gl.html
---
<p>O artigo 15 e mais a disposición derradeira primeira do Decreto 269/2008, do 6 de novembro, polo que se aproba o Regulamento de asistencia xurídica gratuíta de Galicia (DOG núm. 242, do 15 de decembro), estableceron a obriga da consellería competente en materia de xustiza de aprobar mediante orde o modelo normalizado de solicitude de recoñecemento á asistencia xurídica gratuíta, previsión que se cumpriu coa publicación no DOG do 28 de marzo de 2012 da Orde do 21 de marzo de 2012.</p>
    <p>As necesidades estatísticas de poder distinguir o sexo dos solicitantes e as reformas introducidas polo Real decreto lei 3/2013, do 22 de febreiro, polo que se modifica o réxime das taxas no ámbito da Administración de xustiza e o sistema de asistencia xurídica gratuíta, aconsellan a modificación e adaptación do modelo normalizado de solicitude de recoñecemento do dereito, co fin de nos axustarmos á normativa vixente.</p>
    <p>De acordo co anterior, en virtude da autorización conferida na disposición derradeira primeira do Decreto 269/2008, do 6 de novembro, polo que se aproba o Regulamento de asistencia xurídica gratuíta de Galicia,</p>
    <h2>DISPOÑO:</h2>
    <p>Artigo único. <em>Modificación da Orde do 21 de marzo de 2012 pola que se establece o modelo normalizado de solicitude de recoñecemento do dereito á asistencia xurídica gratuíta</em></p>
    <p>O anexo da Orde do 21 de marzo de 2012 pola que se establece o modelo normalizado de solicitude de recoñecemento do dereito á asistencia xurídica gratuíta queda substituído polo anexo que se aproba coa presente orde. </p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 24 de outubro de 2013</p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>

