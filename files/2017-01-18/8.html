---
date: '2017-01-18'
id: G0422-120117-0001
page: 2701
number: 12
agency: Consellería de Medio Ambiente e Ordenación do Territorio
section: IV. Oposicións e concursos.
title: >-
  ORDE do 9 de xaneiro de 2017 pola que se resolve a convocatoria para a
  provisión, polo sistema de libre designación, dun posto de traballo vacante
  nesta consellería, anunciado pola Orde do 17 de novembro de 2016.
range: Orde
url: >-
  https://www.xunta.gal/dog/Publicados/2017/20170118/AnuncioG0422-120117-0001_gl.html
---
<p>Convocada a provisión, polo sistema de libre designación, dun posto de traballo vacante nesta consellería, pola Orde do 17 de novembro de 2016 (Diario Oficial de Galicia núm. 224, do 23 de novembro), de conformidade co disposto na base sexta da referida orde, esta consellería</p>
    <h2>DISPÓN:</h2>
    <p>Primeiro. Resolver a convocatoria pública para a provisión, polo sistema de libre designación, dun posto de traballo vacante nesta consellería, anunciada pola Orde do 17 de novembro de 2016 (Diario Oficial de Galicia núm. 224, do 23 de novembro).</p>
    <p>Segundo. Adxudicar destino, no posto de traballo que se indica, e seleccionar á persoa que se relaciona no anexo da presente orde.</p>
    <p>Terceiro. O prazo para tomar posesión do novo destino obtido será de tres días hábiles se non implica cambio de residencia ou de sete días hábiles se comporta cambio de residencia. Cando a persoa adxudicataria do posto obteña coa súa toma de posesión o reingreso ao servizo activo, o prazo será de vinte días hábiles.</p>
    <p>O prazo de toma de posesión empezará a contar a partir do día seguinte ao do cesamento, que se deberá producir dentro dos tres días hábiles seguintes ao da publicación da resolución no Diario Oficial de Galicia, ou desde a data en que se comunique a resolución do traslado á Comunidade Autónoma, para o caso de persoal funcionario doutras administracións públicas.</p>
    <p>Se a resolución comporta o reingreso ao servizo activo, o prazo de toma de posesión deberase computar desde o día seguinte ao da publicación da resolución no Diario Oficial de Galicia.</p>
    <p>O cómputo de prazos de posesión iniciarase cando rematen os permisos ou licenzas que, no seu caso, lle foran concedidas á dita persoa. Nos supostos de baixa temporal ou transitoria iniciarase a partir da correspondente alta.</p>
    <p>Cuarto. O/a xefe/a do centro no que cause baixa a persoa seleccionada, así como o/a daquel no que obteña destino, consignarán no titulo administrativo, dentro do prazo sinalado no apartado anterior, as correspondentes dilixencias de cesamento e toma de posesión.</p>
    <p>Quinto. Contra esta orde, que esgota a vía administrativa, as persoas interesadas poderán interpoñer recurso potestativo de reposición perante a conselleira de Medio Ambiente e Ordenación do Territorio, no prazo dun mes contado desde o día seguinte ao da súa publicación no Diario Oficial de Galicia, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente perante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 9 de xaneiro de 2017</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>
    <h2>ANEXO</h2>
    <p>Apelidos e nome: López Sánchez, Nieves.</p>
    <p>NRP: 3282687213 A2060.</p>
    <p>Subgrupo: A1.</p>
    <p>Denominación do posto de traballo: subdirector/a xeral de Espazos Naturais e Biodiversidade.</p>
    <p>Código do posto de traballo: MA.C08.00.001.15770.002.</p>
    <p>Centro directivo: Dirección Xeral de Patrimonio Natural.</p>
    <p>Localidade: Santiago de Compostela.</p>
    <p>Corpo/escala: xeral/especial.</p>
    <p>Nivel: 30.</p>
    <p>Complemento específico: 18.205,56 euros.</p>
    <p>Tipo de adscrición: adscrición indistinta a funcionarios/as da Xunta de Galicia, Estado e CC.AA.</p>
    <p>Formación específica: para persoal doutra Administración, curso de perfeccionamento de galego (R.I.).</p>

