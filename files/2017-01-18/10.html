---
date: '2017-01-18'
id: U500-040117-0001
page: 2705
number: 12
agency: Universidade de Vigo
section: IV. Oposicións e concursos.
title: >-
  RESOLUCIÓN do 4 de xaneiro de 2017 pola que se convoca concurso de méritos
  para a provisión de postos de responsabilidade reservados ao persoal laboral
  de administración e servizos.
range: Resolución
url: >-
  https://www.xunta.gal/dog/Publicados/2017/20170118/AnuncioU500-040117-0001_gl.html
---
<p>Existindo na relación de postos de traballo do persoal laboral de administración e servizos da Universidade de Vigo prazas vacantes dotadas orzamentariamente e cuxa provisión se considera necesaria, esta reitoría, en uso das competencias que ten atribuídas, logo de negociación coas organizacións sindicais, resolve convocar concurso de méritos para a provisión dos postos de responsabilidade que figuran na vixente relación de postos de traballo, reservados aos grupos I, II ou III e que se especifican no anexo I desta resolución, de conformidade coas seguintes bases:</p>
    <p>1. Requisitos de participación.</p>
    <p>1.1. Poderá participar o persoal laboral fixo de administración e servizos da Universidade de Vigo en servizo activo ou excedencia, que pertenza á mesma categoría profesional que a das prazas para prover, segundo o que se indica no anexo I. Non poderá participar o persoal suspenso en firme mentres dure a suspensión.</p>
    <p>1.2. O persoal en excedencia voluntaria deberá presentar xunto coa solicitude unha declaración de non ter sido separado de calquera Administración nin estar inhabilitado para o emprego público.</p>
    <p>1.3. Cumprindo os requisitos anteriores, tamén poderá participar o persoal laboral fixo daquelas administracións coas que a Universidade de Vigo teña asinado un convenio de reciprocidade.</p>
    <p>1.4. Os requisitos deberán posuírse na data de finalización do prazo de presentación de solicitudes.</p>
    <p>2. Solicitudes e documentación.</p>
    <p>2.1. As persoas interesadas deben presentar a súa solicitude axustada ao modelo que figura como anexo III, dirixíndoa ao reitor da Universidade de Vigo dentro do prazo de quince días hábiles, contados a partir do seguinte ao da publicación desta resolución no Diario Oficial de Galicia. As solicitudes de participación poderán presentarse nos rexistros xeral ou auxiliares desta universidade, ou segundo o previsto no artigo 16 da Lei 39/2015, do 1 de outubro, do procedemento administrativo común das administracións públicas.</p>
    <p>2.2. Os requisitos e os méritos deberán posuírse e estar referidos á data de finalización do prazo de presentación de solicitudes, e deben acreditarse documentalmente dentro do prazo de presentación de solicitudes. </p>
    <p>2.3. A Universidade de Vigo expedirá de oficio e consonte a documentación que conste no respectivo expediente persoal unha certificación dos méritos enumerados na parte I do anexo II, a cal remitirá á Comisión de Valoración e unha copia á persoa interesada.</p>
    <p>A valoración dos restantes méritos efectuarase exclusivamente sobre a documentación acreditativa achegada por cada concursante. Os servizos prestados fóra da Universidade de Vigo deberán xustificarse mediante unha certificación na cal, como mínimo, conste a denominación do posto, a clasificación profesional, as principais tarefas, funcións e/ou actividades exercidas e as datas.</p>
    <p>2.4. As solicitudes serán vinculantes para o/a peticionario/a e non se admitirán renuncias ás solicitudes formuladas unha vez transcorrido o prazo de presentación establecido. No suposto de solicitar máis dun posto, deberá indicarse.</p>
    <p>2.5. Logo de transcorrer o prazo de presentación de solicitudes, o reitor ditará unha resolución que se publicará no taboleiro de anuncios do rexistro xeral na cal se declarará aprobada a relación provisional de concursantes admitidos/as e excluídos/as, con expresión das causas que motivaran a exclusión e o prazo de emenda dos posibles defectos, que será de sete días hábiles, contados a partir do seguinte ao da devandita publicación. Esta resolución tamén se publicará nos taboleiros de anuncios dos rexistros auxiliares e na páxina electrónica http://persoal.uvigo.es/persoal_gl/PAS/internas/laboral/meritos.html, tendo en conta que, para os efectos de notificación e de cómputo de prazos, o taboleiro de anuncios do rexistro xeral é o único válido.</p>
    <p>2.6. As persoas concursantes que, dentro do prazo sinalado, non emenden a exclusión ou aleguen a omisión xustificando o seu dereito a seren incluídas, serán definitivamente excluídas do concurso na resolución reitoral pola que se declare aprobada a relación definitiva de concursantes admitidos e excluídos, que se publicará nos lugares citados.</p>
    <p>3. Comisión de Valoración.</p>
    <p>3.1. Os méritos serán valorados por unha comisión que terá a categoría primeira das previstas no Decreto 144/2001, do 7 de xuño, de indemnizacións por razón do servizo, que estará integrada polos seguintes membros, todos con voz e voto:</p>
    <p>Presidente: Manuel Fernández Jáuregui, xerente da Universidade de Vigo.</p>
    <p>Vogais:</p>
    <p>– Juan Aguiar Fernández, director da Área de Tecnoloxías da Información e Comunicacións da Universidade de Vigo.</p>
    <p>– Carmen del Rosario Serra Rodríguez, técnica superior de Microscopia Electrónica da Universidade de Vigo.</p>
    <p>– Jorge Millos Alfeirán, técnico superior de Análise Instrumental da Universidade de Vigo.</p>
    <p>Secretaria: Margarita González Hernández, xefa da Sección de Emprego e Programas da Universidade de Vigo.</p>
    <p>3.2. A Comisión actuará e adoptará os seus acordos consonte o establecido na Lei 39/2015 e poderá dispoñer a incorporación aos seus traballos de asesores para aquelas tarefas que o requiran, que serán nomeados polo reitor.</p>
    <p>3.3. Ademais de avaliar os méritos, corresponderalle interpretar as presentes bases e resolver as incidencias que se presenten no desenvolvemento do procedemento; tamén poderá solicitar as aclaracións e a documentación adicional que considere necesarias.</p>
    <p>4. Desenvolvemento e resolución do concurso.</p>
    <p>4.1. A Comisión de Valoración publicará a proposta provisional de adxudicación de destinos nos lugares previstos na base 2.5 e establecerase un prazo de 7 días naturais a partir do seguinte ao da publicación para consultar o expediente e formular reclamacións ante aquela. Unha vez resoltas, a Comisión remitirá a proposta definitiva ao reitor, que ditará e publicará a correspondente resolución.</p>
    <p>4.2. A resolución do concurso motivarase con referencia ao cumprimento das normas regulamentarias e a estas bases. En todo caso, deberán quedar acreditados no procedemento, como fundamentos da resolución adoptada, a observancia do procedemento debido, a valoración dos méritos e as puntuacións acadadas.</p>
    <p>4.3. Os destinos adxudicados serán irrenunciables e os traslados que deriven da resolución do presente concurso terán a consideración de voluntarios, polo que non darán dereito a ningún tipo de indemnización.</p>
    <p>4.4. Os actos de execución do concurso, incluíndo os prazos de cesamento e incorporación aos novos destinos, serán determinados por resolución xerencial.</p>
    <p>4.5. O concurso deberá resolverse nun prazo máximo de seis meses, contados desde a publicación da relación definitiva de aspirantes.</p>
    <p>4.6. Os actos derivados desta convocatoria poderán ser impugnados de acordo co previsto na Lei 39/2015. </p>
    <p>Contra esta resolución, que esgota a vía administrativa, poderase interpoñer recurso perante a xurisdición contencioso-administrativa, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>As persoas interesadas poderán optar por interpoñer contra esta resolución un recurso de reposición, no prazo dun mes contado a partir do día seguinte ao da súa publicación, perante o mesmo órgano que a ditou. Neste caso non se poderá interpoñer recurso contencioso-administrativo ata que sexa resolto expresamente ou se producise a desestimación presunta do recurso de reposición interposto, segundo o previsto no artigo 123.2 da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 4 de xaneiro de 2017</p>
    <footer><p>Salustiano Mato de la Iglesia<br>Reitor da Universidade de Vigo</p></footer>
    <h2>ANEXO I</h2>
    <p>T.S.: Técnico superior.</p>
    <p>T.M.: Técnico medio.</p>
    <p>T.E.: Técnico especialista.</p>
    <table>
     <thead>
      <tr>
       <td>Posto</td>
       <td>Categoría</td>
      </tr>
     </thead>
     <tbody>
      <tr>
       <td colspan="2">Oficina de I+D</td>
      </tr>
      <tr>
       <td>Área de Promoción-Responsable</td>
       <td>T.S. de I+D</td>
      </tr>
      <tr>
       <td>Área de Valorización-Responsable</td>
       <td>T.S. de I+D</td>
      </tr>
      <tr>
       <td colspan="2">Área de Tecnoloxías da Información e Comunicacións</td>
      </tr>
      <tr>
       <td colspan="2">– Área de atención a usuarios e equipos persoais</td>
      </tr>
      <tr>
       <td>T.E. de Tecnoloxías da Información e Comunicacións-Responsable</td>
       <td>T.E. de Tecnoloxías da Información e Comunicacións</td>
      </tr>
      <tr>
       <td colspan="2">– Área de soporte á xestión e integración de aplicacións</td>
      </tr>
      <tr>
       <td>T.S. de Tecnoloxías da Información e Comunicacións-Responsable de aplicacións académicas</td>
       <td>T.S. de Tecnoloxías da Información e Comunicacións</td>
      </tr>
      <tr>
       <td>T.S. de Tecnoloxías da Información e Comunicacións-Responsable de aplicacións de desenvolvemento e integración</td>
       <td>T.S. de Tecnoloxías da Información e Comunicacións</td>
      </tr>
      <tr>
       <td>T.S. de Tecnoloxías da Información e Comunicacións-Responsable de aplicacións de investigación</td>
       <td>T.S. de Tecnoloxías da Información e Comunicacións</td>
      </tr>
      <tr>
       <td>T.S. de Tecnoloxías da Información e Comunicacións-Responsable de aplicacións de recursos humanos</td>
       <td>T.S. de Tecnoloxías da Información e Comunicacións</td>
      </tr>
      <tr>
       <td>T.M. de Tecnoloxías da Información e Comunicacións-Responsable de ámbito económico</td>
       <td>T.M. de Tecnoloxías da Información e Comunicacións</td>
      </tr>
      <tr>
       <td colspan="2">– Área de Operacións</td>
      </tr>
      <tr>
       <td>T.S. de Tecnoloxías da Información e Comunicacións-Responsable de comunicacións</td>
       <td>T.S. de Tecnoloxías da Información e Comunicacións</td>
      </tr>
      <tr>
       <td>T.S. de Tecnoloxías da Información e Comunicacións-Responsable de infraestruturas e seguridade</td>
       <td>T.S. de Tecnoloxías da Información e Comunicacións</td>
      </tr>
      <tr>
       <td>T.S. de Tecnoloxías da Información e Comunicacións-Responsable de servidores de datos e sistemas</td>
       <td>T.S. de Tecnoloxías da Información e Comunicacións</td>
      </tr>
      <tr>
       <td colspan="2">Servizo de Prevención</td>
      </tr>
      <tr>
       <td>T.S. de Prevención de Riscos Laborais-Responsable</td>
       <td>T.S. de Prevención de Riscos Laborais</td>
      </tr>
      <tr>
       <td colspan="2">Centros de Ciencias Experimentais</td>
      </tr>
      <tr>
       <td>Responsable</td>
       <td>T.E. de Bioloxía
        T.E. de Física
        T.E. de Nefelometría e Susceptibilidade Magnética
        T.E. de Química (1)</td>
      </tr>
      <tr>
       <td colspan="2">Centros Tecnolóxicos</td>
      </tr>
      <tr>
       <td>Responsable</td>
       <td>T.E. de Automatización Industrial
        T.E. de Electrónica
        T.E. de Máquinas Ferramentas
        T.E. de Mecánica
        T.E. de Mecanizado de Alto Baleiro e P.C.O.
        T.E. de Química (2)</td>
      </tr>
      <tr>
       <td colspan="2">E.S.E. Informática-Facultade de Ciencias</td>
      </tr>
      <tr>
       <td>Responsable</td>
       <td>T.E. de Análise de los Alimentos
        T.E. de Física
        T.E. de Química</td>
      </tr>
      <tr>
       <td colspan="2">Facultade de Belas Artes</td>
      </tr>
      <tr>
       <td>Responsable</td>
       <td>T.E. de Medios Audiovisuais
        T.E. de Taller de Belas Artes
        T.E. de Taller Técnicas Escultóricas e Pictóricas
        T.E. de Técnicas de Artes Gráficas</td>
      </tr>
     </tbody>
    </table>
    <p>(1) Agás o persoal actualmente adscrito ao Departamento T04</p>
    <p>(2) Persoal actualmente adscrito ao Departamento T04</p>
    <h2>ANEXO II<br>Valoración de méritos</h2>
    <p>I. Experiencia profesional. Valorarase cun máximo de 45 puntos.</p>
    <p>1. Servizos prestados na mesma ou equivalente categoría nas universidades públicas de Galicia, a razón de 0,125 puntos por mes completo. Terá a mesma consideración a experiencia en categorías equivalentes e nas existentes con carácter previo á transformación no caso da área de servizos xerais e bibliotecas, na Universidade de Vigo. </p>
    <p>Ao persoal que, por mor dos procesos de transformación das categorías de auxiliar técnico de bibliotecas, conserxe e auxiliar de servizos de técnico especialista de bibliotecas, técnico especialista de servizos xerais e auxiliar técnico de servizos xerais, respectivamente, estivese ou fose contratado a partir do 16 de marzo de 2001 nas categorías declaradas a extinguir, computaráselle este período como prestado na nova categoría.</p>
    <p>2. Servizos prestados en distinta categoría nas universidades públicas de Galicia. Máximo de 10 puntos, a razón de 0,042 puntos por mes completo.</p>
    <p>3. Servizos prestados na mesma ou equivalente categoría noutras entidades públicas, a razón de 0,025 puntos por mes completo.</p>
    <p>II. Formación. Valorarase cun máximo de 25 puntos.</p>
    <p>a) Titulación de carácter y validez oficial (así como títulos propios da Universidade de Vigo): asignaranse 10 puntos. Valorarase unha única titulación.</p>
    <p>– Grupo III: por estar en posesión de diplomatura universitaria ou equivalente, grao, licenciado ou equivalente. A superación dos tres primeiros anos dunha licenciatura ou equivalente considerarase como unha diplomatura.</p>
    <p>– Grupo II: por estar en posesión de grao, licenciado ou equivalente.</p>
    <p>– Grupo I: por estar en posesión de estudos de doutoramento ou mestrado.</p>
    <p>b) Programas de mobilidade para o PAS: Erasmus e Stella. Por cada estadía de duración superior a tres días, en distinto destino nos últimos 4 anos: 1 punto, ata un máximo de 3 puntos.</p>
    <p>c) Actividades de formación impartidas ou recibidas en centros e organismos oficiais, directamente relacionadas coa categoría e as tarefas do posto. </p>
    <table>
     <tbody>
      <tr>
       <td rowspan="2">Duración</td>
       <td colspan="2">Recibidas</td>
       <td colspan="2">Impartidas</td>
      </tr>
      <tr>
       <td>Xerais</td>
       <td>Específicas</td>
       <td>Xerais</td>
       <td>Específicas</td>
      </tr>
      <tr>
       <td>De 10 a 29 horas</td>
       <td>0,5</td>
       <td>1,5</td>
       <td>0,75</td>
       <td>2,25</td>
      </tr>
      <tr>
       <td>De 30 a 99 horas</td>
       <td>1</td>
       <td>3</td>
       <td>1,5</td>
       <td>4</td>
      </tr>
      <tr>
       <td>De 100 a 249 horas</td>
       <td>1,5</td>
       <td>5</td>
       <td>2,25</td>
       <td>6,5</td>
      </tr>
      <tr>
       <td>De 250 a 499 horas</td>
       <td>2,5</td>
       <td>7</td>
       <td>3,75</td>
       <td>8,5</td>
      </tr>
      <tr>
       <td>De 500 ou máis horas</td>
       <td>3</td>
       <td>10</td>
       <td>4,5</td>
       <td>12</td>
      </tr>
     </tbody>
    </table>
    <p>– Non se terán en conta as actividades de duración inferior a 100 horas concluídas antes do 31 de decembro de 2006.</p>
    <p>– Valoraranse os cursos organizados ou homologados por calquera Administración pública, colexios oficiais e os impartidos por organizacións sindicais e empresariais, suficientemente acreditados dentro dos programas de formación continua.</p>
    <p>– Non se valorarán cursos académicos completos nin por materias de forma illada, nin os cursos preparatorios ou integrantes de procesos de acceso ao emprego público.</p>
    <p>– No caso de acreditar varios cursos sobre a mesma materia, só se terá en conta o de nivel superior e, de seren do mesmo nivel, o de maior duración. De acreditarse máis dun grao de coñecemento dun idioma, só se computará o superior.</p>
    <p>– Terán carácter xeral (ademais dos que determine a comisión) os cursos de idiomas, materias relativas a procedemento administrativo e laboral, organización, xestión, atención ao público e tecnoloxías da información e comunicación, agás no caso de persoal desta área.</p>
    <p>– Terán carácter específico os cursos que a Comisión considere que están directamente relacionados coas actividades que se desempeñen na área e funcións do posto.</p>
    <p>III. Memoria. Valorarase cun máximo de 30 puntos. Deberá conter unha descrición detallada do posto, a partir da contida na relación de postos de traballo, e unha análise das características, tarefas, requisitos, condicións e medios necesarios, aspectos que deberá poñer en relación coa súa experiencia, traxectoria profesional, formación e competencias. </p>
    <p>Tamén deberá incluír unha proposta de mellora organizativa e/ou funcional do posto e área en que se encadra, identificando os principais obxectivos que se desenvolverán nos dous anos seguintes e propoñendo para cada un deles polo menos dúas accións.</p>
    <p>A memoria deberá expoñerse oralmente ante a Comisión de Valoración nun acto público e único para a totalidade de concursantes a un mesmo posto, para o que serán convocados cunha anticipación mínima de 3 días hábiles. O tempo máximo de exposición será de 30 minutos e a seguir deberán responder as preguntas que se lles formulen.</p>
    <p>Terá unha extensión máxima de 12 folios, escritos por unha cara, a dobre espazo, letra Times New Roman e tamaño 12; deberá presentarse nun sobre de 36×26 cm, pechado e sen ningún tipo de identificación, no cal apareza só a cabeceira da Universidade de Vigo. Dentro deste sobre incluirase un segundo sobre pechado, coa cabeceira da Universidade de Vigo e tamén sen identificación, no cal a persoa aspirante indicará os seus datos persoais (nome e DNI). Deberá presentarse unha memoria por cada posto a que se concurse.</p>
    <h2>ANEXO III<br>Solicitude de participación</h2>
    <table>
     <tbody>
      <tr>
       <td>NOME E APELIDOS</td>
      </tr>
      <tr>
       <td>DNI</td>
      </tr>
      <tr>
       <td>CATEGORÍA</td>
      </tr>
      <tr>
       <td>GRUPO DE PERTENZA</td>
      </tr>
      <tr>
       <td>CENTRO/UNIDADE</td>
      </tr>
      <tr>
       <td>LOCALIDADE</td>
      </tr>
      <tr>
       <td>TELÉFONO E CORREO ELECTRÓNICO</td>
      </tr>
      <tr>
       <td>POSTO/S SOLICITADO/S</td>
      </tr>
     </tbody>
    </table>
    <p>A persoa abaixo asinante solicita ser admitida á convocatoria a que se refire esta instancia e DECLARA que son certos os datos consignados nela e que reúne as condicións requiridas especificamente por esta convocatoria, comprometéndose a probar documentalmente todos os datos que figuran nesta solicitude. </p>
    <p>......................................., ….....................… de ............................................................... de 2017</p>
    <p> (sinatura)</p>
    <p>REITOR DA UNIVERSIDADE DE VIGO</p>

