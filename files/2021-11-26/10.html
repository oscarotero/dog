---
date: '2021-11-26'
id: O3C2-221121-0001
page: 57837
number: 228
agency: Academia Galega de Seguridade Pública
section: IV. Oposicións e concursos.
title: >-
  RESOLUCIÓN do 22 de novembro de 2021 pola que se modifica o número de prazas
  incluídas no proceso selectivo convocado pola Orde do 5 de outubro de 2021
  para o acceso e ingreso nos corpos da Policía Local de Galicia, escala básica,
  categoría de policía, quenda de concurso, e se amplía o prazo de presentación
  de solicitudes da quenda de concurso.
range: Resolución
url: >-
  https://www.xunta.gal/dog/Publicados/2021/20211126/AnuncioO3C2-221121-0001_gl.html
---
<p>Mediante a Orde do 5 de outubro de 2021, da Vicepresidencia Primeira e Consellería de Presidencia, Xustiza e Turismo, publicada no DOG número 204, do 22 de outubro, convocouse o proceso selectivo para o acceso e ingreso nos corpos da Policía Local de Galicia, escala básica, categoría de policía, quendas de acceso libre e concurso (códigos de procedemento PR461B e PR461D).</p>
    <p>O número de prazas convocadas era 29 pola quenda de oposición libre e 3 pola quenda de concurso para mobilidade, subgrupo C1. A denominación e características das prazas convocadas especificábanse no anexo III da orde.</p>
    <p>Ademais, prevíase que o dito anexo III puidese ser modificado mediante resolución da Dirección Xeral da Agasp, publicada no DOG con anterioridade á publicación da listaxe definitiva de admitidos e excluídos neste proceso selectivo.</p>
    <p>Mediante esta resolución inclúense tres novas prazas da quenda de concurso. </p>
    <p>O prazo de presentación de solicitudes remata o 29 de novembro de 2021, polo que resulta de aplicación o establecido no artigo 32 da Lei 39/2015, do 1 de outubro, do procecedemento administrativo común das administracións públicas.</p>
    <p>Polo tanto, e tendo en conta que o prazo restante pode dificultar a presentación en prazo das solicitudes da quenda de concurso, tendo en conta as novas prazas convocadas, esta dirección xeral</p>
    <h2>RESOLVE:</h2>
    <p>1. Modificar o anexo III no referente ás prazas convocadas pola quenda de concurso, que queda como segue:</p>
    <table>
     <tbody>
      <tr>
       <td>Concello</td>
       <td>Nº de prazas</td>
       <td>Denominación</td>
       <td>Escala</td>
       <td>Categoría</td>
       <td>Grupo</td>
       <td>Procedemento de selección</td>
      </tr>
      <tr>
       <td>A Coruña</td>
       <td>2</td>
       <td>Policía local</td>
       <td>Básica</td>
       <td>Policía</td>
       <td>C1</td>
       <td>Concurso</td>
      </tr>
      <tr>
       <td>Santiago de Compostela</td>
       <td>3</td>
       <td>Policía local</td>
       <td>Básica</td>
       <td>Policía</td>
       <td>C1</td>
       <td>Concurso</td>
      </tr>
      <tr>
       <td>Tui</td>
       <td>1</td>
       <td>Policía local</td>
       <td>Básica</td>
       <td>Policía</td>
       <td>C1</td>
       <td>Concurso</td>
      </tr>
      <tr>
       <td>Total mobilidade</td>
       <td>6</td>
       <td></td>
       <td></td>
       <td></td>
       <td></td>
       <td></td>
      </tr>
     </tbody>
    </table>
    <p>Tal e como establecen as bases da convocatoria, o anexo III poderá ser modificado mediante resolución da Dirección Xeral da Academia Galega de Seguridade Pública, publicada no DOG con anterioridade á publicación da listaxe definitiva de admitidos e excluídos neste proceso selectivo.</p>
    <p>2. Ampliar o prazo de presentación de solicitudes da quenda de concurso 10 días hábiles contados a partir do 30 de novembro de 2021, inclusive.</p>
    <p>Contra a resolución de ampliación de prazo non cabe recurso.</p>
    <p>A Estrada, 22 de novembro de 2021</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>

