---
date: '2023-06-08'
id: V0653-160523-0008
page: 35639
number: 108
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 12 de maio de 2023, da Xefatura Territorial de Pontevedra, pola
  que se concede a autorización administrativa previa e de construción dunha
  instalación eléctrica no concello do Porriño (expediente IN407A 2022/483-4).
range: Resolución
url: >-
  https://www.xunta.gal/dog/Publicados/2023/20230608/AnuncioV0653-160523-0008_gl.html
---
<p>Expediente: IN407A 2022/483-4.</p>
    <p>Solicitante: UFD Distribución Electricidad, S.A.</p>
    <p>Denominación: LMTS ATI723 e substitución CTI iluminación polígono 3 por CTC.</p>
    <p>Concello: O Porriño.</p>
    <p>Feitos:</p>
    <p>Primeiro. O 29 de novembro de 2022, UFD Distribución Electricidad, S.A. solicitou a autorización administrativa previa e a autorización administrativa de construción do proxecto de execución da instalación eléctrica LMTS ATI723 e substitución CTI iluminación polígono 3 por CTC.</p>
    <p>Examinado o proxecto de execución, conclúese que consiste na substitución do centro de transformación iluminación polígono 3 (36ABU4) por un centro compacto rural de 160 kVA/15kV, telexestionado, con envolvente prefabricada de formigón e situado noutra localización, nunha parcela con referencia catastral 0821004NG3602S0001WH. Para alimentar o novo centro de transformación (CT) proxéctase unha liña de media tensión de 25 metros de lonxitude. As actuacións están previstas nas Gándaras, na parroquia de San Salvador de Budiño, no concello do Porriño (Pontevedra).</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello do Porriño, o Servizo de Montes de Pontevedra, o Servizo do Patrimonio Cultural de Pontevedra e a Axencia Estatal de Seguridad Aérea (AESA). A empresa promotora manifestou a súa conformidade cos condicionados emitidos polo Concello do Porriño e polo Servizo do Patrimonio Cultural.</p>
    <p>O Servizo de Montes manifestou no seu informe que as obras proxectadas non contan con incidencia sobre o solo da súa competencia.</p>
    <p>AESA non emitiu o condicionado técnico. En consecuencia, enténdese a súa conformidade coa autorización de construción da dita infraestrutura eléctrica, conforme o disposto no artigo 131 do Real decreto 1955/2000, do 1 de decembro; sen prexuízo da autorización que lle corresponda outorgar.</p>
    <p>Consideracións legais e técnicas:</p>
    <p>Primeira. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo), e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>Segunda. A lexislación de aplicación ao presente expediente é:</p>
    <p>– Lei 24/2013, do 26 de decembro, do sector eléctrico.</p>
    <p>– Lei 39/2015, do 1 de outubro, do procedemento administrativo común das administracións públicas.</p>
    <p>– Lei 40/2015, do 1 de outubro, de réxime xurídico do sector público.</p>
    <p>– Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>– Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>Terceira. As características técnicas da instalación son as que a seguir se describen:</p>
    <p>– Liña de media tensión subterránea (LMTS) a 15 kV, con condutor tipo RHZ1, de 25 metros de lonxitude, con orixe no apoio existente A3NG8VRN//D37-1 da liña de media tensión aérea (LMTA) ATI7230333, mediante un paso aéreo-subterráneo, e final no centro de transformación proxectado que substitúe o centro de transformación intemperie existente. </p>
    <p>– Centro de transformación compacto a 160 kVA con RT 15 kV/400 V, situado na parcela con referencia catastral 0821004NG3602S0001WH, no lugar das Gándaras. </p>
    <p>– A instalación está situada nas Gándaras, na parroquia de San Salvador de Budiño, no concello do Porriño (Pontevedra).</p>
    <p>Conforme ao indicado, </p>
    <h2>RESOLVO:</h2>
    <p>Primeiro. Outorgarlle a UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada LMTS ATI723 e substitución CTI iluminación polígono 3 por CTC (expediente IN407A 2022/483-4), cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que se manterán sempre as condicións regulamentarias de seguridade. En todo momento se deberán cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva na vía administrativa, poderase interpor recurso de alzada ante o vicepresidente primeiro e conselleiro de Economía, Industria e Innovación da Xunta de Galicia no prazo dun mes, contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpor calquera outro recurso que consideren pertinente.</p>
    <p>Pontevedra, 12 de maio de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

