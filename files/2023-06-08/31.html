---
date: '2023-06-08'
id: V0653-160523-0003
page: 35661
number: 108
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 15 de maio de 2023, da Xefatura Territorial de Pontevedra, pola
  que se concede a autorización administrativa previa e de construción dunha
  instalación eléctrica nos concellos de Mos e Vigo (expediente IN407A
  2022/357-4).
range: Resolución
url: >-
  https://www.xunta.gal/dog/Publicados/2023/20230608/AnuncioV0653-160523-0003_gl.html
---
<p>Expediente: IN407A 2022/357-4.</p>
    <p>Promotora: UFD Distribución Electricidad, S.A.</p>
    <p>Denominación: soterramento da LMT MOS707-MOS708 entre os apoios A34H7LFX e A360T6HA.</p>
    <p>Concellos: Mos e Vigo.</p>
    <p>Feitos:</p>
    <p>Primeiro. O 14 de setembro de 2022, UFD Distribución Electricidad, S.A. solicitou a autorización administrativa previa e a autorización administrativa de construción do proxecto de execución da instalación eléctrica de soterramento da LMT MOS707-MOS708 entre os apoios A34H7LFX e A360T6HA.</p>
    <p>Unha vez examinado o proxecto de execución, conclúese que consiste no soterramento do tramo da liña de media tensión aérea entre os apoios A34H7LFX e A360T6HA, debido a un defecto de distancias dos condutores en relación co terreo no van anterior ao apoio A32LL009. Por mor da servidume aeronáutica do aeroporto de Vigo, non se pode aumentar o tamaño do apoio, por iso hai que soterrar a liña. Como consecuencia desta actuación, proxéctase:</p>
    <p>– O desmantelamento do dobre circuíto na LA-110 entre os apoios A34H7LFX e A360T6HA (saídas MOS707 e MOS708).</p>
    <p>– A retirada de sete apoios e a substitución do apoio A34H7LFX por un tipo celosía C-7000-14, que terá a función de final de liña.</p>
    <p>– A instalación dunha liña de media tensión subterránea en dobre circuíto desde o apoio proxectado ata o centro de seccionamento (CS) 36CX14.</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Vigo, o Concello de Mos, o Servizo de Montes de Pontevedra, a Deputación Provincial de Pontevedra, a Demarcación de Estradas del Estado, a Axencia Estatal de Seguridade Aérea (AESA) e a Compañía Loxística de Hidrocarburos (CLH). A empresa promotora manifestou a súa conformidade coas condicións emitidas polo Concello de Vigo, Concello de Mos, Servizo de Montes e pola Demarcación de Estradas do Estado.</p>
    <p>Os demais organismos non emitiron as condicións técnicas, enténdese en consecuencia a súa conformidade coa autorización de construción da dita infraestrutura eléctrica, conforme o disposto no artigo 131 do Real decreto 1955/2000, do 1 de decembro; sen prexuízo da autorización que lles corresponda outorgar.</p>
    <p>Consideracións legais e técnicas:</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo), e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>Segundo. A lexislación de aplicación ao presente expediente é:</p>
    <p>– Lei 24/2013, do 26 de decembro, do sector eléctrico.</p>
    <p>– Lei 39/2015, do 1 de outubro, do procedemento administrativo común das administracións públicas.</p>
    <p>– Lei 40/2015, do 1 de outubro, de réxime xurídico do sector público.</p>
    <p>– Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 á 09.</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 á 23.</p>
    <p>– Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>Terceiro. As características técnicas da instalación son as que a seguir se describen:</p>
    <p>– Liña de media tensión subterránea (LMTS) a 15 kV, con condutor tipo RHZ1, en tres actuacións. A primeira no circuíto MOS708 de 741 metros, con orixe no paso aéreo subterráneo no apoio proxectado C-7000-14 e final no punto de acceso á rede proxectado no camiño do Piñeiro Manso fronte ao centro de seccionamento 36CX14. A segunda no circuíto MOS707 de 713 metros, con orixe no paso aéreo subterráneo no apoio proxectado C-7000-14 e final no punto de acceso á rede proxectado no camiño do Piñeiro Manso, fronte ao centro de seccionamento 36CX14. A terceira é de 24 metros, con orixe no punto de acceso á rede proxectado no camiño do Piñeiro Manso, fronte ao centro de seccionamento 36CX14 e final no centro de seccionamento 36CX14. </p>
    <p>– Retensado do van aéreo, de 104 metros, contiguo ao apoio proxectado. </p>
    <p>– A instalación está situada nos municipios de Mos e Vigo (Pontevedra).</p>
    <p>Conforme o indicado, </p>
    <h2>RESOLVO:</h2>
    <p>Primeiro. Outorgar a UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica de soterramento da LMT MOS707-MOS708, entre os apoios A34H7LFX e A360T6HA (expediente IN407A 2022/357-4), cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nas condicións dos organismos que constan no expediente.</p>
    <p>Segundo. UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento se deberán cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 á 09 e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 á 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o vicepresidente primeiro e conselleiro de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 15 de maio de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

