---
date: '1998-01-21'
id: 1067E
page: 529
number: 13
agency: 'CONSELLERÍA DE CULTURA, COMUNICACIÓN SOCIAL E TURISMO'
section: IV. OPOSICIÓNS E CONCURSOS
title: >-
  Orde do 9 de xaneiro de 1998 pola que se anuncia a convocatoria pública para a
  provisión, polo sistema de libre designación, de varios postos de traballo
  vacantes na Consellería de Cultura, Comunicación Social e Turismo.
range: Orde
url: 'https://www.xunta.gal/dog/Publicados/1998/19980121/Anuncio1067E_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, e no uso das atribucións conferidas polo artigo 15.4º da mesma lei, esta consellería,</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, varios postos de traballo vacantes que se relacionan no anexo I desta orde.</p>
<p>Segundo.-Poderán concorrer a ela tódolos funcionarios que reúnan os requisitos que se esixen e se especifican no anexo I.</p>
<p>Terceiro.-As solicitudes para participar nesta convocatoria presentaranse no rexistro xeral da Consellería de Cultura, Comunicación Social e Turismo (edificio administrativo de San Caetano, bloque 3, Santiago de Compostela), nas delegacións provinciais ou en calquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común. O prazo para a presentación de solicitudes será de quince días hábiles, contados a partir do día seguinte da publicación desta orde no Diario Oficial de Galicia. O modelo de solicitude sinálase no anexo II.</p>
<p>Cuarto.-Os aspirantes deberán unir á súa solicitude un currículum vitae e xustificar mediante certificación ou copia compulsada os méritos que aleguen.</p>
<p>Quinto.-No caso de resultar seleccionado algún funcionario con destino noutra administración pública tramitaráselle o seu traslado a esta Comunidade</p>
<p>Autónoma e unha vez concedido pola súa Administración de orixe, procederase a adxudicarlle o posto para o que foi seleccionado. Se no prazo de dous meses a partir da publicación da resolución no DOG o funcionario seleccionado non puidese incorporarse ó seu posto de traballo por non atoparse resolto o seu traslado á Comunidade Autónoma de Galicia, considerarase deserto o posto e poderase proceder de novo á súa provisión.</p>
<p>Sexto.-A resolución desta convocatoria farase pública no DOG e poderase declarar deserto o posto de traballo, de considerarse oportuno.</p>
<p>Sétimo.-O prazo de toma de posesión será de tres días, se o destino anterior está na mesma localidade que a do novo destino, e dun mes se está en localidade distinta ou leva consigo o reingreso ó servicio activo.</p>
<p>O prazo de toma de posesión empezará a contarse a partir do día seguinte ó do cesamento, que deberá producirse dentro dos tres días seguintes ó da publicación no DOG, ou desde a data na que se comunique a resolución do traslado á Comunidade Autónoma, para o caso de funcionarios doutras administracións públicas.</p>
<p>Se a resolución comporta o reingreso ó servicio, o prazo de toma de posesión empezará a contarse a partir do día seguinte ó da publicación da resolución.</p>
<p>Oitavo.-Contra a presente orde, que esgota a vía administrativa, poderase interpor recurso contencioso-administrativo previsto na Lei reguladora da xurisdicción contencioso-administrativa, do 27 de decembro de 1956, perante o Tribunal Superior de Xustiza de Galicia, no prazo de dous meses a partir do día da súa publicación, despois de comunicarllo a esta consellería segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 9 de xaneiro de 1998.</p>
<p>Jesús Pérez Varela</p>
<p>Conselleiro de Cultura, Comunicación</p>
<p>Social e Turismo</p>
<p>ANEXO I</p>
<table><tbody><tr><td></td></tr>
<tr><td>Num.
Vacan.</td><td>Cód. posto
traballo</td><td>Localidade</td><td>Departam.</td><td>Posto de traballo</td><td>Grupo</td><td>Nivel C.
Destino</td><td>Compl.
Específ.</td><td>Tipo
posto</td><td>Corpo
escala</td><td>Titulación
académica</td><td>Formación
específica</td></tr>
<tr><td></td></tr>
</tbody></table>
<table><tbody><tr><td>1</td><td>CUC040000
115770001</td><td>Santiago de Compostela</td><td>Dirección Xeral do Patrimonio Cultural</td><td>Subdirector/a xeral de Protección do Patrimonio Cultural</td><td>A</td><td>30</td><td>2.275.968</td><td>N</td><td>Xeral/
especial</td><td>Licenciado
en dereito</td><td>Diploma directivo</td></tr>
<tr><td></td></tr>
<tr><td>1</td><td>CUC050000
115770001</td><td>Santiago de Compostela</td><td>Dirección Xeral de Comunicación Social e Audiovisual</td><td>Subdirector/a xeral de Telecomunicación e Audiovisual</td><td>A</td><td>30</td><td>2.275.968</td><td>N</td><td>Xeral/
especial</td><td></td><td>Diploma directivo</td></tr>
<tr><td></td></tr>
<tr><td>1</td><td>CUC991000
015001059</td><td>A Coruña</td><td>Delegación Provincial da Coruña</td><td>Xefe/a de Servicio de Xestión Administrativa</td><td>A/B</td><td>28</td><td>1.405.758</td><td>N</td><td>Xeral</td><td></td><td></td></tr>
<tr><td></td></tr></tbody></table>
<p>65</p>

