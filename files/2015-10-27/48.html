---
date: '2015-10-27'
id: L375-211015-0001
page: 41449
number: 205
agency: Concello de San Cibrao das Viñas
section: VI. Anuncios. b) Administración local.
title: >-
  ANUNCIO de aprobación inicial da modificación puntual número 5 do Plan parcial
  do sector Parque Tecnolóxico de Galicia.
range: Anuncio
url: >-
  https://www.xunta.gal/dog/Publicados/2015/20151027/AnuncioL375-211015-0001_gl.html
---
<p>Aprobada inicialmente a modificación puntual número 5 do Plan parcial do sector Parque Tecnolóxico de Galicia, que desenvolve o Plan xeral de ordenación municipal de San Cibrao das Viñas, por Acordo da Xunta de Goberno Local do 8 de outubro de 2015, de conformidade co artigo 86.1 a) da Lei 9/2002, do 30 de decembro, de ordenación urbanística e protección do medio rural de Galicia, sométese a información pública polo prazo dun mes contado desde a última publicación no <em>Diario Oficial de Galicia</em>.</p>
    <p>Durante o dito prazo, poderá ser examinado por calquera interesado nas dependencias municipais para que se formulen as alegacións que se consideren pertinentes ou obter copias.</p>
    <p>Quedan suspendidas as licenzas naqueles ámbitos do territorio cuxas novas determinacións supoñan modificación da ordenación urbanística vixente. </p>
    <p>As áreas afectadas son as seguintes: parcela 1M do sector Parque Tecnolóxico de Galicia.</p>
    <p>San Cibrao das Viñas, 14 de outubro de 2015</p>
    <footer><p>Manuel Pedro Fernández Moreiras<br>Alcalde</p></footer>

