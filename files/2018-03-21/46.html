---
date: '2018-03-21'
id: O143-150318-0001
page: 16694
number: 57
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 15 de marzo de 2018 pola que se fai pública a modificación da
  Resolución do 23 de febreiro de 2018 pola que se anuncia a licitación, polo
  procedemento aberto,  documentalmente simplificado con varios criterios de
  adxudicación e trámite ordinario, da licitación para a contratación do
  servizo, suxeito a regulación harmonizada, para a asistencia técnica no
  control e asesoramento deste organismo aos concellos galegos na explotación
  das súas instalacións de depuración de augas residuais (clave OH.388.388).
range: Resolución
url: >-
  https://www.xunta.gal/dog/Publicados/2018/20180321/AnuncioO143-150318-0001_gl.html
---
<p>No DOG núm. 44, do 2 de marzo de 2018, así como no DOUE 2018/S 040-087435, do 27 de febreiro e no BOE núm. 55, do 3 de marzo, publicouse a Resolución do 23 de febreiro de 2018 pola que se anuncia a licitación, polo procedemento aberto, documentalmente simplificado con varios criterios de adxudicación e trámite ordinario da licitación, para a contratación do servizo, suxeito a regulación harmonizada, para a asistencia técnica no control e asesoramento de Augas de Galicia aos concellos galegos na explotación das súas instalacións de depuración de augas residuais (clave OH.388.388). </p>
    <p>A documentación necesaria, completa e idónea para elaborar as ofertas en relación coa licitación deste contrato foi posta á disposición dos licitadores a través das canles establecidas na normativa de aplicación. Non obstante o anterior, e para os únicos efectos de aclaración e de facilitar a elaboración das ofertas por todos os interesados, reitérase a posibilidade, xa prevista con carácter xenérico nas cláusulas do prego administrativo, no anuncio de licitación publicado e na normativa aplicable, de formular as consultas ou solicitar as aclaracións que se consideren oportunas sobre a aplicación informática Sistema de información de control de estacións depuradoras de augas residuais (Sicedar), reiteración que se fai pública nos diarios oficiais referidos no parágrafo anterior e no perfil do contratante https://www.contratosdegalicia.gal/resultado.jsp? N=279887.</p>
    <p>Sen prexuízo do anterior, e unicamente para os efectos de aclaración sinalados, realizarase un acto público baixo a dirección e supervisión do técnico competente no cal se atenderá calquera consulta ou aclaración sobre a aplicación informática referida. O acto público terá lugar o día 3 de abril de 2018, ás 10.00 horas, na sala habilitada para o efecto nas dependencias de Augas de Galicia na rúa Doutor Maceira nº 18, baixo, Santiago de Compostela.</p>
    <p>Como consecuencia do anterior, modifícase o prazo de presentación de ofertas ou de solicitudes de participación establecido no punto 8 da Resolución do 23 de febreiro de 2018 e a data de apertura en acto público do sobre B prevista no punto 9 da devandita resolución, que quedan fixados nas seguintes datas: </p>
    <p>a) Data límite de presentación: 16 de maio de 2018.</p>
    <p>b) Data e hora: a apertura en acto público do sobre B terá lugar o 31 de maio de 2018 ás 9.00 horas.</p>
    <p>Santiago de Compostela, 15 de marzo de 2018</p>
    <footer><p>A presidenta de Augas de Galicia<br>P.D. (Resolución do 30.1.2012; DOG núm. 21, do 31 de xaneiro)<br>Roberto Rodríguez Martínez<br>Director de Augas de Galicia</p></footer>

