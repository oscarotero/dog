---
date: '2018-03-21'
id: L428-010318-0001
page: 16703
number: 57
agency: Concello de Lugo
section: VI. Anuncios. b) Administración local.
title: >-
  ANUNCIO da convocatoria e das bases dos procesos selectivos para o acceso en
  propiedade a prazas de funcionarios e de persoal laboral en quenda de
  promoción interna e de consolidación de emprego.
range: Anuncio
url: >-
  https://www.xunta.gal/dog/Publicados/2018/20180321/AnuncioL428-010318-0001_gl.html
---
<p>No BOP de Lugo núm. 256, do 7 de novembro de 2014, publicáronse integramente as bases xerais para o acceso en propiedade a prazas de funcionarios e persoal laboral do Concello de Lugo, en quenda de promoción interna e en quenda de consolidación de emprego.</p>
    <p>No BOP de Lugo núm. 017, do 22 de xaneiro de 2018, publicáronse resolucións relativas á convocatoria e bases específicas que rexerán, xunto coas anteriores bases xerais, os seguintes procesos selectivos:</p>
    <p>Persoal funcionario (quenda promoción interna):</p>
    <p>Decreto nº 17010969, do 15 de decembro de 2017: 8 prazas de administrativo/a (6 prazas incluídas na OPE 2015 e 2 prazas incluídas na OPE 2016); escala de Administración xeral, subescala: administrativa; grupo de titulación C (subgrupo C1). Sistema selectivo: concurso-oposición.</p>
    <p>Persoal laboral (quenda de consolidación de emprego):</p>
    <p>Decreto nº 17010970, do 15 de decembro de 2017: 4 prazas de oficial maquinista fontaneiro/a; nivel de titulación: graduado escolar, graduado en ESO ou equivalente; grupo de titulación C (subgrupo C2). Sistema selectivo: concurso-oposición.</p>
    <p>O prazo de presentación de solicitudes será de vinte días naturais, contados desde o día seguinte ao da publicación do correspondente anuncio no Boletín Oficial del Estado.</p>
    <p>Lugo, 31 de xaneiro de 2018</p>
    <footer><p>A alcaldesa <br>P.D. (Decreto 16005312, do 5.7.2016)<br>Xosé Daniel Piñeiro Villares<br>Tenente de alcalde delegado da Área de Desenvolvemento Sostible e Persoal</p></footer>

