---
date: '2014-03-13'
id: G2345-240214-0002
page: 10853
number: 50
agency: Xulgado do Social número 2 da Coruña
section: V. Administración de xustiza.
title: EDICTO (720/2012).
range: Edicto
url: >-
  https://www.xunta.gal/dog/Publicados/2014/20140313/AnuncioG2345-240214-0002_gl.html
---
<p>María Adelaida Egurbide Margañón, secretaria do Social número 2 da Coruña, fago saber que por resolución ditada o día 18 de febreiro de 2014 no proceso seguido por instancia de Revesgran, S.L. e Ricardo Viña Fraga contra o INSS, TXSS, Revesgran, S.L., Agrupconsa, S.L., a administración concursal de Revesgran, S.L. e a administración concursal de Agrupconsa, S.L., en reclamación por seguridade social, se rexistrou co número 720/2012 e se acordou notificarlle á administración concursal de Revesgran, S.L. e a administración concursal de Agrupconsa, S.L. a decisión de sentenza seguinte:</p>
    <p>«Decisión:</p>
    <p>Debo desestimar e desestimo integramente a demanda interposta por Revesgrán, S.L. fronte a José Ricardo Viña Fraga, TXSS, INSS, Agrupconsa, S.L. e a administración concursal da empresa, así como a demanda interposta por José Ricardo Viña Fraga fronte ao INSS, Revesgrán, S.L., Agrupconsa, S.L. e as respectivas administracións concursais, e absolvo as respectivas partes demandadas das pretensións formuladas de adverso.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes á notificación desta resolución, e abondará a manifestación da parte ou do seu avogado ou representante dentro do indicado prazo.</p>
    <p>Advírtaselle ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banco Santander, a nome deste xulgado, acreditándoo mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola dita cantidade no cal se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso no momento de anuncialo.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así, por esta a miña sentenza, o pronuncio, mando e asino.</p>
    <p>Publicación. Expídoa eu, secretaria xudicial, para facer constar que na mesma data da sentenza se deposita na Secretaría deste xulgado a anterior sentenza para a súa notificación e publicidade na forma permitida e ordenada pola Constitución e as leis. A seguir expídase testemuño da sentenza para a súa unión aos autos. Dou fe».</p>
    <p>Advírteselle ao destinatario que as seguintes comunicacións se farán nos estrados deste xulgado, salvo as que deban revestir forma de auto ou sentenza, ou se trate de emprazamento.</p>
    <p>E para que sirva de notificación á administración concursal de Revesgran, S.L. e á administración concursal de Agrupconsa, S.L., en ignorado paradoiro, expídese a presente cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 24 de febreiro de 2014</p>
    <footer><p>A secretaria xudicial</p></footer>

