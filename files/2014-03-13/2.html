---
date: '2014-03-13'
id: CA02-060314-0001
page: 10684
number: 50
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 26 de febreiro de 2014 sobre a aprobación definitiva da modificación
  puntual número 8 do PXOM de Vigo relativa á clasificación da parcela número 1
  U.A. Moledo e sector S-26-R Pescadeira (Sárdoma).
range: Orde
url: >-
  https://www.xunta.gal/dog/Publicados/2014/20140313/AnuncioCA02-060314-0001_gl.html
---
<p>O Concello de Vigo remite o documento de referencia para que, conforme o disposto no artigo 85.7 da Lei 9/2002, de ordenación urbanística e protección do medio rural de Galicia, se proceda á súa aprobación definitiva.</p>
    <p>I. Antecedentes.</p>
    <p>I.1. O Concello de Vigo dispón, na actualidade vixente, de Plan xeral de ordenación municipal, aprobado definitivamente por ordes do 16 de maio de 2008 e do 13 de xullo de 2009.</p>
    <p>I.2. Canto á tramitación desta modificación puntual, cómpre sinalar:</p>
    <p>• O 12 de xullo de 2012, a Secretaría Xeral de Calidade e Avaliación Ambiental da CMATI declarou a non necesidade de someter a avaliación ambiental estratéxica a modificación puntual, publicada no DOG nº 148, do 3 de agosto.</p>
    <p>• Consta informe técnico-xurídico, do 9 de outubro de 2012, respecto da legalidade e calidade técnica da ordenación proposta.</p>
    <p>• O 29 de novembro de 2012 a Secretaría Xeral de Ordenación do Territorio e Urbanismo emitiu informe previo á aprobación inicial da modificación puntual.</p>
    <p>• O Pleno do Concello, en sesión ordinaria que tivo lugar o 25 de marzo de 2013, aprobou inicialmente a modificación puntual e someteuna a información pública durante o prazo de dous meses mediante anuncios que se publicaron nos diarios Faro de Vigo do 25 de abril, e Atlántico do 26 de abril; e no DOG nº 94, do 20 de maio.</p>
    <p>• Durante o período de exposición ao público presentouse unha alegación.</p>
    <p>• Déuselles audiencia aos municipios limítrofes de Gondomar, Mos, Nigrán, O Porriño e Redondela, sen que conste alegación ningunha de ningún deles.</p>
    <p>• Non consta informe de Augas de Galicia durante o período de información pública. Non obstante existe informe favorable na fase de tramitación ambiental.</p>
    <p>• O Concello Pleno do 30 de setembro de 2013 tomou o seguinte acordo:</p>
    <p>– Desestimar a alegación presentada.</p>
    <p>– Aprobar provisionalmente a modificación puntual.</p>
    <p>II. Análise e consideracións.</p>
    <p>Analizado o expediente remitido polo Concello de Vigo, e vista a proposta literal que nesta mesma data eleva a Secretaría Xeral de Ordenación do Territorio e Urbanismo, resulta:</p>
    <p>II.1. A modificación puntual ten por finalidade dar cumprimento á sentenza do TSXG 00585/2011, na obriga de clasificar como solo urbano consolidado a parcela 1 da Unidade de actuación 03 Moledo do anterior PXOU, asignando ordenación detallada a esta parcela, sinalando as aliñacións e rasantes, e redelimitando e corrixindo os ámbitos adxacentes do solo urbanizable delimitado S-26-Pescadeira e dúas parcelas lindantes na mesma situación.</p>
    <p>II.2. A modificación puntual asigna a estas tres parcelas a ordenanza 10.1ª, de edificación residencial exterior, no grao 1º, con uso característico residencial, coa categoría de vivenda unifamiliar, igual que os terreos contiguos ás parcelas. </p>
    <p>II.3. Respecto da modificación da ficha do sector S-26-Pescadeira, recalcúlanse as reservas, cumprindo o artigo 47 da LOUG ao reducir a superficie deste sector. </p>
    <p>II.4. A reclasificación das tres parcelas e o reaxustamento da ficha de sector de solo urbanizable para dar cumprimento á sentenza do TSXG, incorporando a ordenación detallada no solo urbano consolidado, pode fundamentar a modificación de planeamento ao abeiro do artigo 94.1 da LOUG. </p>
    <p>A competencia para resolver sobre a aprobación definitiva do planeamento xeral correspóndelle ao conselleiro de Medio Ambiente, Territorio e Infraestruturas, de conformidade co disposto nos artigos 89 e 93.4 da LOUG, e no artigo 1 do Decreto 316/2009, do 4 de xuño, polo que se establece a estrutura orgánica da CMATI.</p>
    <p>III. Resolución.</p>
    <p>Visto o que antecede,</p>
    <h2>RESOLVO:</h2>
    <p>Primeiro. Outorgar a aprobación definitiva á modificación puntual nº 8 do PXOM de Vigo, de acordo co artigo 85.7.a) da Lei 9/2002, de ordenación urbanística e protección do medio rural de Galicia.</p>
    <p>Segundo. De conformidade co disposto polos artigos 92 da Lei 9/2002 e 70 da Lei 7/1985, do 2 de abril, reguladora das bases do réxime local, o concello deberá publicar no <em>Boletín Oficial</em> da provincia a normativa e ordenanzas do PXOM aprobado definitivamente.</p>
    <p>Terceiro. Notifíquese esta orde ao concello e publíquese no Diario Oficial de Galicia.</p>
    <p>Cuarto. Contra esta orde cabe interpoñer recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 26 de febreiro de 2014</p>
    <footer><p>Agustín Hernández Fernández de Rojas<br>Conselleiro de Medio Ambiente, Territorio e Infraestruturas</p></footer>

