---
date: '2019-12-26'
id: G0427-121219-0003
page: 54650
number: 245
agency: Consellería do Mar
section: III. Outras disposicións.
title: >-
  EXTRACTO da Orde do 5 de decembro de 2019 pola que se establecen as bases e se
  regula o procedemento para a concesión, en réxime de concorrencia competitiva,
  de axudas para investimentos que fomenten a pesca sustentable para
  propietarios de buques pesqueiros, cofinanciadas co Fondo Europeo Marítimo e
  de Pesca (FEMP), e se convoca para o ano 2020 o devandito procedemento,
  tramitado como expediente anticipado de gasto (códigos de procedemento PE120A,
  PE120B, PE120C, PE120E e PE120F).
range: Orde
url: >-
  https://www.xunta.gal/dog/Publicados/2019/20191226/AnuncioG0427-121219-0003_gl.html
---
<p>BDNS (Identif.): 487541.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index)</p>
    <p>Primeiro. Persoas beneficiarias</p>
    <p>Poderán ser persoas beneficiarias das subvencións, sen prexuízo de reuniren os demais requisitos establecidos nestas bases, os propietarios de buques pesqueiros con porto base na Comunidade Autónoma de Galicia.</p>
    <p>Segundo. Finalidade</p>
    <p>As axudas terán como finalidade:</p>
    <p>1. Limitar o impacto da pesca no medio mariño e adaptar a pesca á protección das especies.</p>
    <p>2. Mellorar a hixiene, saúde, seguridade e condicións de traballo en buques pesqueiros.</p>
    <p>3. Mellorar a eficiencia enerxética e mitigar o cambio climático.</p>
    <p>4. Mellorar a eficiencia enerxética e mitigar o cambio climático, a través da substitución de motores principais ou auxiliares.</p>
    <p>5. Aumentar o valor engadido, calidade dos produtos e utilización das capturas non desexadas.</p>
    <p>6. Servizos de asesoramento para fomentar a pesca sustentable.</p>
    <p>Terceiro. Bases reguladoras</p>
    <p>Orde do 5 de decembro 2019 pola que se establecen as bases e se regula o procedemento para a concesión, en réxime de concorrencia competitiva, de axudas para investimentos que fomenten a pesca sustentable para propietarios de buques pesqueiros, cofinanciadas co Fondo Europeo Marítimo e de Pesca (FEMP), e se convoca para o ano 2020 o devandito procedemento, tramitado como expediente anticipado de gasto (<span class="dog-texto-sumario">códigos de procedemento PE120A, PE120B, PE120C, PE120E e PE120F)</span>.</p>
    <p>Cuarto. Importe</p>
    <p>Para o ano 2020 as axudas concederanse de acordo coa seguinte desagregación que figura dotada no orzamento de gastos de Consellería do Mar para o ano 2020, tramitándose de forma anticipada.</p>
    <p>Aplicación orzamentaria: 15.02.723A.770.0. Importe: 237.688,50 €, limitar o impacto da pesca no medio mariño e adaptación da pesca á protección das especies. </p>
    <p>Aplicación orzamentaria: 15.02.723A.770.6. Importe: 222.406,01 €, mellorar a hixiene, saúde, seguridade e condicións de traballo en buques pesqueiros.</p>
    <p>Aplicación orzamentaria: 15.02.723A.770.4. Importe: 100.000,00 €, mellorar a eficiencia enerxética e mitigar o cambio climático.</p>
    <p>Aplicación orzamentaria: 15.02.723A.770.3. Importe: 67.390,54 €, mellorar a eficiencia enerxética e mitigar o cambio climático. Substitución de motores principais ou auxiliares.</p>
    <p>Aplicación orzamentaria: 15.02.723A.770.5. Importe: 145.073,70 €, aumentar o valor engadido, a calidade dos produtos e a utilización das capturas non desexadas.</p>
    <p>Aplicación orzamentaria: 15.02.723A.770.1. Importe: 25.000,00 €, servizos de asesoramento para fomentar a pesca sustentable.</p>
    <p>Quinto. Prazo de presentación de solicitudes</p>
    <p>Un mes contado desde o día seguinte ao da publicación da orde.</p>
    <p>Entenderase como último día do prazo para a presentación de solicitudes o correspondente ao mesmo ordinal do día da súa publicación. Se o último día do prazo for inhábil, entenderase prorrogado ao primeiro día hábil seguinte, e se no mes de vencemento non houber día equivalente ao inicial do cómputo, entenderase que o prazo finaliza o último día do mes.</p>
    <p>Santiago de Compostela, 5 de decembro de 2019</p>
    <footer><p>Mª Isabel Concheiro Rodríguez-Segade<br>Secretaria xeral técnica da Consellería do Mar</p></footer>

