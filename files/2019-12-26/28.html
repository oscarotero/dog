---
date: '2019-12-26'
id: L257-041219-0001
page: 54910
number: 245
agency: Concello de Vigo
section: VI. Anuncios. b) Administración local.
title: >-
  ANUNCIO do 28 de novembro de 2019, da Xerencia Municipal de Urbanismo, de
  alleamento mediante poxa pública da parcela municipal 172 do IPMS (U.E 2 PERI
  U.A 2 SENSAT).
range: Anuncio
url: >-
  https://www.xunta.gal/dog/Publicados/2019/20191226/AnuncioL257-041219-0001_gl.html
---
<p>O Consello da Xerencia Municipal de Urbanismo do Concello de Vigo, en sesión ordinaria do día 17 de setembro de 2019, acordou aprobar o expediente patrimonial e o prego de cláusulas económico-administrativas que rexerá o procedemento para o alleamento, mediante poxa pública con proposición económica en sobre pechado, da parcela municipal núm. 172 do IPMS (parcela 3A resultante da xestión do ámbito «U.E 2 PERI U.A 2 SENSAT sita no Camiño da Igrexa 30, Alcabre), e dispuxo a apertura do procedemento de adxudicación por medio da publicación de anuncios no<em> Boletín Oficial</em> da provincia de Pontevedra e no <em>Diario Oficial de Galicia</em> (expediente 1984/433).</p>
    <p>Datos xerais do procedemento:</p>
    <p>Órgano de contratación: Xerencia Municipal de Urbanismo do Concello de Vigo, con domicilio na praza do Rei, s/n, Vigo (Pontevedra).</p>
    <p>Parcela que se vai allear: parcela 172 do IPMS que se corresponde coa parcela 3A resultante da xestión do ámbito U.E 2 PERI U.A 2 SENSAT sita no Camiño da Igrexa, 30, Alcabre.</p>
    <p>Garantía provisional: 5 % do tipo de licitación.</p>
    <p>Modalidade de alleamento: poxa pública á alza con proposición económica en sobre pechado.</p>
    <p>Lugar de consulta do prego e documentación: oficinas e perfil do contratante da Xerencia de Urbanismo https://sede.vigo.org/expedientes/perfilcontratante.</p>
    <p>Prazo de presentación de ofertas: 45 días naturais desde a publicación do último anuncio da apertura da convocatoria ben no BOP ou no DOG.</p>
    <p>Lugar de presentación de ofertas*: luns a venres: Rexistro da XMU, das 9.00 ás 13.30 horas.</p>
    <p>No caso da presentación por outros medios segundo o artigo 16 da Lei 39/2015, do 1 de outubro, deberá xustificarse a data de presentación e anunciar a presentación no mesmo día ao órgano de contratación por correo electrónico ao enderezo urb.scentrais@vigo.org. Ver cláusula 8.1 do prego regulador.</p>
    <p>Forma de presentación de ofertas: a indicada no punto 8.2 do prego de condicións económico-administrativas, consonte os modelos anexos do referido prego.</p>
    <p>Lugar e día do acto público de apertura de ofertas: na sede da Xerencia Municipal de Urbanismo, nos dez días hábiles seguintes á conclusión do prazo de admisión das diferentes posturas. As posibles variacións serán publicadas no perfil do contratante.</p>
    <p>Descrición da parcela:</p>
    <p>Parcela 172 PMS: parcela núm. 3A U.E 2 PERI U.A 2 SENSAT.</p>
    <p>Situación: Camiño da Igrexa 30, Alcabre.</p>
    <p>Ref. catastral: 9847448NG1794N0001JD.</p>
    <p>Superficie da parcela: 158 m2, edificabilidade: 199 m3.</p>
    <p>Inscrita no Rexistro da Propiedade número 3 de Vigo, tomo 1149, libro 1144, folio 103, predio: 66456.</p>
    <p>Cargas e gravames: ver descrición completa.</p>
    <p>Tipo mínimo de licitación: 113.911,58 euros (máis IVE).</p>
    <p>Vigo, 28 de novembro de 2019</p>
    <footer><p>O alcalde<br>P.D. (Resolución do 11.7.2019)<br>María José Caride Estévez<br>Vicepresidenta da Xerencia Municipal de Urbanismo</p></footer>

