---
date: '2020-07-20'
id: C3Q2-130720-0004
page: 28688
number: 144
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 10 de xullo de 2020 pola que se fai público o Acordo do Consello
  da Xunta de Galicia do 2 de xullo de 2020 polo que se declara área de
  rexeneración urbana de interese autonómico o conxunto histórico de Ribadavia.
range: Resolución
url: >-
  https://www.xunta.gal/dog/Publicados/2020/20200720/AnuncioC3Q2-130720-0004_gl.html
---
<p>En cumprimento do disposto no artigo 55.2 da Lei 1/2019, do 22 de abril, de rehabilitación e de rexeneración e renovación urbanas de Galicia, esta dirección xeral dispón que se publique no <em>Diario Oficial de Galicia</em> o acordo adoptado polo Consello da Xunta de Galicia na súa reunión do 2 de xullo de 2020, co seguinte texto literal:</p>
    <p>«Declarar área de rexeneración urbana de interese autonómico (área Rexurbe) o ámbito que se relaciona a seguir no concello de Ribadavia, conforme coa delimitación que se indica no plano anexo:</p>
    <p>Conxunto histórico de Ribadavia, delimitado polo norte pola ponte de San Francisco, a rúa Progreso e o cuarteirón da Oliveira, coa súa igrexa románica; polo leste, o seu límite é a rúa Progreso ata o conxunto monumental de San Domingos; polo sur, está limitada pola rúa Extramuros; polo leste, desde o centro social, limita co río Avia, ata chegar á ponte de San Francisco».</p>
    <p>Santiago de Compostela, 10 de xullo de 2020</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>

