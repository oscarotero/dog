---
date: '2015-09-04'
id: CA05-310815-0003
page: 35724
number: 169
agency: Consellería de Traballo e Benestar
section: I. Disposicións xerais.
title: >-
  ORDE do 27 de agosto de 2015 pola que se modifica a Orde do 2 de xaneiro de
  2012, de desenvolvemento do Decreto 15/2010, do 4 de febreiro, polo que se
  regula o procedemento para o recoñecemento da situación de dependencia e do
  dereito ás prestacións do Sistema para a autonomía e atención á dependencia, o
  procedemento para a elaboración do Programa individual de atención e a
  organización e o funcionamento dos órganos técnicos competentes.
range: Orde
url: >-
  https://www.xunta.gal/dog/Publicados/2015/20150904/AnuncioCA05-310815-0003_gl.html
---
<p>De conformidade coa Lei 39/2006, do 14 de decembro, de promoción da autonomía persoal e atención ás persoas en situación de dependencia, a libranza de coidados no contorno familiar é unha prestación excepcional, tal e como se sinala no artigo 18.1 da citada lei «Excepcionalmente, cando a persoa beneficiaria sexa atendida no seu contorno familiar, e se reúnan as condicións establecidas no artigo 14.4, recoñecerase unha prestación económica para coidados no contorno familiar».</p>
    <p>Malia o sinalamento desta prestación como excepcional, a prestación económica para coidados no contorno familiar foi a prestación inicialmente máis demandada polas persoas en situación de dependencia e polos seus familiares, así como a prestación máis recoñecida polas comunidades autónomas. Neste sentido, foi necesario adoptar normas comúns para garantir a maior calidade na prestación económica de coidados no contorno familiar a través do Acordo do Consello Territorial de Servizos Sociais e do Sistema para a autonomía e atención á dependencia para a mellora da calidade da prestación económica para coidados no contorno familiar do sistema para a autonomía e atención á dependencia, do 25 de xaneiro de 2010, publicado a través da Resolución do 4 de febreiro de 2010, da Secretaría Xeral de Política Social e Consumo.</p>
    <p>Non obstante, en xaneiro de 2012 a prestación económica para coidados no contorno familiar supuña un 45,50 % de media no conxunto de servizos e prestacións para a atención á dependencia, polo que se facía necesaria unha nova revisión das condicións para a concesión deste tipo de prestacións económicas, garantindo así o espírito de excepcionalidade recollido na lei, tal e como se recolleu no Acordo do Consello Territorial de Servizos Sociais e do Sistema para a autonomía e atención á dependencia para a mellora do sistema para a autonomía e atención á dependencia, do 10 de xullo de 2012, publicado a través da Resolución do 13 de xullo de 2012, da Secretaría de Estado de Servizos Sociais e Igualdade.</p>
    <p>Ao mesmo tempo, no punto terceiro do Acordo do Consello Territorial de Servizos Sociais e do Sistema para a autonomía e atención á dependencia para a mellora do Sistema para a autonomía e atención á dependencia, recóllese a aprobación dos criterios e contidos sobre capacidade económica e participación da persoa beneficiaria no custo das prestacións para a autonomía e atención á dependencia, e no punto 9 sinálanse os criterios de participación nas prestacións económicas que, con respecto a estas últimas, foron trasladados á normativa autonómica a través da Orde do 19 de abril de 2013 pola que se modifica a Orde do 2 de xaneiro de 2012, de desenvolvemento do Decreto 15/2010, do 4 de febreiro, polo que se regula o procedemento para o recoñecemento da situación de dependencia e do dereito ás prestacións do Sistema para a autonomía e a atención á dependencia, o procedemento para a elaboración do programa individual de atención e a organización e o funcionamento dos órganos técnicos competentes.</p>
    <p>Tal e como recolle o propio acordo, o seu obxecto foi establecer os criterios mínimos comúns para a determinación da capacidade económica persoal das persoas beneficiarias do Sistema para a autonomía e atención á dependencia e os criterios para a súa participación económica nas prestacións do Sistema. Non obstante, as comunidades autónomas ou administracións competentes poderán establecer unha maior participación da persoa beneficiaria no custo dos servizos e prestacións da cal resultaría da aplicación dos criterios mínimos establecidos neste documento.</p>
    <p>A Comunidade Autónoma de Galicia desenvolveu un importante esforzo no despregamento dunha rede pública de servizos profesionais, tendo en conta que con data do 30 de abril de 2015 o 75,09 % do total das prestacións recoñecidas o é a través dun servizo profesional. Non obstante, constátase que existe un gran número de persoas solicitantes que seguen a demandar como modalidade de intervención adecuada a prestación económica de coidados no contorno familiar. Neste senso, faise necesario propiciar a atención adecuada ás persoas solicitantes con base nas súas necesidades actuais, ao mesmo tempo que conxugar o impulso á rede de servizos públicos profesionais co disposto no artigo 29 da Lei 39/2006, do 14 de decembro, que sinala a participación da persoa beneficiaria ou, de ser o caso, da súa familia ou entidades tutelares, no establecemento do programa individual de atención en que se determinarán as modalidades de intervención máis adecuadas ás súas necesidades.</p>
    <p>En consecuencia co disposto no parágrafo anterior, é necesario establecer unha nova fórmula matemática para o cálculo da libranza de coidados no contorno familiar que permita propiciar a modalidade de intervención adecuada en función das necesidades de atención, así como da súa situación socioeconómica, ao mesmo tempo que garanta a viabilidade e sustentabilidade futura do sistema.</p>
    <p>En consecuencia, no exercicio das atribucións conferidas segundo o artigo 38 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, así como pola disposición derradeira segunda do Decreto 15/2010, do 4 de febreiro, polo que se regula o procedemento para o recoñecemento da situación de dependencia e do dereito ás prestacións do Sistema para a autonomía e atención á dependencia, o procedemento para a elaboración do Programa individual de atención e a organización e o funcionamento dos órganos técnicos competentes, e polo artigo 34.6 da Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>RESOLVO:</h2>
    <p>Artigo único. Modificación da Orde do 2 de xaneiro de 2012, de desenvolvemento do Decreto 15/2010, do 4 de febreiro, polo que se regula o procedemento para o recoñecemento da situación de dependencia e do dereito ás prestacións do Sistema para a autonomía e a atención á dependencia, o procedemento para a elaboración do Programa individual de atención e a organización e o funcionamento dos órganos técnicos competentes.</p>
    <p>Modifícanse os números 2 e 3 do artigo 56 da Orde do 2 de xaneiro de 2012, de desenvolvemento do Decreto 15/2010, do 4 de febreiro, polo que se regula o procedemento para o recoñecemento da situación de dependencia e do dereito ás prestacións do Sistema para a autonomía e atención á dependencia, o procedemento para a elaboración do Programa individual de atención e a organización e funcionamento dos órganos técnicos competentes, que quedan redactados da seguinte maneira:</p>
    <p>«2. O importe da libranza que se lle recoñecerá a cada persoa beneficiaria determinarase aplicando as fórmulas dispostas nos seguintes puntos, en función da capacidade económica da persoa beneficiaria e a contía de referencia para cada libranza segundo o grao recoñecido. A contía da libranza recoñecida será do 100 % da cantidade máxima establecida cando a capacidade económica da persoa beneficiaria sexa igual ou inferior ao IPREM, excepto nos supostos en que sexa de aplicación o coeficiente de aplicación establecido para a fórmula de cálculo da contía da libranza de coidados no contorno familiar. </p>
    <p>3. A contía mensual da libranza de coidados no contorno familiar establécese de conformidade coa seguinte fórmula matemática:</p>
    <p>CPE = Cmax x H x (2,3-(1,3 x CEB/IPREM))</p>
    <p>Onde:</p>
    <p>Cmax: contía máxima da libranza segundo o grao de dependencia recoñecido.</p>
    <p>CPE: contía da prestación económica.</p>
    <p>H: coeficiente de aplicación.</p>
    <p>CEB: capacidade económica da persoa beneficiaria.</p>
    <p>A contía mensual da libranza vinculada á adquisición dun servizo e da libranza de asistencia persoal establécese de conformidade coa seguinte fórmula matemática:</p>
    <p>CPE = Cmax × (1,55 – (0,55 × CEB/IPREM))</p>
    <p>Onde:</p>
    <p>CPE: contía da prestación económica.</p>
    <p>Cmax: contía máxima da prestación económica segundo o grao recoñecido.</p>
    <p>CEB: capacidade económica da persoa beneficiaria».</p>
    <p>Disposición adicional primeira. Coeficiente de aplicación da fórmula matemática da libranza de coidados no contorno familiar</p>
    <p>O coeficiente de aplicación «H» será o seguinte segundo o grao de dependencia recoñecido:</p>
    <p>– Grao III: 0,45879</p>
    <p>– Grao II: 0,30822</p>
    <p>– Grao I: 0,28899</p>
    <p>Disposición adicional segunda. Contías máximas da libranza de coidados no contorno familiar</p>
    <p>1. Con independencia da data en que se producise o seu recoñecemento, as contías máximas das libranzas terán en conta o grao recoñecido e serán as seguintes:</p>
    <table>
     <tbody>
      <tr>
       <td rowspan="2">Grao de dependencia</td>
       <td>Libranza de coidados&lt;br&gt;no contorno</td>
      </tr>
      <tr>
       <td>Contía</td>
      </tr>
      <tr>
       <td>Grao III</td>
       <td>387,64 €</td>
      </tr>
      <tr>
       <td>Grao II</td>
       <td>268,79 €</td>
      </tr>
      <tr>
       <td>Grao I</td>
       <td>153,00 €</td>
      </tr>
     </tbody>
    </table>
    <p>2. As contías máximas aprobadas no punto 1 serán as contías máximas de referencia para todos os períodos de cálculo para efectos do recoñecemento dos efectos retroactivos que de ser o caso procedan.</p>
    <p>Disposición adicional terceira. Expedientes de persoas solicitantes menores de 25 anos</p>
    <p>En relación coa fórmula de cálculo das libranzas de coidados no contorno familiar de persoas solicitantes que na data da presentación da solicitude teñan unha idade igual ou inferior a 25 anos, non aplicará o coeficiente de aplicación sinalado na disposición adicional primeira.</p>
    <p>Disposición transitoria primeira. Procedementos iniciados</p>
    <p>1. Os procedementos para o recoñecemento da situación de dependencia e do dereito ás prestacións do Sistema para a autonomía e atención á dependencia iniciados con anterioridade á entrada en vigor desta orde rexeranse polas disposicións contidas nesta, e manterán a súa validez os trámites xa realizados conforme a normativa anterior.</p>
    <p>2. Non obstante, en canto ás propostas individuais de atención de libranzas de coidados no contorno familiar aprobadas con anterioridade á entrada en vigor desta orde, aplicarase o disposto na normativa vixente na data da súa resolución, é dicir, as disposicións contidas na presente orde aplicaranse ás propostas individuais de atención de libranzas de coidados no contorno familiar que se aproben a partir da súa entrada en vigor. </p>
    <p>3. En relación coa revisión de propostas individuais de atención de libranzas de coidados no contorno familiar xa recoñecidas con anterioridade á entrada en vigor desta orde, a fórmula de cálculo vixente na data do seu recoñecemento será a que rexa na revisión do Programa individual de atención, de ser o caso. </p>
    <p>4. A nova fórmula de cálculo da libranza de coidados no contorno familiar aprobada no artigo único desta orde será a fórmula de cálculo de referencia para todos os períodos de cálculo para os efectos do recoñecemento dos efectos retroactivos que de ser o caso procedan.</p>
    <p>Disposición derradeira primeira. Habilitación para o desenvolvemento da orde</p>
    <p>Autorízase a/o titular do órgano superior con competencias en materia de dependencia e autonomía persoal para ditar as normas que resulten necesarias para o desenvolvemento e a execución desta orde.</p>
    <p>Disposición derradeira segunda. Vixencia da norma</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 27 de agosto de 2015</p>
    <footer><p>Beatriz Mato Otero<br>Conselleira de Traballo e Benestar</p></footer>

