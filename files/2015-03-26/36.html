---
date: '2015-03-26'
id: G0165-120315-0006
page: 12040
number: 58
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 4 de marzo de 2015, do Xurado Provincial de Clasificación de Montes
  Veciñais en Man Común de Lugo, polo que se comunica aos posibles titulares de
  dereitos e intereses o acordo adoptado por este xurado relativo aos
  expedientes 28/75 e 37/75.
range: Anuncio
url: >-
  https://www.xunta.gal/dog/Publicados/2015/20150326/AnuncioG0165-120315-0006_gl.html
---
<p>Na sesión celebrada polo Xurado Provincial con data do 26 de febreiro de 2015 figura o acordo seguinte:</p>
    <p>Monte das Negradas (expediente 28/75), pertencente aos veciños da parroquia das Negradas, no municipio de Guitiriz, e clasificado como veciñal en man común por resolución do Xurado Provincial con data do 31 de xullo de 1975, e monte de Miraz (expediente 37/75), pertencente aos veciños da parroquia de Miraz, no municipio de Friol, e clasificado como veciñal en man común por resolución do Xurado Provincial con data do 25 de agosto de 1975. Con data do 17 de xuño de 2014 tivo entrada escrito asinado por Manuel Vázquez Ares e Manuel Devesa Losada, como presidentes das xuntas reitoras respectivas, no que dan traslado dun acordo de deslindamento de avinza practicado entre estas comunidades, canto ás liñas divisorias que separan os dous montes, aprobado mediante acto conciliatorio celebrado no 3 de xuño de 2014, perante o Xulgado de Paz de Friol; xuntan acta do deslindamento, planos topográficos, acta de conciliación levantada no Xulgado e certificacións de aprobación por parte das comunidades implicadas. Dado traslado do devandito deslindamento ao Servizo de Montes, emite informe, con data do 12 de setembro de 2014, en que se especifican as modificacións da superficie que se producen como consecuencia da avinza, co que queda o monte das Negradas cunha superficie de 769,56 hectáreas, e o monte de Miraz, cunha superficie de 806,11 hectáreas. Examinada a documentación presentada, o Xurado, por unanimidade, acorda aprobar o deslindamento por avinza practicado e proceder ás oportunas modificacións nos expedientes respectivos.</p>
    <p>Descoñecendo o nome e enderezo dos posibles titulares de dereitos e intereses sobre os referidos montes, por medio do presente anuncio, e conforme o disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, ponse no seu coñecemento o devandito acordo. </p>
    <p>Lugo, 4 de marzo de 2015</p>
    <footer><p>José Ramón Losada Fernández<br>Presidente do Xurado Provincial de Clasificación de Montes Veciñais <br>en Man Común de Lugo</p></footer>

