---
date: '2015-03-26'
id: G1825-050315-0013
page: 12079
number: 58
agency: Real Academia Galega de Belas Artes de Nosa Señora do Rosario
section: VI. Anuncios. c) Outros anuncios.
title: >-
  ANUNCIO do 4 de marzo de 2015 da provisión de cinco vacantes de académica/o de
  número e de tres vacantes de académica/o correspondente.
range: Anuncio
url: >-
  https://www.xunta.gal/dog/Publicados/2015/20150326/AnuncioG1825-050315-0013_gl.html
---
<p>A Real Academia Galega de Belas Artes anuncia a provisión de cinco vacantes de académica/o de número: unha na Sección de Pintura, unha na Sección de Escultura, unha na Sección de Música, unha na Sección de Expertos nas Artes e unha na Sección de Artes da Imaxe. Para ocupar unha destas prazas será elixida unha persoa residente en Galicia que dese a coñecer o seu mérito con obras orixinais da arte que profese, ou autora de estudos sobre as mesmas especialidades.</p>
    <p>Anúnciase tamén a provisión de tres vacantes de académica/o correspondente, ás cales se poden presentar persoas que, calquera que sexa a súa residencia, sexan acredoras desta distinción, polo mérito dos seus traballos artísticos ou de investigación, ou obxecto de intercambio con outras academias; valorarase, en todo caso, a súa vinculación con Galicia.</p>
    <p>As persoas que polas súas actividades a prol das artes se consideren en posesión das condicións exixidas para aspirar a estas prazas, deberán acreditar os seus méritos mediante a presentación do seu respectivo currículum vítae e terán que ser propostas, cada unha delas, por tres académicos de número da Real Academia Galega de Belas Artes, dentro do prazo dun mes a partir da publicación deste anuncio.</p>
    <p>Enderezo da Academia: praza do Pintor Álvarez de Sotomayor 1, 15001 A Coruña.</p>
    <p>A Coruña, 4 de marzo de 2015</p>
    <footer><p>Manuel Quintana Martelo<br>Presidente</p></footer>

