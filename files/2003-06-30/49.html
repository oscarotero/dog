---
date: '2003-06-30'
id: 14D5A
page: 8
number: 125
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Orde do 28 de maio de 2003 pola que se autoriza a transmisión mortis causa da
  concesión da batea M.G. II.
range: Orde
url: 'https://www.xunta.gal/dog/Publicados/2003/20030630/Anuncio14D5A_gl.html'
---
<p>Visto o expediente instruído para efectos de transmisión da batea M.G. II e da concesión administrativa que o ampara, resulta:</p>
<p>a) Antecedentes de feito.</p>
<p>Primeiro.-Mediante escrito do 6-2-2002, José Manuel Santamaría Padín, no nome e representación da comunidade de herdeiros de Manuela Padín Navia, solicitou autorización para a transmisión da concesión do viveiro M.G. II.</p>
<p>Segundo.-O interesado achegou a documentación requirida para a tramitación.</p>
<p>Terceiro.-Os informes do Servicio de Protección dos Recursos sobre as características da batea e do Servicio Técnico Xurídico sobre a tramitación do expediente son favorables.</p>
<p>b) Fundamentos xurídicos.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia, e coa Orde do 14 de xuño de 1999, de delegación de competencias nos delegados territoriais da Consellería de Pesca e Asuntos Marítimos.</p>
<p>Segundo.-O expediente seguiu tódolos trámites establecidos no procedemento administrativo común, coas especialidades previstas no Decre-</p>
<p>to 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
<p>Vistas as disposicións citadas, a proposta de resolución elaborada polo Servicio de Recursos Mariños, o artigo 89 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Autoriza-la transmisión mortis causa, a favor de José Santamaría Baamonde (35393254A), José Manuel Santamaría Padín (35451500J) e Mª Josefa Santamaría Padín (35443557M) da concesión que se indica a continuación:</p>
<p>Identificación:</p>
<p>Tipo: batea.</p>
<p>Nome: M.G.II.</p>
<p>Localización:</p>
<p>Cuadrícula nº: 201.</p>
<p>Polígono: A.</p>
<p>Distrito: Vilagarcía de Arousa (Pontevedra).</p>
<p>Especies autorizadas: mexillón (Mytilus galloprovincialis).</p>
<p>Título habilitante: .</p>
<p>Orde de outorgamento: 21-3-1957.</p>
<p>Remate da vixencia: 10-4-2012.</p>
<p>Actuais titulares: José Santamaría Baamonde (35393254A) e Manuel Padín Navia.</p>
<p>Novos titulares: José Santamaría Baamonde (35393254A), José Manuel Santamaría Padín (35451500J) e Mª Josefa Santamaría Padín (35443557M).</p>
<p>Os novos titulares subróganse nos dereitos e obrigas dos anteriores.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca e Asuntos Marítimos, ou recurso contencioso-administrativo, ante a xurisdicción contencioso-administrativa, no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, e o artigo 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Vigo, 28 de maio de 2003.</p>
<p>P.D. (Orde 14-6-1999, DOG nº 120, do 24 de xuño)</p>
<p>Paloma Rueda Crespo</p>
<p>Delegada territorial de Pontevedra</p>

