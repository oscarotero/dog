---
date: '2019-08-06'
id: U500-300719-0002
page: 35878
number: 148
agency: Universidade de Vigo
section: IV. Oposicións e concursos.
title: >-
  RESOLUCIÓN do 30 de xullo de 2019 pola que se corrixe a Resolución do 28 de
  xuño de 2019 pola que se convoca proceso selectivo para o ingreso como persoal
  laboral fixo do grupo I na categoría de técnico/a superior de tecnoloxías da
  información e comunicacións polo sistema de promoción interna e de acceso
  libre.
range: Resolución
url: >-
  https://www.xunta.gal/dog/Publicados/2019/20190806/AnuncioU500-300719-0002_gl.html
---
<p>Atendendo ao requirimento formulado pola Dirección Xeral de Custos de Persoal e Pensións Públicas do Ministerio de Facenda en relación coa resolución citada, publicada no <em>Diario Oficial de Galicia</em> nº 128, do 8 de xullo de 2019, esta reitoría</p>
    <h2>RESOLVEU:</h2>
    <p>Primeiro. Proceder á corrección do punto primeiro da base primeira, de xeito que na páxina 32050, onde di: «1.1. Convócase proceso selectivo para cubrir cinco (5) prazas de persoal laboral fixo da categoría de técnico/a superior de tecnoloxías da información e comunicacións da Universidade de Vigo, grupo I, tres (3) pola quenda de promoción interna e dúas (2) pola quenda de acceso libre. No caso de que non se cubra a praza reservada á quenda de promoción interna correspondente a OEP do ano 2016, acumularase á quenda de acceso libre», debe dicir: «1.1. Convócase proceso selectivo para cubrir cinco (5) prazas de persoal laboral fixo da categoría de técnico/a superior de tecnoloxías da información e comunicacións da Universidade de Vigo, grupo I, tres (3) pola quenda de promoción interna e dúas (2) pola quenda de acceso libre».</p>
    <p>Segundo. Abrir un novo prazo de presentación de solicitudes de vinte (20) días hábiles, contados a partir do día seguinte ao da publicación desta resolución no <em>Diario Oficial de Galicia</em>, de acordo co establecido no punto segundo da base terceira da convocatoria.</p>
    <p>Quen xa presentase a súa solicitude de participación non debe volver presentala, agás que desexe renunciar a ela, o que deberá formular por escrito perante o reitor da Universidade de Vigo.</p>
    <p>Contra esta resolución, que esgota a vía administrativa, poderase interpoñer un recurso perante a xurisdición contencioso-administrativa, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán optar por interpoñer contra esta resolución un recurso de reposición, no prazo dun mes contado a partir do día seguinte ao da súa publicación, perante o mesmo órgano que a ditou. Neste caso non se poderá interpoñer recurso contencioso-administrativo ata que sexa resolto expresamente ou se produza a desestimación presunta do recurso de reposición interposto, segundo o previsto no artigo 123.2 da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 30 de xullo de 2019</p>
    <footer><p>Manuel Joaquín Reigosa Roger<br>Reitor da Universidade de Vigo</p></footer>

