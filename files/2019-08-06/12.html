---
date: '2019-08-06'
id: G2017-260719-0003
page: 35877
number: 148
agency: Universidade da Coruña
section: IV. Oposicións e concursos.
title: >-
  RESOLUCIÓN do 26 de xullo de 2019 pola que se nomea profesora titular de
  universidade da área de coñecemento de Comercialización e Investigación de
  Mercados a Marta Rey García.
range: Resolución
url: >-
  https://www.xunta.gal/dog/Publicados/2019/20190806/AnuncioG2017-260719-0003_gl.html
---
<p>De conformidade coa proposta da comisión designada para xulgar o concurso de acceso que convocou esta universidade mediante a Resolución do 13 de maio de 2019 (BOE do 31 de maio), para a provisión da praza número 19/003, de profesora titular de universidade da área de coñecemento de Comercialización e Investigación de Mercados, Departamento de Empresa desta universidade, a favor de Marta Rey García, con DNI número ***8680**, e unha vez que a persoa interesada acreditou os requisitos establecidos na convocatoria.</p>
    <p>Esta reitoría, no uso das atribucións que lle confire o artigo 20 da Lei 6/2001, do 21 de decembro, de universidades, e demais disposicións que a desenvolven, resolveu nomear a Marta Rey García profesora titular de universidade da área de coñecemento de Comercialización e Investigación de Mercados, Departamento de Empresa desta universidade.</p>
    <p>Este nomeamento producirá plenos efectos a partir da correspondente toma de posesión pola interesada, que se deberá efectuar no prazo máximo de vinte días contados desde o día seguinte ao da publicación deste nomeamento no <em>Boletín Oficial del Estado;</em> para estes efectos, o mes de agosto será inhábil.</p>
    <p>Contra esta resolución, que esgota a vía administrativa, poderá interpoñer un recurso contencioso-administrativo no prazo de dous meses, que se contarán desde o día seguinte ao da súa publicación, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa. Previamente, e con carácter potestativo, poderá interpoñer un recurso de reposición, ante esta reitoría, no prazo dun mes, de acordo co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas (BOE do 2 de outubro).</p>
    <p>A Coruña, 26 de xullo de 2019</p>
    <footer><p>Julio E. Abalde Alonso<br>Reitor da Universidade da Coruña</p></footer>

