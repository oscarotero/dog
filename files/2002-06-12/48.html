---
date: '2002-06-12'
id: B8D2
page: 8
number: 112
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 27 de marzo de 2002, do Xurado Provincial de Clasificación de Montes
  Veciñais en Man Común de Ourense, relativo á iniciación do procedemento de
  clasificación como veciñal en man común do monte denominado Comunal de Casar
  do Mato, a favor dos veciños de Casar do Mato, Os Beleiros, A Golpilleira, O
  Palleiro (parroquia de Arrabaldo-Santa Cruz), no concello de Ourense.
range: Edicto
url: 'https://www.xunta.gal/dog/Publicados/2002/20020612/AnuncioB8D2_gl.html'
---
<p>O Xurado Provincial de Clasificación de Montes Veciñais en Man Común de Ourense acordou, en sesión realizada en data do 26 de setembro de 2001, inicia-lo expediente de clasificación como veciñal en man común a favor dos veciños de Casar do Mato,</p>
<p>Os Beleiros, A Golpilleira, O Palleiro (da parroquia de Arrabaldo-Santa Cruz) do monte denominado Comunal de Casar do Mato, no concello de Ourense e coas características que a seguir se relacionan, nomeándose instructores do expediente a Miguel Ángel González Trigás e Miriam Areal López.</p>
<p>Publícase de acordo co establecido no artigo 23.2º do Decreto 260/1992, do 4 de setembro, (DOG nº 186, do 23 de setembro), polo que se aproba o Regulamento para a execución da Lei 13/1989, do 10 de outubro, de montes veciñais en man común.</p>
<p>Concello: Ourense.</p>
<p>Denominación do monte: Comunal de Casar do Mato.</p>
<p>Comunidade propietaria: veciños dos lugares de Casar do Mato, Os Beleiros, A Golpilleira, O Palleiro (da parroquia de Arrabaldo-Santa Cruz).</p>
<p>Superficie: 4 ha ,02 a aproximadamente.</p>
<p>Estremas:</p>
<p>Norte: propiedades particulares: Bernardino Vázquez, Benito Conde, Laureano Pérez, José Doval, Carmen Quiroga, Bernardino Vázquez.</p>
<p>Sur: propiedades particulares: Laureano Pérez, Antonio García.</p>
<p>Leste: canle de rego O Rego.</p>
<p>Oeste: concello de Punxín.</p>
<p>Iníciase a apertura do período dun mes para a práctica de alegacións a partir do día seguinte ó da publicación do edicto no Diario Oficial de Galicia.</p>
<p>Ourense, 27 de marzo de 2002.</p>
<p>Miriam Areal López</p>
<p>Secretaria do Xurado Provincial de Clasificación de Montes Veciñais en Man Común de Ourense</p>
<p>Visto e prace</p>
<p>Agustín Prado Verdeal</p>
<p>Presidente do Xurado Provincial de Clasificación de Montes Veciñais en Man Común de Ourense</p>

