---
date: '2002-06-12'
id: B85A
page: 8
number: 112
agency: UNIVERSIDADE DE SANTIAGO DE COMPOSTELA
section: IV. OPOSICIÓNS E CONCURSOS
title: >-
  Resolución do 16 de maio de 2002 pola que se nomea catedrático de universidade
  da área de coñecemento de fisioloxía, do departamento de Fisioloxía, a
  Francisco González García (praza 1861/2001).
range: Resolución
url: 'https://www.xunta.gal/dog/Publicados/2002/20020612/AnuncioB85A_gl.html'
---
<p>De conformidade coa proposta elevada pola comisión constituída para xulga-lo concurso convocado por resolución desta universidade do 17 de agosto de 2001 (BOE do 13 de setembro de 2001), para a provisión dunha praza de catedrático de universidade da área de coñecemento de fisioloxía, do departamento de Fisioloxía da Universidade de Santiago de Compostela, a favor de Francisco González García, tendo en conta que o interesado cumpre os requisitos a que alude o punto 2º do artigo 5 do Real decreto 1888/1984, do 26 de setembro;</p>
<p>Este rectorado, en uso das atribucións conferidas polo artigo 42 da Lei 11/1983, do 25 de agosto, de reforma universitaria, e demais disposicións que a desenvolven, resolveu nomear a Francisco González García, catedrático de universidade da área de coñecemento de fisioloxía, do departamento de Fisioloxía da Universidade de Santiago de Compostela.</p>
<p>Santiago de Compostela, 16 de maio de 2002.</p>
<p>F. Darío Villanueva Prieto</p>
<p>Rector da Universidade de Santiago de Compostela</p>

