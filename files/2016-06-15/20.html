---
date: '2016-06-15'
id: G0424-260516-0007
page: 24513
number: 113
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 19 de maio de 2016, da Xefatura Territorial da Coruña, pola que
  se concede a autorización administrativa previa e de construción dunha
  instalación de distribución eléctrica no concello de Cariño (expediente IN407A
  2015/544-1).
range: Resolución
url: >-
  https://www.xunta.gal/dog/Publicados/2016/20160615/AnuncioG0424-260516-0007_gl.html
---
<p>Expediente: IN407A 2015/544-1.</p>
    <p>Promotor: Unión Fenosa Distribución, S.A.</p>
    <p>Denominación da instalación: recuamento LMT MEA-815 A Castiñeira-Os Pedrouzos.</p>
    <p>Concello: Cariño.</p>
    <p>Feitos.</p>
    <p>1. O 20 de outubro de 2015 o promotor solicitou a autorización administrativa previa e a autorización administrativa de construción do proxecto de execución da instalación de distribución eléctrica indicada.</p>
    <p>2. O proxecto someteuse ao trámite de información pública mediante a súa inserción no DOG do 24 de decembro de 2015 e no BOP do 11 de decembro de 2015.</p>
    <p>3. Solicitóuselles o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectados. O promotor manifestou a súa conformidade cos condicionados establecidos.</p>
    <p>4. Os servizos técnicos da xefatura territorial emitiron un informe favorable sobre a dita solicitude. </p>
    <p>Consideracións legais e técnicas.</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>6. As características técnicas da instalación son as seguintes:</p>
    <p>Reforma da liña de media tensión MEA-815 entre os apoios nº 87 e nº 88 (actuación nº 1), a 20 kV, cunha lonxitude de 0,080 km, con orixe no apoio nº 87 existente da LMT MEA-815, no tramo entre a derivada ao CT E. Bombeo á Ortigueira (expediente16/97) e a derivada ao CT As Cañotas (expediente 34059), en condutor tipo LA-110 mm2 Al e final no apoio nº 88 proxectado para intercalar na LMT MEA-815, no tramo entre a derivada ao CT E. Bombeo á Ortigueira (expediente 16/97) e a derivada ao CT As Cañotas (expediente 34059).</p>
    <p>Reforma da liña de media tensión MEA-815 entre os apoios nº 97 e nº 96 (actuación nº 2), a 20 kV, cunha lonxitude de 0,028 km, con orixe no apoio nº 97 existente da LMT MEA-815, onde se realiza a derivación ao CT Sagrón (expediente 29133), en condutor tipo LA-110 mm2 Al e final no apoio nº 96 proxectado para intercalar na LMT MEA-815, no tramo entre a derivada ao CT E. Bombeo á Ortigueira (expediente 16/97) e a derivada ao CT As Cañotas (expediente 34059).</p>
    <p>Reforma da liña de media tensión MEA-815 entre os apoios nº 96 e 96/1 (actuación nº 3), a 20 kV, cunha lonxitude de 0,025 km, coa orixe no apoio nº 96 proxectado para intercalar na LMT MEA-815, no tramo entre a derivada ao CT E. Bombeo á Ortigueira (expediente 16/97) e a derivada ao CT As Cañotas (expediente 34059), en condutor tipo LA-30 mm2 Al (para retensar), e final no apoio nº 96/1 existente da LMT MEA-815, no tramo entre a derivada ao CT As Cañotas (expediente 34059).</p>
    <p>Liña de media tensión susterránea a 20 kV, cunha lonxitude de 1,139 km, con orixe no paso aéreo a subterráneo que se vai realizar no apoio nº 88 proxectado para intercalar na LMT MEA-815, no tramo entre a derivada ao CT E. Bombeo á Ortigueira (expediente 16/97) e a derivada ao CT As Cañotas (expediente 34059), en condutor RHZ1-2OL-12/20 kV-1×240 Al e final en cela de liña proxectada que se vai instalar no CT Os Pedrouzos (expediente 5365).</p>
    <p>Nova cela de liña no CT Os Pedrouzos (expediente 5365), cunha potencia de 400 kVA (transformador existente).</p>
    <p>O orzamento da instalación segundo proxecto é de 155.997,45 €.</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado,</p>
    <h2>RESOLVO:</h2>
    <p>Primeiro. Concederlle a autorización administrativa previa e a autorización administrativa de construción á instalación de distribución eléctrica indicada.</p>
    <p>Segundo. A instalación executarase no prazo dun ano, contado a partir do día seguinte ao da publicación desta resolución no Diario Oficial de Galicia.</p>
    <p>Terceiro. Para a posta en funcionamento da instalación autorizada, deberá presentar perante esta xefatura territorial, unha solicitude á cal se xuntará a seguinte documentación:</p>
    <p>• As declaracións de conformidade relativas ao material ou equipo, e as certificacións ou homologacións se procede.</p>
    <p>• Un certificado do director da montaxe no cal se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas, na montaxe da instalación e posta a punto.</p>
    <p>Cuarto. Esta aprobación outórgase sen prexuízo doutras que sexan de aplicación segundo a lexislación vixente, en especial a relativa á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada, ante o conselleiro de Economía e Industria, no prazo dun mes contado a partir do día seguinte ao da súa notificación ou publicación nos termos establecidos nos artigos 107, 100, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 19 de maio de 2016</p>
    <footer><p>Isidoro Martínez Arca<br>Xefe territorial da Coruña</p></footer>

