---
date: '2001-03-21'
id: '4722'
page: 3
number: 57
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 25 de xaneiro de 2001, da Delegación Provincial da Coruña, pola
  que se dispón o depósito e a publicación, no Diario Oficial de Galicia, da
  adhesión da empresa Progando, S.L. ó convenio colectivo da empresa Leyma,
  Alimentos de Galicia, S.A.
range: Resolución
url: 'https://www.xunta.gal/dog/Publicados/2001/20010321/Anuncio4722_gl.html'
---
<p>Visto o texto da acta de adhesión asinada o día 3 de xaneiro de 2001 pola representación empresarial e social da empresa Progando, S.L. (código nº 1503802), que tivo entrada nesta delegación provincial con data 19-1-2001, na que se acorda a adhesión ó convenio colectivo de ámbito interprovincial da empresa Leyma, Alimentos de Galicia, S.A. (código nº 8200342), subscrito con data do 1 de marzo de 2000 e publicado no DOG nº 111 do 8 de xuño que por economía procedemental non procede publicar coa presente resolución por ser de xeral coñecemento e de conformidade co disposto no artigo 92.1º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta </p>
<p>delegación provincial</p>
<p>ACORDA:</p>
<p>Primeiro.-Ordena-la súa inscrición no libro rexistro de convenios colectivos de traballo, existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 25 de xaneiro de 2001.</p>
<p>P.S. (Decreto 161/2000, do 29 de xuño)</p>
<p>María Silva Costoya</p>
<p>Secretaria provincial da Coruña</p>
<p>En Arteixo, A Coruña, 3 de xaneiro de 2001.</p>
<p>Reunidos, dunha parte José Turnes Paredes, na súa condición de director xeral de Progando, S.L. e doutra Juan Antonio Orgueira Mosquera, Jesús A. Pardo Lodeiro e Francisco Guitián Longueira, na súa condición de delegados do persoal da empresa Progando, S.L.</p>
<p>ACORDAN:</p>
<p>Primeiro.-Que reunidos os requisitos de lexitimación que o Estatuto dos traballadores esixe para negociar efectivamente, deciden adherirse á totalidade do convenio colectivo estatutario da empresa Leyma, Alimentos de Galicia, S.A., negociado para os anos 1999, 2000 e 2001, o pasado día 2 do mes de xaneiro, todo iso de acordo co disposto no artigo 92.1º do Estatuto dos traballadores.</p>
<p>Segundo.-Como é obvio, para efectos retributivos aplicaranse os incrementos de 2000, data da sinatura deste acordo.</p>
<p>Terceiro.-Comunicar este acordo á autoridade laboral para efectos do seu rexistro, depósito e publicación.</p>
<p>Juan Antonio Orgueira Mosquera</p>
<p>Jesús A. Pardo Lodeiro</p>
<p>Francisco Guitián Longueira</p>
<p>José Turnes Paredes</p>

