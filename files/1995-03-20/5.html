---
date: '1995-03-20'
id: BEDE
page: 2
number: 55
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 5 de outubro de 1994, da Delegación Provincial de Ourense, pola
  que se autoriza o establecemento da instalación eléctrica que se cita.
  (Expediente 3.934 A.T)
range: Resolución
url: 'https://www.xunta.gal/dog/Publicados/1995/19950320/AnuncioBEDE_gl.html'
---
<p>Visto o expediente incoado na Sección de Industria desta delegación provincial, a petición de Unión Eléctrica-Fenosa, S.A., con domicilio para efectos de notificación na r/ Sáenz Díez, 95 (Ourense), no que solicita autorización e declaración, en concreto, de utilidade pública para o establecemento dunha instalación eléctrica de alta tensión, e cumpridos os trámites regulamentarios ordenados no capítulo III do Decreto 2.617/1966, sobre autorización de instalacións eléctricas, e no capítulo III do regulamento aprobado polo Decreto 2.619/1966, sobre expropiación forzosa e sanción en materia de instalacións eléctricas, e conforme o disposto no R.d. 2.563/1982, do 24 de xullo, sobre traspaso de funcións e servicios da Administración do Estado á Comunidade Autónoma galega en materia de industria, enerxía e minas,</p>
<p>Esta delegación provincial resolveu:</p>
<p>Autorizarlle a Unión Eléctrica-Fenosa, S.A. o establecemento da instalación eléctrica no concello de Carballeda de Valdeorras, coas seguintes características principais:</p>
<p>Liña aérea, a 20 kV, de 4.305 m de lonxitude, en conductor LA-56, derivada desde o apoio nº 20 da liña xeral á Medua, e rematará no apoio 52 da L.M.T. Alixo-Sobradelo.</p>
<p>Liña aérea, a 20 kV, de 2.164 m de lonxitude, en conductor LA-56, derivada desde un apoio da liña proxectada Portela-Lardeira, e rematará no apoio 1 da L.M.T. xeral á Medua.</p>
<p>Liña aérea, a 20 kV, de 1.024 m de lonxitude, en conductor LA-56, derivada desde o apoio nº 1 da liña xeral á Medua, e rematará no C.T. aéreo de San Xusto.</p>
<p>Declara-la utilidade pública da instalación eléctrica que se autoriza para os efectos sinalados na Lei 10/1966, sobre expropiación forzosa e sancións en materia de instalacións eléctricas e o seu regulamento de aplicación do 20 de outubro de 1966.</p>
<p>Esta instalación non poderá entrar en servicio mentres non conte o peticionario dela coa aprobación do seu proxecto de execución, logo de cumprimento dos trámites que se sinalan no capítulo IV do citado Decreto 2.617/1966, do 20 de outubro.</p>
<p>Ourense, 5 de outubro de 1994.</p>
<p>Alfredo Cacharro Pardo</p>
<p>Delegado provincial de Ourense</p>

