---
date: '1995-03-20'
id: BF4A
page: 2
number: 55
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 13 de marzo de 1995 pola que se anuncia a licitación, polo
  sistema de concurso a tanto global, da asistencia técnica de clave E/SC/95.8.
range: Resolución
url: 'https://www.xunta.gal/dog/Publicados/1995/19950320/AnuncioBF4A_gl.html'
---
<p>A) Asistencia técnica.</p>
<p>1. «Asistencia técnica para o concurso de explotación e instalación de estación de aforo nas estradas da rede autonómica».</p>
<p>Clave: E/SC/95.8.</p>
<p>Orzamento: sesenta e sete millóns trescentas trinta e cinco mil novecentas doce pesetas (67.335.912).</p>
<p>Prazo de execución: 9 meses.</p>
<p>Clasificación: grupo III, grupo 7, categoría c.</p>
<p>(Declarada urxente consonte o establecido no artigo 26 da Lei de contratos do Estado).</p>
<p>B) Documentos de interese para os licitadores.</p>
<p>O prego de cláusulas administrativas particulares, así como o prego de prescricións técnicas, estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina, na Dirección Xeral de Obras Públicas da Consellería de Política Territorial, Obras Públicas e Vivenda, edificios administrativos, de San Caetano, Santiago de Compostela.</p>
<p>C) Garantías que se lles esixen ós licitadores.</p>
<p>Esixirase unha fianza definitiva equivalente o 4% do orzamento de contrata.</p>
<p>A devandita fianza poderá ser presentada na modalidade e polas persoas ou entidades que especifica a lexislación española vixente.</p>
<p>D) Modelo de proposición:</p>
<p>Proposición económica formulada estrictamente conforme o modelo que se lle xunta ó prego de cláusulas administrativas particulares.</p>
<p>E) Prazo e lugar para a presentación de proposicións.</p>
<p>As proposicións haberán de presentarse en sobre pechado no Rexistro Xeral da Consellería de Política Territorial, Obras Públicas e Vivenda ou envialas por correo dentro do prazo de admisión sinalado conforme o disposto no art. 100 do Regulamento xeral de contratación do Estado.</p>
<p>O prazo de admisión das proposicións terminará ás doce horas do décimo quinto día hábil, que non coincida en sábado, seguinte ó da publicación deste anuncio no Boletín Oficial del Estado.</p>
<p>F) Apertura das proposicións:</p>
<p>A apertura das proposicións será realizada pola mesa de contratación ás once horas do sexto día hábil que non coincida en sábado, contado a partir do último día de presentación de proposicións.</p>
<p>G) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe do presente anuncio será por conta do adxudicatario.</p>
<p>Santiago de Compostela, 13 de marzo de 1995.</p>
<p>P.D. (Orde 13-12-1993)</p>
<p>José Antonio Fernández Vázquez</p>
<p>Secretario xeral da Consellería de Política</p>
<p>Territorial, Obras Públicas e Vivenda</p>

