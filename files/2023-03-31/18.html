---
date: '2023-03-31'
id: G0597-240323-0011
page: 21667
number: 64
agency: Consellería de Facenda e Administración Pública
section: IV. Oposicións e concursos.
title: >-
  CORRECCIÓN DE ERROS. Resolución do 22 de decembro de 2022 pola que se convoca
  o proceso selectivo extraordinario de estabilización derivado da Lei 20/2021,
  do 28 de decembro, pola quenda de acceso libre e mediante o sistema de
  concurso-oposición, para o ingreso no corpo de xestión da Administración xeral
  da Comunidade Autónoma de Galicia, subgrupo A2, e no corpo facultativo de grao
  medio de Administración especial da Administración xeral da Comunidade
  Autónoma de Galicia, subgrupo A2.
range: Corrección de resolución
url: >-
  https://www.xunta.gal/dog/Publicados/2023/20230331/AnuncioG0597-240323-0011_gl.html
---
<p>Advertido erro na dita resolución, publicada no Diario Oficial de Galicia número 245, do 27 de decembro de 2022, cómpre facer a seguinte corrección: </p>
    <p>Na páxina 65999, na base II.1.1.1, onde di: </p>
    <p>«A primeira parte consistirá en contestar por escrito un cuestionario de contido teórico de trinta (30) preguntas da parte xeral-bloque I. Esta parte disporá de tres (3) preguntas de reserva. As preguntas terán catro (4) respostas alternativas propostas polo tribunal, das cales só unha delas será a correcta.</p>
    <p>A segunda parte consistirá en contestar por escrito un cuestionario de contido teórico e práctico de cento dez (110) preguntas da parte xeral-bloque II, das cales noventa (90) preguntas serán de contido teórico e vinte (20) preguntas serán sobre un suposto práctico tipo test, sobre un ou varios textos propostos polo tribunal».</p>
    <p>Debe dicir: </p>
    <p>«A primeira parte consistirá en contestar por escrito un cuestionario de contido teórico de trinta (30) preguntas da parte xeral-bloque I (para o corpo de xestión) e parte xeral común para os restantes corpos, escalas e especialidades do subgrupo A2 (para o corpo facultativo de grao medio). Esta parte disporá de tres (3) preguntas de reserva. As preguntas terán catro (4) respostas alternativas propostas polo tribunal, das cales só unha delas será a correcta.</p>
    <p>A segunda parte consistirá en contestar por escrito un cuestionario de contido teórico e práctico de cento dez (110) preguntas da parte xeral-bloque II (para o corpo de xestión) e parte específica (para o corpo facultativo de grao medio), das cales noventa (90) preguntas serán de contido teórico e vinte (20) preguntas serán sobre un suposto práctico tipo test, sobre un ou varios textos propostos polo tribunal».</p>

