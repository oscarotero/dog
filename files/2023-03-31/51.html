---
date: '2023-03-31'
id: G0426-170323-0007
page: 21771
number: 64
agency: Consellería do Medio Rural
section: VI. Anuncios. a) Administración autonómica.
title: >-
  EDICTO do 15 de marzo de 2023, do Xurado Provincial de Clasificación de Montes
  Veciñais en Man Común de Ourense, polo que se publica a Resolución do 10 de
  marzo de 2023, relativa á revisión do esbozo do monte veciñal en man común
  Cabeza de Meda e outros, pertencente á CMVMC de Cacharrequille, Currás, Medón
  e Ratoeiras, no concello de Montederramo (Ourense).
range: Edicto
url: >-
  https://www.xunta.gal/dog/Publicados/2023/20230331/AnuncioG0426-170323-0007_gl.html
---
<p>Examinada a solicitude de revisión de esbozo formulada polos representantes do MVMC Cabeza de Meda e outros, pertencente á CMVMC de Cacharrequille, Currás, Medón e Ratoeiras, no concello de Montederramo, resultan os seguintes</p>
    <p>Feitos:</p>
    <p>Primeiro. O 21.9.2022, a CMVMC de Cacharrequille, Currás, Medón e Ratoeiras presentou unha solicitude (Rexel núm. 2022/2316534) de revisión de esbozo do MVMC Cabeza de Meda e outros, no concello de Montederramo.</p>
    <p>Coa solicitude achegaron a seguinte documentación:</p>
    <p>– Certificación do Acordo da Asemblea Xeral do 10.9.2022.</p>
    <p>– Memoria e planos.</p>
    <p>– Arquivos xeográficos en formato vectorial.</p>
    <p>Segundo. O Servizo de Montes da Xefatura Territorial de Ourense emitiu un informe favorable o día 25 de novembro de 2022 en relación coa citada solicitude. No dito informe indícase que o perímetro obxecto de revisión inclúe as partes do perímetro lindeiras con particulares, sen entrar a revisar as estremas coas comunidades de montes lindeiras. </p>
    <p>A superficie provisional do MVMC Cabeza de Meda e outros, unha vez revisado o esbozo, sería de 305,28 ha fronte ás 293 ha do acordo de clasificación, o que supón un incremento do 4,2 %. Porén, tendo en conta a proposta concorrente de deslindamento co MVMC montes de Cacharrequille, a superficie axustada do monte quedaría finalmente en 301,74 ha, co que o aumento sería do 3,0 %.</p>
    <p>Tendo en conta o anterior, infórmase favorablemente a revisión do esbozo do MVMC Cabeza de Meda e outros, de xeito que o perímetro quedaría revisado nas estremas con particulares. </p>
    <p>Consideracións legais e técnicas:</p>
    <p>Única. A Lei 7/2012, do 28 de xuño, de montes de Galicia, na súa disposición transitoria décimo terceira, establece o procedemento de revisión de esbozos de montes veciñais en man común. </p>
    <p>De acordo coa antedita lei, os esbozos de montes veciñais integrados nun expediente que, pola súa antigüidade, non reúnan as características de fiabilidade e precisión que exixen as novas técnicas topográficas poderán ser obxecto de revisión axustándose e completándose con aqueles datos e documentos que se consideren necesarios, en particular, os requiridos para a súa inmatriculación no Rexistro da Propiedade.</p>
    <p>De acordo cos feitos e fundamentos de dereito expostos, e tendo en conta o informe favorable do Servizo de Montes do día 25 de novembro de 2022, o Xurado Provincial de Montes Veciñais en Man Común acordou por unanimidade o día 27 de febreiro de 2023:</p>
    <p>Aprobar a proposta de revisión de esbozo do monte veciñal en man común Cabeza de Meda e outros, pertencente á CMVMC de Cacharrequille, Currás, Medón e Ratoeiras, no concello de Montederramo.</p>
    <p>Ourense, 15 de marzo de 2023</p>
    <footer><p>Luis Jorge Álvarez Ferro<br>Presidente do Xurado Provincial de Clasificación<br>de Montes Veciñais en Man Común de Ourense</p></footer>

