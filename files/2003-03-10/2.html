---
date: '2003-03-10'
id: 8B9E
page: 2
number: 48
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 11 de febreiro de 2003 pola que se autoriza o cambio de denominación
  do centro privado Atalaya de Vigo (Pontevedra).
range: Orde
url: 'https://www.xunta.gal/dog/Publicados/2003/20030310/Anuncio8B9E_gl.html'
---
<p>Examinado o expediente que presenta a titularidade do centro privado Atalaya de Vigo (Pontevedra), código 36010897, solicitando o cambio de denominación do devandito centro.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Pontevedra, que se remite cos informes correspondentes.</p>
<p>Vistos o Real decreto 1004/1991, do 14 de xuño (BOE do 26) polo que se establecen os requisitos mínimos dos centros que imparten ensinanzas de réxime xeral non universitarias; Decreto 133/1995, do 10 de maio (Diario Oficial de Galicia do 22) sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (Diario Oficial de Galicia do 15 de decembro) que desenvolve o dito decreto.</p>
<p>Considerando que concorre no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Ordenación Educativa,</p>
<p>RESOLVE:</p>
<p>Autoriza-lo cambio de denominación do centro privado Atalaya pasando a denominarse Santa Cristina.</p>
<p>O cambio de denominación non afectará ó réxime de funcionamento do centro.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día siguiente ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses perante o Tribunal Superior de Xustiza de Galicia.</p>
<p>Santiago de Compostela, 11 de febreiro de 2003.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

