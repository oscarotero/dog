---
date: '2003-03-10'
id: 8BEE
page: 2
number: 48
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Resolución do 14 de xaneiro de 2003 pola que se autoriza a ampliación da toma
  de auga de mar, así como a reforma da caseta de bombeo nunha granxa mariña
  situada en Ardia, municipio do Grove (Pontevedra), titularidade de Insuíña,
  S.L.
range: Resolución
url: 'https://www.xunta.gal/dog/Publicados/2003/20030310/Anuncio8BEE_gl.html'
---
<p>Examinado o expediente instruído para efectos de reforma dunha caseta de bombeo para a minoración do impacto ambiental, apreciáronse os seguintes:</p>
<p>A) Feitos:</p>
<p>Primeiro.-Insuíña, S.L. é titular dunha granxa mariña outorgada por Orde do 24-4-1984 (DOG do 8 de maio) situado no lugar de Ardia, municipio do Grove (Pontevedra).</p>
<p>Segundo.-Con data do 9-8-1995 a Dirección Xeral de Costas do Ministerio de Medio Ambiente deixou en suspenso a emisión do informe sobre a prórroga da concesión de ocupación do dominio público marítimo terrestre para a citada granxa, requirindo que se modificara a instalación das tubares de captación</p>
<p>de auga de mar e a localización da caseta de bombeo fóra da zona do dominio público.</p>
<p>Terceiro.-Con data do 15-2-2002 a Dirección Xeral de Costas informa favorablemente esa prórroga, de acordo co proxecto presentado por Insuíña, S.L. titulado Proxecto de ampliación e mellora da instalación de elevación de auga salgada para granxa mariña en Ardia, elaborado por Eloy Fernández-Valdés Martínez-Estéllez en marzo de 2000.</p>
<p>Cuarto.-Con data do 14-8-2001 Enrique de Llano Monelos (DNI 32369857-W) no nome e en representación de Insuíña, S.L., CIF B-36021954, solicita autorización para a ampliación da toma de auga de mar, así como para a reforma da caseta de bombeo.</p>
<p>Quinto.-O interesado achegou a documentación requirida para a tramitación deste tipo de expedientes.</p>
<p>Sexto.-No expediente consta a seguinte documentación:</p>
<p>-Informe do Concello do Grove.</p>
<p>-Informe técnico biolóxico.</p>
<p>-Informe da Dirección Xeral de Calidade e Avaliación Ambiental.</p>
<p>-Informe da Dirección Xeral de Montes e Medio Ambiente Natural.</p>
<p>-Informe xurídico emitido polo Servicio Técnico-Xurídico.</p>
<p>B) Fundamentos de dereito.</p>
<p>Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia (DOG nº 101), co Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre (DOG nº 142) e coa Orde do 27 de marzo de 2000, pola que se regula o procedemento para o outorgamento do permiso de actividade a establecementos de cultivos mariños e auxiliares na zona terrestre (DOG nº 67).</p>
<p>Examinadas as disposicións citadas, a proposta de resolución da Delegación Territorial de Vigo, o artigo 89 da Lei 30/1992, do 26 de novembro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Autorizar a Insuíña, S.L. (CIF B-36021954) a ampliación da toma de auga de mar, así como para a reforma da caseta de bombeo no seguinte establecemento de cultivos mariños:</p>
<p>-Tipo: granxa mariña.</p>
<p>-Localización: Ardia-O Grove (Pontevedra).</p>
<p>-Data de outorgamento: Resolución do 24-4-1984 (DOG do 8 de maio).</p>
<p>-Vixencia: 24-4-2004.</p>
<p>Baixo as seguintes condicións:</p>
<p>Primeira.-A presente autorización non leva consigo modificación da ocupación do dominio público outorgado.</p>
<p>Segunda.-As obras, que poderán dar comezo no momento no que a Dirección Xeral de Calidade e Avaliación Ambiental aprobe o plan de vixilancia e seguimento ambiental e o titular dispoña das autorizacións preceptivas dos distintos organismos competentes na materia, levaranse a cabo conforme o proxecto presentado por Insuíña, S.L. titulado Proxecto de ampliación e mellora da instalación de elevación de auga salgada para granxa mariña en Ardia, elaborado en marzo de 2000 por Eloy Fernández-Valdés Martínez-Estéllez, así como no Anteproxecto de reforma de caseta de bombeo para minoración de impacto ambiental elaborado en xullo de 2001 por Francisco Álvarez Pérez.</p>
<p>Así mesmo, as ditas obras deberán quedar totalmente finalizadas no prazo dun ano, contado desde o día seguinte ó da publicación desta resolución.</p>
<p>Terceira.-Tamén lle será de aplicación o disposto nos informes da Dirección Xeral de Costas do 15-2-2002 e do 31-7-2002, nos que se establecen as condicións para o outorgamento da prórroga da concesión para a ocupación de terreos de dominio público marítimo-terrestre.</p>
<p>Cuarta.-A execución das obras farase segundo o disposto no artigo 5 da Orde do 27 de marzo de 2000, pola que se regula o procedemento para o outorgamento do permiso de actividade a establecementos de cultivos mariños e auxiliares na zona terrestre.</p>
<p>Quinta.-Unha vez finalizadas as obras, comunicaráselle á Dirección Xeral de Recursos Mariños, para que poida proceder ó seu recoñecemento final.</p>
<p>Sexta.-O outorgamento desta autorización non exime ó seu titular da obtención das licencias, permisos e autorizacións legamente procedentes, esixibles por outros organismos en función das características do establecemento.</p>
<p>Contra esta resolución que pon fin á vía administrativa, poderase interpoñer recurso potestativo de reposición, no prazo dun mes, ante o conselleiro de Pesca e Asuntos Marítimos, ou recurso contencioso-administrativo, ante a xurisdicción contencioso-administrativa, que se interporá no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada por Lei 4/1999, de réxime</p>
<p>xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 14 de xaneiro de 2003.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

