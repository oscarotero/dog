---
date: '2022-09-05'
id: V0653-110822-0022
page: 47339
number: 168
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 3 de agosto do 2022, da Xefatura Territorial da Coruña, pola que
  se concede a autorización administrativa previa, de construción e a
  declaración de utilidade pública, en concreto, dunha instalación de
  distribución eléctrica no concello de Oleiros (expediente IN407A 2021/200-1).
range: Resolución
url: >-
  https://www.xunta.gal/dog/Publicados/2022/20220905/AnuncioV0653-110822-0022_gl.html
---
<p>Expediente-e: IN407A 2021/200-1.</p>
    <p>Promotor: UFD Distribución Electricidad, S.A.</p>
    <p>Instalación: regulamentación LMTA DC SMC716//SMC722-substitución dos apoios D12 e D14.</p>
    <p>Concello: Oleiros.</p>
    <p>Feitos:</p>
    <p>1. O día 25.10.2021, Ana María Salgado López, en nome e representación de UFD Distribución Electricidad, S.A., solicita ante esta xefatura territorial a autorización administrativa previa, a autorización administrativa de construción e a declaración de utilidade pública, en concreto, das instalacións do proxecto de execución denominado regulamentación LMTA DC SMC716//SMC722-substitución dos apoios D12 e D14; coa finalidade de realizar obras de regulamentación na liña de dobre circuíto de distribución eléctrica en media tensión, correspondente ás liñas SMC716 (Pontedouro-As Pedreiras) e SMC722 (Lamastelle), no concello de Oleiros, proxéctase a substitución dun tramo de liña de media tensión aéreo, a retirada dun apoio e a substitción de dous apoios, e dúas novas liñas de media tensión soterradas que conectarán os tramos existentes das liñas de distribución soterradas coas aéreas.</p>
    <p> 2. Achegan o proxecto que inclúe memoria, planos e orzamento, ao abeiro do artigo 123 do Real decreto 1955/2000 que abrangue os seguintes documentos:</p>
    <p>– Proxecto de execución denominado regulamentación LMTA DC SMC716//SMC722-substitución dos apoios D12 e D14, asinado por Rubén, Fervenza Nicolás, graduado en enxeñería eléctrica, nº de colexiado 4684 de Vigo, o 24.2.2021.</p>
    <p>3. O proxecto someteuse ao trámite de información pública mediante resolución publicada nos seguintes medios:</p>
    <p>– Acordo de información pública: 10 de marzo de 2022.</p>
    <p>– DOG: 1 de abril de 2022.</p>
    <p>– BOP: 16 de marzo de 2022.</p>
    <p>– Xornal <em>La Voz de Galicia</em>: 25 de marzo de 2022.</p>
    <p>– Taboleiro de anuncios do Concello: segundo certificado municipal do 11 de marzo de 2022</p>
    <p>4. Durante o período en que se someteu o proxecto ao trámite de información pública non se presentou ningunha alegación, reclamación ou suxestión relacionada coa documentación obxecto de publicación. </p>
    <p>5. De acordo ao establecido no artigo 127 do Real decreto 1955/2000, do 1 de decembro, déuselles traslado ás distintas administracións, organismos ou, de ser o caso, empresas de servizo público ou de servizos de interese xeral, dunha separata do proxecto na parte que a instalación puidese afectar bens e dereitos ao seu cargo, contendo as características da instalación e a documentación cartográfica correspondente.</p>
    <p>• UFD Distribución Electricidad, S.A. presentou separatas para os seguintes organismos: Concello de Oleiros, AXI e Servizo de Patrimonio Cultural-A Coruña. </p>
    <p>• UFD Distribución Electricidad, S.A. manifestou a súa conformidade cos condicionados emitidos.</p>
    <p>6. Os servizos técnicos da xefatura territorial emitiron un informe favorable sobre a solicitude de autorización.</p>
    <p>Consideracións legais e técnicas:</p>
    <p>1. O xefe territorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia, no Decreto 73/2022, do 25 de maio, polo que se fixa a estrutura orgánica das vicepresidencias e das consellerías da Xunta de Galicia, e no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación.</p>
    <p>2. Lexislación de aplicación:</p>
    <p>– Lei 39/2015, do 1 de outubro, do procemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en instalación eléctricas de alta tensión e as súas instrucións técnicas complementarias ITC-LAT 01 a 09 (BOE núm. 68, do 19 de marzo).</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalación eléctricas de alta tensión e as súas instrucións técnicas complementarias ITC-RAT 01 a 23 (BOE núm. 139, do 9 de xuño).</p>
    <p>– Real decreto 842/2002, do 2 de agosto, polo que se aproba o Regulamento electrotécnico para baixa tensión (BOE núm. 224, do 18 de setembro).</p>
    <p>– Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE núm. 246, do 14 de outubro).</p>
    <p>– Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957, polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>3. Características técnicas:</p>
    <p>As instalacións atópanse no concello de Oleiros e as súas características técnicas son as seguintes:</p>
    <p>– LMTS (circuíto 1) a 15 kV, de 31 m, condutor tipo RHZ1-2OL 12/20 kV 1×240 mm2 Al, con orixe no PA/S proxectado no apoio AIGH3AME//D12 para substituír por un de tipo C-20/7000, da LMTA DC SMC716/SMC722, e remate no PAR proxectado á saída do CT Vilanova (15CR34), empalme coa LMTS SMC716 A CT Urb. Finca Carballeira (15CFRP). Instalación de 2 PA/S e autoválvulas en apoio AIGH3AME//D12.</p>
    <p>– LMTS (circuíto 2) a 15 kV, de 23 m, condutor tipo RHZ1-2OL 12/20 kV 1×240 mm2 Al, con orixe no CT Vilanova (15CR34) existente e remate no PA/S proxectado en apoio a substituír AIGH3AME//D12.</p>
    <p>– LMTA DC a 15 kV, de 34 m, condutor tipo LA-110 Al, con orixe no apoio AIG0LJGU//C11 existente da LMTA SMC716-SMC722 e remate no apoio AIGH3AME//D12 a substituír.</p>
    <p>– LMTA DC a 15 kV, de 118 m, condutor tipo LA-110 Al, con orixe no apoio AIGH3AME//D12 a substituír da LMTA SMC716-SMC722 e remate no apoio AIJ2M3Q4//D14 existente.</p>
    <p>– LMTA DC a 15 kV, de 120 m, condutor tipo LA-110 Al, con orixe no apoio AIJ2M3Q4//D14 existente da LMTA SMC716-SMC722 e remate no apoio AIL4YPMY//D15 existente.</p>
    <p>4. No expediente consta un informe favorable dos servizos técnicos desta xefatura territorial.</p>
    <p>Consonte con todo o sinalado, </p>
    <h2>RESOLVO:</h2>
    <p>A) Conceder a autorización administrativa previa, a autorización administrativa de construción e a declaración de utilidade pública, en concreto, da dita instalación de distribución eléctrica.</p>
    <p>B) A instalación executarase no prazo dun ano, contado a partir da data de ocupación dos terreos.</p>
    <p>A declaración de utilidade pública leva implícita a necesidade de ocupación dos bens e de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>C) Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>• As declaracións de conformidade relativas ao material ou equipamento e as certificacións ou homologacións, se procede.</p>
    <p>• Un certificado do/da director/a da montaxe no cal se garantirá o cumprimento das especificacións do proxecto e prescripcións complementarias, se as houber, así como das regulamentacións e normas axeitadas para a montaxe da instalación e posta a punto.</p>
    <p>D) Esta autorización outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada ante o vicepresidente primeiro e conselleiro de Economía, Industria e Innovación, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que consideren pertinente.</p>
    <p>Mediante este documento notifícaselle á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 3 de agosto do 2022</p>
    <footer><p>Isidoro Martínez Arca<br>Xefe territorial da Coruña</p></footer>

