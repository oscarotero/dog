---
date: '2000-03-29'
id: '7302'
page: 4
number: 62
agency: >-
  XULGADO DE PRIMEIRA INSTANCIA E INSTRUCCIÓN NÚMERO SEIS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (126/1999).
range: Edicto
url: 'https://www.xunta.gal/dog/Publicados/2000/20000329/Anuncio7302_gl.html'
---
<p>Eu, María Begoña Arroyo Martín, secretaria do Xulgado de Primeira Instancia e Instrucción número seis de Santiago de Compostela,</p>
<p>Dou fe e testemuño de que no xuízo de faltas nº 126/1999 se dictou esta sentencia, que no seu encabezamento e parte dispositiva di:</p>
<p>«En Santiago de Compostela, 17 de decembro de 1999.</p>
<p>José Gómez Rey, maxistrado-xuíz do Xulgado de Primeira Instancia e Instrucción número seis deste partido, pronuncia a seguinte,</p>
<p>Sentencia. Vistos os autos de xuízo verbal de faltas nº 126/1999, seguidos neste xulgado sobre lesións, nos que son partes, ademais do Ministerio Fiscal en representación da acción pública, a denunciante Mª Milagros Pérez Iglesias e o denunciado Manuel Mallo Rial.</p>
<p>Decido que debo condenar e condeno a Manuel Mallo Rial como autor dunha falta de lesións, á pena de multa de dous meses, fixando o importe da cota diaria da pena de multa na contía de duascentas pesetas, e sinalando a responsabilidade persoal subsidiaria dun día de privación de liberdade por cada dúas cotas diarias non satisfeitas. Así mesmo, condénoo ó pagamento das custas procesuais.</p>
<p>Contra esta resolución cabe interpor recurso de apelación ante este xulgado para ante a Audiencia Provincial, no prazo de cinco días a partir do seguinte ó da súa notificación, na forma que dispoñen os artigos 795 e 796 da Lei de axuizamento criminal.</p>
<p>Así, por esta miña sentencia, da que se levará certificación literal ós autos, definitivamente xulgando en primeira instancia, pronúncioo, mándoo e asínoo».</p>
<p>E para que conste e lle sirva de notificación de sentencia a Manuel Mallo Rial, actualmente en paradoiro descoñecido e para a súa publicación no Diario Oficial de Galicia, expido este edicto en Santiago de Compostela o oito de marzo de dous mil.</p>
<p>A secretaria</p>
<p>Rubricado</p>

