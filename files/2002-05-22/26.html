---
date: '2002-05-22'
id: 1F12A
page: 7
number: 97
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: VI. ANUNCIOS
title: >-
  Resolución do 10 de maio de 2002 pola que se convoca concurso, polo
  procedemento aberto e tramitación anticipada, do servicio de mantemento de
  equipos informáticos da Xunta de Galicia.
range: Resolución
url: 'https://www.xunta.gal/dog/Publicados/2002/20020522/Anuncio1F12A_gl.html'
---
<p>1. Obxecto: contratación da asistencia técnica para o servicio de mantemento de equipos informáticos da Xunta de Galicia.</p>
<p>2. Orzamento de licitación: 603.019 euros, IVE incluído, dividido en dúas anualidades, das que 301.509,5 A para o ano 2002 e 301.509,5 A con cargo ó ano 2003.</p>
<p>3. Prazo de execución: un ano contado desde a sinatura do contrato.</p>
<p>4. Documentos de interese para os licitadores: a documentación poderá examinarse na Subdirección Xeral de Planificación e Coordinación Informática da Consellería da Presidencia, Relacións Institucionais e Administración Pública, os días e horas hábiles de oficina, durante o prazo de presentación de proposicións, sita na Casa da Radio, s/n, San Caetano, en Santiago de Compostela.</p>
<p>As copias da documentación poderán solicitarse en Copy Nino, r/ Xeneral Pardiñas, 2, Santiago de Compostela, teléfono: 981 58 89 38, mediante o aboamento do importe que corresponda.</p>
<p>Así mesmo, tamén se poderán obte-los pregos relativos a esta contratación no seguinte enderezo da Internet: <a href="http://www.xunta.es/contratacion/resultado.asp?N=910.">http://www.xunta.es/contratacion/resultado.asp?N=910.</a></p>
<p>5. Fianza provisional: 12.060,38 A.</p>
<p>6. Fianza definitiva: 4% do orzamento de adxudicación.</p>
<p>7. Modelo de proposición: o que figura como anexo ó prego de cláusulas administrativas particulares.</p>
<p>8. Prazo de presentación de proposicións: as proposicións terán que presentarse, en sobre pechado, no rexistro xeral da Xunta de Galicia, sito na planta baixa do edificio administrativo central do complexo administrativo de San Caetano, Santiago de Compostela, ou por correo, da forma indicada no artigo 100 do Regulamento xeral de contratación do Estado. O prazo de admisión de proposicións rematará ás catorce horas do día 17 de xuño de 2002.</p>
<p>No exterior dos sobres expresarase o seguinte texto:</p>
<p>«Proposición para tomar parte no concurso convocado pola Consellería da Presidencia, Relacións Institucionais e Administración Pública da Xunta de Galicia para a contratación dunha asistencia técnica para o servicio de mantemento de equipos informáticos da Xunta de Galicia, que presenta D./Dona... en nome... (propio ou da entidade que representa)».</p>
<p>9. Apertura de proposicións: en acto público, nunha das salas de reunións da Consellería da Presidencia, Relacións Institucionais e Administración Pública (semisoto do edificio central de San Caetano), a partir das 12 horas do día 21 de xuño de 2002.</p>
<p>O importe do anuncio relativo ó presente concurso será por conta do adxudicatario, que deberá aboalo con anterioridade á sinatura do contrato.</p>
<p>Santiago de Compostela, 10 de maio de 2002.</p>
<p>P.D. (Orde 18-12-2001)</p>
<p>Pablo Figueroa Dorrego</p>
<p>Secretario xeral da Consellería da Presidencia,</p>
<p>Relacións Institucionais e Administración Pública</p>

