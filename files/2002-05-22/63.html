---
date: '2002-05-22'
id: 1F1BE
page: 7
number: 97
agency: MINISTERIO DE TRABALLO E ASUNTOS SOCIAIS
section: VI. ANUNCIOS
title: >-
  Resolución do 23 de abril de 2002, da Tesourería Xeral da Seguridade Social,
  pola que se anuncia a convocatoria da segunda poxa pública para o alleamento
  dun inmoble, sito na rúa Historiador Vedía, número 1 da Coruña.
range: Resolución
url: 'https://www.xunta.gal/dog/Publicados/2002/20020522/Anuncio1F1BE_gl.html'
---
<p>O Ministerio de Traballo e Asuntos Sociais, con data do 7-12-2001, autoriza a Tesourería Xeral da Seguridade Social, unha vez que esta acordou a súa venda e declarou o seu alleamento coas datas 27 de novembro e 17 de setembro de 2001, respectivamente, para allea-lo inmoble que se detalla a continuación:</p>
<p>-Local comercial, sito na rúa Historiador Vedía, nº 1 da Coruña, de 336 metros cadrados, inscrito no Rexistro da Propiedade nº 1 da Coruña, no libro 1.642, folio 172, predio nº 56327, inscrición 3ª.</p>
<p>O tipo mínimo de licitación será de 318.055,60 euros.</p>
<p>Farase esta segunda poxa de acordo co prego de condicións que terán á súa disposición os posibles licitadores na dirección provincial da Tesourería Xeral da Seguridade Social, r/ Emilia Pardo Bazán, 15-7º esq. da Coruña. Teléfono: 981 18 76 73.</p>
<p>O acto público desta segunda poxa terá lugar perante a mesa constituída para o efecto, ás 12 horas do día 6 de xuño do 2002, na sala de xuntas da dirección provincial da Tesourería Xeral da Seguridade Social, r/ Federico Tapia, 54-3º da Coruña.</p>
<p>A Coruña, 23 de abril de 2002.</p>
<p>José Manuel Pombo Cortés</p>
<p>Director provincial da Tesourería Xeral da Seguridade Social</p>

