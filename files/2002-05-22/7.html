---
date: '2002-05-22'
id: 1F0D2
page: 7
number: 97
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 18 de abril de 2002, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, do convenio colectivo da empresa Mª Carmen Porto Diéguez.
range: Resolución
url: 'https://www.xunta.gal/dog/Publicados/2002/20020522/Anuncio1F0D2_gl.html'
---
<p>Visto o texto do convenio colectivo da empresa Mª Carmen Porto Diéguez, con número de código 3603552, que tivo entrada nesta delegación provincial o día 9-4-2002, subscrito en representación da parte económica pola representación da empresa, e da parte social, polo delegado de persoal, en data 14-3-2002. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado</p>
<p>á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo. Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 18 de abril de 2002.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo da empresa Mª Carmen Porto Diéguez, con domicilio en rúa Castelao, nº 18,</p>
<p>36600 Vilagarcía de Arousa</p>
<p>1. Ámbito de aplicación.</p>
<p>O presente convenio afecta en todo o seu contido normativo á empresa Mª Carmen Porto Diéguez. As normas establecidas no presente convenio inclúen a totalidade do persoal que forma a empresa actualmente, así como o persoal de novo ingreso durante a vixencia del.</p>
<p>2. Vixencia.</p>
<p>O presente convenio terá vixencia dun ano, e entrará en vigor ós dez días da súa sinatura, excepto o incremento na táboa salarial, que se retrotraerá ó 1 de xaneiro de 2002. Considerarase prorrogado automaticamente, se non existe unha denuncia del, con tres meses de antelación ó seu vencemento.</p>
<p>3. Condicións máis beneficiosas.</p>
<p>Respectaranse as condicións superiores ás establecidas no presente convenio, consideradas no seu conxunto e cómputo anual. Tal garantía será de carácter persoal, sen que poida entenderse vinculado a un posto de traballo, categoría profesional, ou outras circunstancias, polo que os traballadores de novo ingreso, non poderá alegar ó seu favor as condicións máis beneficiosas de que desfrutasen os traballadores que anteriormente ocupasen os postos de traballo ós que sexan destinados.</p>
<p>4. Xornada de traballo.</p>
<p>A xornada de traballo será de 40 horas semanais, en horario de mañá e tarde, para tódolos traballadores da empresa. Nos meses nos que a empresa o considere conveniente, deixarase de reparti-los sábados pola mañá.</p>
<p>5. Vacacións.</p>
<p>Tódolos traballadores terán dereito a unhas vacacións retribuídas consonte as seguintes condicións.</p>
<p>a) Terán unha duración de 30 días naturais.</p>
<p>b) As vacacións fixaranse de común acordo entre o traballador e a dirección da empresa, podendo ser estas fraccionadas.</p>
<p>c) A empresa exporá, ó longo do primeiro trimestre do ano, no taboleiro de anuncios, as datas das vacacións, contra o cal o traballador poderá ofrecer alternativas, sempre que estas non prexudique a outro traballador.</p>
<p>d) Cando o traballador cese a súa actividade na empresa, terá dereito á parte proporcional de vacacións en razón do tempo traballado.</p>
<p>6. Licencias e permisos.</p>
<p>En función do disposto no artigo 37.3º do Estatuto dos traballadores, o persoal, logo de aviso e achegando unha xustificación, poderá ausentarse do traballo, con dereito a remuneración, por algún dos seguintes motivos:</p>
<p>-15 días naturais por matrimonio.</p>
<p>-1 día natural por traslado de domicilio habitual.</p>
<p>-3 días naturais, en caso de morte do cónxuxe, ascendente, descendente ou irmáns, parto da esposa, así como enfermidade grave do cónxuxe, pais ou fillos.</p>
<p>En casos excepcionais, poderán concederse licencias máis prolongadas, se estas se solicitan debidamente á dirección da empresa, cunha causa xustificada, peticións que a empresa intentara atender.</p>
<p>7. Antigüidade.</p>
<p>Os traballadores afectados polo presente convenio percibirán aumentos periódicos por cada tres anos de traballo, cunha contía do 5% do salario base correspondente á categoría coa que o traballador está encadrado, respectando en todo caso o que establece o Estatuto dos traballadores en canto á aprendizaxe.</p>
<p>8. Gratificacións extraordinarias.</p>
<p>O persoal afectado polo presente convenio terá dereito a percibir tres pagas extraordinarias, unha en marzo, unha segunda en xullo, e unha terceira en decembro, consistentes en salario base máis antigüidade.</p>
<p>9. Complemento de transporte.</p>
<p>A empresa aboaralles ós seus traballadores en concepto de complemento de transporte a cantidade de 55 euros mensuais.</p>
<p>10. Retribucións.</p>
<p>O salario para o ano 2002 será o que figura na táboa anexa. En sucesivas anualidades reunirase, no mes de xaneiro, a comisión negociadora para acorda-lo incremento das táboas, tendo sempre como referencia o IPC do ano anterior.</p>
<p>11. Incapacidade temporal.</p>
<p>Durante as situacións de incapacidade temporal derivada de enfermidade común, ou accidente laboral, a empresa complementará o soldo do traballador ata o 100% del, para que este non se vexa minguado na súa percepción económica mentres dure o período de baixa.</p>
<p>12. Roupa de traballo.</p>
<p>A empresa estará obrigada a lles facilitar ós seus empregados a roupa de traballo necesarias para cada función. O seu bo uso e conservación será obriga do traballador.</p>
<p>13. Lei de prevención de riscos laborais.</p>
<p>Para estes efectos seguirase o disposto na Lei 31/1995, do 8 de novembro, publicada no BOE número 269, do 10 de novembro, así como ó seu desenvolvemento regulamentario, que é normativa de dereito mínimo e indispensable.</p>
<p>16. Contratación.</p>
<p>O contrato de traballo poderase celebrar nas diferentes formas establecidas pola normativa laboral vixente en cada momento, formalizándose por escrito nos supostos que contemple a lexislación e conforme a ela, entregando unha copia do contrato ó interesado. Cando se celebren contratos ó abeiro do artigo 15 letra b) do texto refundido do vixente Estatuto dos traballadores, desenvolvido polo Real decreto 2546/1994, do 29 de decembro, estes poderán ter unha duración máxima de 12 meses dentro dun período de 18 meses.</p>
<p>15. Lexislación subsidiaria.</p>
<p>No non previsto expresamente neste convenio, aplicarase o acordo marco de comercio, o Estatuto dos traballadores e demais disposicións.</p>
<p>16. Comisión paritaria.</p>
<p>De acordo co establecido no artigo 85 de Estatuto dos traballadores, crearase unha comisión paritaria, formada por:</p>
<p>Breixo Redondo Porto e por Eugenio Francisco Prieto Meléndez.</p>
<p>O primeiro en representación da empresa, e o segundo en representación dos traballadores.</p>
<p>17. Partes asinantes.</p>
<p>Asinan este convenio, dunha parte Breixo Redondo Porto, en representación da empresa, e da outra Eugenio Fco. Prieto Meléndez, en calidade de representante legal dos traballadores.</p>
<p>Vilagarcía de Arousa, 14 de marzo de 2002.</p>
<p>En Vilagarcía de Arousa, sendo as 12 horas do día 1 de febreiro, reúnense nos locais da empresa Mª Carmen Porto Diéguez, a comisión negociadora do convenio, formada por Breixo Redondo Porto, en representación da empresa, como xerente, e Eugenio Fco. Prieto Meléndez, en representación dos traballadores como delegado de persoal.</p>
<p>Ámbalas partes recoñécense como interlocutores válidos para negocia-lo convenio colectivo da empresa Mª Carmen Porto Diéguez, e acordan constituí-la comisión negociadora do convenio que queda formada polas dúas persoas presentes nesta reunión, en representación da empresa e dos traballadores.</p>
<p>Fíxase a reunión da comisión negociadora para o 14 de marzo de 2002 ás 12 horas e non habendo máis asuntos que tratar dáse por finalizada a presente reunión.</p>
<p>Pola empresa.</p>
<p>Polos traballadores.</p>
<p>En Vilagarcía, sendo as 12.30 horas do día 14 de marzo de 2002, reúnense nos locais da empresa Mª Carmen Porto Diéguez, a comisión negociadora do convenio, formada por Breixo Redondo Porto, en representación da empresa e Eugenio Fco. Prieto Meléndez, en representación dos traballadores.</p>
<p>O obxecto da reunión é conseguir un acordo para a sinatura do texto do convenio colectivo da empresa e fixar un incremento salarial para o ano 2002.</p>
<p>Unha vez analizados os proxectos de convenio colectivo presentados polas partes, refúndense nun único texto que é aceptado por ámbalas partes, acordándose un incremento salarial para o ano 2002 dun 5% sobre os salarios vixentes a 31-12-2001.</p>
<p>E, non habendo máis asuntos que tratar, dáse por finalizada a reunión acordándose a sinatura do texto do convenio e a táboa salarial a día de hoxe.</p>
<p>Pola empresa.</p>
<p>Polos traballadores.</p>
<p>ANEXO</p>
<p>Táboa salarial</p>
<table><tbody><tr><td></td></tr>
<tr><td>Categorías</td><td>Euros</td></tr>
<tr><td></td></tr>
</tbody></table>
<table><tbody><tr><td>Xefe administrativo 1ª</td><td>856,47</td></tr>
<tr><td></td></tr>
<tr><td>Oficial administrativo 1ª</td><td>735,2</td></tr>
<tr><td></td></tr>
<tr><td>Dependente</td><td>531,69</td></tr>
<tr><td></td></tr>
<tr><td>Conductor-repartidor</td><td>540,62</td></tr>
<tr><td></td></tr>
<tr><td>Repartidor</td><td>522,75</td></tr>
<tr><td></td></tr>
<tr><td>Conductor</td><td>549,54</td></tr>
<tr><td></td></tr>
<tr><td>Mecánico-montador</td><td>536,16</td></tr>
<tr><td></td></tr>
<tr><td>Mozo-repartidor</td><td>522,75</td></tr>
<tr><td></td></tr>
<tr><td>Instalador gas</td><td>856,47</td></tr>
<tr><td></td></tr>
<tr><td>Instalador</td><td>536,16</td></tr>
<tr><td></td></tr>
<tr><td>Axudante instalador</td><td>531,69</td></tr>
<tr><td></td></tr>
<tr><td>Xerente</td><td>731,25</td></tr>
<tr><td></td></tr>
<tr><td>Dependente maior</td><td>731,25</td></tr>
<tr><td></td></tr></tbody></table>
<p>CONSELLERÍA DE FAMILIA E PROMOCIÓN DO EMPREGO,</p>
<p>MULLER E XUVENTUDE</p>

