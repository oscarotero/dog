---
date: '2003-12-15'
id: 233A2
page: 15
number: 242
agency: CONCELLO DE SADA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20031215/Anuncio233A2_gl.html'
---
<p>O pleno deste concello, na sesión ordinaria do día 24-9-2003, aprobou definitivamente o estudio de detalle da unidade de execución integral 21, no lugar de Tarabelo, Sada, promovido por Carmen González Pérez e redactado polo arquitecto Francisco Luis Freire González.</p>
<p>Contra o dito acordo, que pon fin á vía administrativa, os interesados poderán interpoñe-lo recurso de reposición dentro do prazo dun mes contado desde o día seguinte ó da notificación do acordo, ante o pleno do concello, ou ben poderá impugnarse directamente na vía xurisdiccional mediante a interposición do recurso contencioso-administrativo ante a sala competente do Tribunal Superior de Xustiza de Galicia no prazo de dous meses contados a partir do día seguinte ó da súa notificación.</p>
<p>No suposto de que se interpoña recurso administrativo de reposición, non poderá interpoñerse recurso contencioso-administrativo mentres non se resolva expresa ou presuntamente o recurso de reposición interposto.</p>
<p>Nese caso, o prazo para interpoñe-lo recurso contencioso-administrativo, contarase desde o día seguinte a aquel no que se notifique a resolución expresa do recurso potestativo de reposición ou aquel no que deba entenderse presuntamente desestimado.</p>
<p>No suposto de desestimación presunta do recurso de reposición, o prazo para interpoñe-lo recurso contencioso-administrativo é de seis meses.</p>
<p>Todo o anterior sen prexuízo de que se poida interpoñer calquera outro recurso que estimen pertinente.</p>
<p>Faise constar que do contido deste acordo, así como da copia autenticada do instrumento aprobado, dáselle traslado á Consellería de Política Territorial, Obras Públicas e Vivenda, de conformidade co disposto no artigo 92.3º da Lei 9/2002.</p>
<p>Sada, 29 de outubro de 2003.</p>
<p>Abel López Soto</p>
<p>Alcalde</p>

