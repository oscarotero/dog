---
date: '2003-12-15'
id: 2339E
page: 15
number: 242
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación definitiva de estudio de detalle para reordenación de
  volume e reaxuste de aliñacións de parcelas sitas na rúa Pintor Virxilio
  Blanco, formulado por B.B.T., Sociedad Limitada.
range: Anuncio
url: 'https://www.xunta.gal/dog/Publicados/2003/20031215/Anuncio2339E_gl.html'
---
<p>O Pleno da Corporación, en sesión do vinteún de novembro de dous mil tres, acordou aprobar, con carácter definitivo, o estudio de detalle formulado, mediante iniciativa particular, pola entidade mercantíl B.B.T., Sociedad Limitada para reordenación de volumes edificables e reaxuste de aliñacións, de parcelas sitas na rúa Pintor Virxilio Blanco, segundo documentación subscrita polo arquitecto Ricardo Aguilar Argenti, con data de visado colexial do 19-3-2003, dispoñéndose o seu sometemento a información pública.</p>
<p>O que se fai público para a súa executividade, significándose que contra este acto, que esgota a vía administrativa, poderase interpor directamente polos que se consideran lexitimados o recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde o día seguinte ó da publicación do texto íntegro da disposición impugnada, consonte co establecido nos artigos 10.1.6) e 46.1 da Lei 29/1998, do 13 de xullo, regulamentadora da xurisdicción contencioso-administrativa.</p>
<p>Non obstante, tamén se poderá interpoñer calquera outro recurso que os interesados coiden procedentes conforme dereito, significándolle que o artigo 107.3º da Lei 30/1992, de réxime xurídico das administracións públicas e do procedemento administrativo común, segundo a redacción dada pola Lei 4/1999, de modificación da anterior, non admite a interposición de recursos en vía administrativa contra as disposicións administrativas de carácter xeral.</p>
<p>Pontevedra, 27 de novembro de 2003.</p>
<p>P.D.</p>
<p>Xosé Cesáreo Mosquera Lorenzo</p>
<p>Tenente alcalde delegado da Área de Urbanismo e Medio Ambiente</p>
<p>Julio Dapena Outomuro</p>
<p>Secretario xeral</p>

