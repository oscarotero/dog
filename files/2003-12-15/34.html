---
date: '2003-12-15'
id: '23382'
page: 15
number: 242
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 25 de novembro de 2003, da Dirección Xeral de Calidade e
  Avaliación Ambiental, pola que se somete a información pública a solicitude de
  autorización ambiental integrada e avaliación de impacto ambiental do proxecto
  de planta de tratamento de filtros e recipientes metálicos de aceite e
  hidrocarburos de automoción, mariños e industriais, promovido por Garefisa,
  S.A. no concello das Somozas (A Coruña).
range: Resolución
url: 'https://www.xunta.gal/dog/Publicados/2003/20031215/Anuncio23382_gl.html'
---
<p>1. En cumprimento do disposto no artigo 16 da Lei 16/2002, do 1 de xullo, de prevención e control integrados da contaminación (BOE nº 157, do 2 de xullo), a Dirección Xeral de Calidade e Avaliación Ambiental somete a documentación presentada para a solicitude de autorización ambiental integrada e avaliación de impacto ambiental, ó trámite de información pública mediante anuncio no Diario Oficial de Galicia.</p>
<p>2. Para efectos informativos, poranse á disposición dos administrados exemplares da devandita documentación, nas seguintes dependencias:</p>
<p>-Dirección Xeral de Calidade e Avaliación Ambiental.</p>
<p>-Delegación Provincial da Consellería de Medio Ambiente da provincia da Coruña.</p>
<p>-Concello das Somozas (A Coruña).</p>
<p>3. As alegacións formularanse por escrito e por duplicado durante o prazo de trinta (30) días, contados a partir do seguinte día á publicación da presente resolución no Diario Oficial de Galicia.</p>
<p>Santiago de Compostela, 25 de novembro de 2003.</p>
<p>José Manuel Álvarez-Campana Gallo</p>
<p>Director xeral de Calidade e Avaliación Ambiental</p>

