---
date: '1996-10-14'
id: A9BE
page: 9
number: 201
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 23 de setembro de 1996 pola que se convocan catro cursos básicos
  de informática, dirixidos ós membros dos corpos das policías locais de Galicia
  e membros da unidade do C.N.P. adscrita á Comunidade Autónoma de Galicia.
range: Resolución
url: 'https://www.xunta.gal/dog/Publicados/1996/19961014/AnuncioA9BE_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1996 de forma descentralizada, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración de catro cursos básicos de informática, que deberán desenvolverse conforme as seguintes bases:</p>
<p>Obxectivos.</p>
<p>Os cursos teñen por obxectivo principal da-los coñecementos mínimos necesarios en materia de informática para que os policías se familiaricen cos novos medios técnicos de traballo.</p>
<p>Destinatarios.</p>
<p>Os cursos van dirixidos ós membros dos corpos das policías locais de Galicia, e ós membros da unidade do C.N.P. adscrita á Comunidade Autónoma de Galicia.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertarán será de 10 por curso.</p>
<p>Solicitudes.</p>
<p>1. O persoal que desexe participar nestes cursos deberá presentar cuberta a máquina ou con letra moi clara, a instancia que figura no anexo, acompañada dunha fotocopia do DNI, e do carné profesional.</p>
<p>2. O prazo para a presentación de instancias rematará o día 28 de outubro, ás 14 horas.</p>
<p>3. As instancias deberán vir asinadas polo xefe do cadro de persoal, ou polo concelleiro de tráfico, e seladas; isto será requisito indispensable para ser admitido no curso; o incumprimento deste requisito levará consigo a non admisión no devandito curso.</p>
<p>4. As instancias deberán enviarse á sede da Academia Galega de Seguridade: rúa de Madrid, 2-4 polígono das Fontiñas, 15703, Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>Os cursos celebraránse en sesións de mañá e tarde, de luns a venres, e neles trataranse, entre outros, os seguintes temas:</p>
<p>a) Informática.</p>
<p>b) MS-DOS 6.20.</p>
<p>C) Windows 3.11.</p>
<p>d) WordPerfect 6.1.</p>
<p>Datas.</p>
<p>Os cursos celebraranse en datas do 4 ó 22 de novembro, e do 25 de novembro ó 16 de decembro.</p>
<p>O horario de cada curso será o seguinte:</p>
<p>1º curso:</p>
<p>Datas: 4 ó 22 de novembro.</p>
<p>Horario: de 11 a 13 horas.</p>
<p>2º curso:</p>
<p>Datas: 4 ó 22 de novembro.</p>
<p>Horario: de 16 a 18 horas.</p>
<p>3º curso:</p>
<p>Datas: 4 ó 22 de novembro.</p>
<p>Horario: de 18 a 20 horas.</p>
<p>4º curso:</p>
<p>Datas: 25 de novembro ó 16 de decembro.</p>
<p>Horario: de 16 a 18 horas.</p>
<p>Relación de admitidos.</p>
<p>A relación de admitidos publicarase o día 30 de outubro, no taboleiro de anuncios da Academia Galega de Seguridad, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>Os cursos desenvolveranse nos locais sitos na rúa Santiago de Chile, 17 bis, en Santiago de Compostela.</p>
<p>Certificado de asistencia e aproveitamento.</p>
<p>Ó remate de cada curso entregaráselles un certificado de asistencia e aproveitamento, a aquelas persoas que acrediten a súa participación continuada neste e superen unha proba de coñecementos, non podendo supera-las faltas de asistencia un 15% do total da duración de horas lectivas do curso; unha inasistencia superior ó 15%, aínda que sexa</p>
<p>xustificada, e a non superación das correspondentes probas de coñecemento, levará consigo a non expedición do certificado.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento dos cursos para adapta-los ás necesidades da Administración e ás continxencias que poidan xurdir.</p>
<p>Santiago de Compostela, 23 de setembro de 1996.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>7238</p>

