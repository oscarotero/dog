---
date: '2002-02-01'
id: 22FA
page: 1240
number: 24
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 10 de xaneiro de 2002, da Delegación Provincial da Coruña, pola
  que se dispón o depósito e a publicación, no Diario Oficial de Galicia, do
  acordo regulador das condicións de traballo do persoal funcionario ó servicio
  da Deputación Provincial da Coruña.
range: Resolución
url: 'https://www.xunta.gal/dog/Publicados/2002/20020201/Anuncio22FA_gl.html'
---
<p>Visto o expediente do acordo regulador das condicións de traballo do persoal funcionario ó servicio da Deputación da Coruña que tivo entrada nesta delegación provincial o día 5-12-2001, subscrito en representación da parte económica pola Corporación, e da parte social, polos representantes sindicais de UGT, CIG e CC.OO. o día 13-7-2001, de conformidade co disposto no artigo 36 da Lei 9/1987, do 12 de xuño, sobre órganos de representación, determinación das condicións de traballo e participación do persoal ó servicio das administracións públicas, segundo a redacción dada pola Lei 7/1990, do 19 de xullo, esta delegación provincial</p>
<p>ACORDA:</p>
<p>Primeiro.-Ordena-lo depósito do citado acordo no Servicio de Relacións Laborais, Sección de Mediación, Arbitraxe e Conciliación.</p>
<p>Segundo.-Dispoñe-la publicación no Diario Oficial de Galicia do extracto da acta na que figura o dito acordo, que se reproduce a seguir:</p>
<p>«Na Deputación Provincial ás 9.30 horas do día 13 de xullo de 2001 reúnese a mesa xeral de negociación do persoal funcionario.</p>
<p>Preside: Dositeo Rodríguez Rodríguez, vicepresidente segundo da Corporación.</p>
<p>Concorren como representantes sindicais:</p>
<p>Enrique Fernández Maceira (UGT), Alberto Cadaveira Mahia (CIG), Pedro González Pérez (CC.OO.).</p>
<p>Actúa de secretaria: Ana Marcos García, xefa do Servicio de Persoal.</p>
<p>5. Anticipos de paga:</p>
<p>Acórdase modifica-lo nº 2 do artigo 26 do Acordo Negociado de Funcionarios, o tope máximo destes é de 1.000.000 de pesetas.</p>
<p>Ás 11.30 horas do día ó principio sinalado levántase a sesión».</p>
<p>A Coruña, 10 de xaneiro de 2002.</p>
<p>María Silva Costoya</p>
<p>Delegada provincial da Coruña</p>

