---
date: '2002-02-01'
id: 22F2
page: 1234
number: 24
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Orde do 22 de xaneiro de 2002 pola que se convocan bolsas para a formación de
  expertos turísticos nos mercados emisores.
range: Orde
url: 'https://www.xunta.gal/dog/Publicados/2002/20020201/Anuncio22F2_gl.html'
---
<p>Debido á grande importancia que o sector turístico ten no desenvolvemento da nosa economía requírese que por parte das administracións públicas se dediquen recursos para xerar iniciativas con tendencia a mellorar cada día o sector para así mante-la demanda existente e incrementala en todo o que sexa posible.</p>
<p>A Xunta de Galicia, a través da súa Consellería de Cultura, Comunicación Social e Turismo, está a adoptar unha serie de iniciativas para acada-los fins sinalados. Entre estas medidas, e por primeira</p>
<p>vez, a Xunta de Galicia no ano 2000 dedicou parte dos seus recursos en materia turística á convocatoria dunhas bolsas para a especialización de expertos en mercados emisores e, simultaneamente, potenciar e fomenta-la nosa oferta turística nestes países a través da realización de prácticas profesionais na rede de oficinas do Instituto de Turismo de España (Turespaña) no estranxeiro.</p>
<p>No exercicio económico de 2002, vistos os resultados máis que aceptables acadados coa medida antedita, entendemos que se debe de seguir na mesma liña e, por todo isto e consonte o establecido sobre medidas de fomento no artigo 73 da Lei 9/1997, do 21 de agosto, de ordenación e promoción do turis</p>
<p>mo en Galicia, en concordancia co sinalado no artigo 74 da dita lei, convócanse unha serie de axudas para a realización de prácticas de información turística das que se poden beneficia-los titulados na materia de técnicos de empresas e actividades turísticas (TEAT), diplomados en turismo e titulados superiores.</p>
<p>Todo o anterior faise de conformidade coas seguintes:</p>
<p>BASES:</p>
<p>Primeira.-Beneficiarios.</p>
<p>Poderán ser beneficiarios de bolsas, consonte o sinalado na presente orde, para a especialización en mercados emisores e, simultaneamente, potenciar e fomenta-la nosa oferta turística así como para realizar estudios relacionados preferentemente coa análise do mercado, a promoción e o apoio á nosa comercialización turística, os titulados superiores, diplomados en turismo así como os titulados na materia de técnicos de empresas e actividades turísticas (TEAT).</p>
<p>Segunda.-Determinacións orzamentarias.</p>
<p>A Consellería de Cultura, Comunicación Social e Turismo concederá tres bolsas con cargo ós créditos que, para esta finalidade, están contemplados no orzamento prorrogado da Comunidade Autónoma de Galicia para o ano 2002, en concreto, na aplicación orzamentaria 10.05.751A.480.0, non sendo nestas bolsas posible a concorrencia con calquera outra axuda para o mesmo obxecto e finalidade.</p>
<p>Terceira.-Destino, número, duración e dotación das bolsas.</p>
<p>Cidade deNúmero deDuración daLugar de realizaciónDotación</p>
<p>destino bolsas bolsa da bolsa A</p>
<p>São Paulo19 mesesOficina do Instituto de Turismo22.550</p>
<p>España</p>
<p>Londres19 mesesOficina do Instituto de Turismo22.550</p>
<p>España</p>
<p>Buenos Aires110 mesesOficina de información turística22.550</p>
<p>da Xunta de Galicia</p>
<p>A dotación de cada unha das bolsas é polo seu importe bruto e, na dita dotación están incluídos os gastos de desprazamento.</p>
<p>Cuarta.-Requisitos dos candidatos.</p>
<p>* Ser español ou nacional dun dos países membros da Unión Europea.</p>
<p>* Non ter máis de 30 anos no momento de remate do prazo de presentación de solicitudes.</p>
<p>* Ser titulado superior, diplomado en turismo ou na la materia de técnicos de empresas e actividades turísticas (TEAT).</p>
<p>Quinta.-Natureza xurídica da relación.</p>
<p>A condición de beneficiario da bolsa obxecto desta convocatoria non xerará relación laboral ou contrac</p>
<p>tual de calquera tipo coa Xunta de Galicia nin a inclusión na Seguridade Social aínda que os beneficiarios de bolsas desfrutarán dun seguro sanitario durante o período de duración da bolsa.</p>
<p>Sexta.-Obrigas dos beneficiarios das bolsas.</p>
<p>Os beneficiarios das bolsas de estudio comprométense:</p>
<p>-A non renunciaren á bolsa salvo causa de forza maior e, no caso de renuncia, cando non concorra causa de forza maior, a devolveren o importe do desprazamento.</p>
<p>-Levaren a cabo o plan de traballo previamente aprobado pola Dirección Xeral de Turismo por proposta do director da oficina española de Turismo onde desempeñe as súas funcións.</p>
<p>-A realizaren o plan de traballo baixo as ordes do director da oficina española de Turismo e, neste sentido, integrarase como membro da oficina para o desenvolvemento do plan, con suxeición ás normas da oficina sobre xornada laboral e funcionamento, utilizando os medios dispoñibles no centro de traballo que sexan precisos para a realización das tarefas que lle sexan encomendadas.</p>
<p>-A emitiren á Dirección Xeral de Turismo da Xunta de Galicia e á Dirección da Oficina Española de Turismo onde desempeñe as súas funcións, con carácter trimestral, un infome da actividade realizada no período ou cando, se é o caso, lle sexa solicitado polo director xeral de Turismo ou polo correspondente director da oficina.</p>
<p>-A desprazáranse a requerimento da Dirección Xeral de Turismo alomenos unha vez ó ano a Galicia para os efectos de informa-lo antedito órgano sobre a marcha das súas funcións, recibir instruccións e, se é o caso, formación. Os gastos derivados desta obriga correrán a cargo da Dirección Xeral de Turismo.</p>
<p>-Residiren, durante o período de vixencia da bolsa, no país e zona deste que se lle designe.</p>
<p>-Desenvolveren a actividade obxecto da bolsa cuns niveis de dedicación e rendemento satisfactorios.</p>
<p>-A facilitaren toda a información que lle sexa requirida pola Intervención Xeral da Comunidade Autónoma, o Tribunal de Contas e o Consello de Contas, no exercicio das súas funcións de fiscalización e control do destino da bolsa obxecto da presente orde.</p>
<p>Sétima.-Solicitudes e documentación.</p>
<p>1. As solicitudes serán remitidas á Dirección Xeral de Turismo, en calquera das formas previstas na Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de vinte días con</p>
<p>tados desde o día seguinte da publicación desta orde no Diario Oficial de Galicia, cubríndose do seguinte xeito:</p>
<p>a) Con carácter obrigatorio:</p>
<p>* Solicitude segundo o anexo I.</p>
<p>* Fotocopia compulsada, por ámbalas caras, do DNI ou documento análogo equivalente.</p>
<p>* Certificación académica completa ou fotocopia compulsada dela, que inclúa as cualificacións obtidas na licenciatura, na diplomatura ou na materia de técnico de empresas e actividades turísticas así como a nota media. No caso de que o expediente académico non sexa español, será preciso que estea debidamente validado pola administración educativa española.</p>
<p>* Memoria explicativa de como se realizaría unha análise do mercado, promoción e apoio á comercialización turística de Galicia como destino turístico no mercado do destino solicitado polo bolseiro. Esta memoria deberase de recoller nunha extensión mínima de 5 folios e máxima de 10.</p>
<p>* Currículum vitae.</p>
<p>* Declaración de conxunto de tódalas solicitudes efectuadas ou concedidas, para a actividade obxecto desta orde, das distintas administracións públicas competentes ou calquera dos seus organismos, entes ou sociedades.</p>
<p>b) Con carácter voluntario:</p>
<p>Documento acreditativo de realización de mestrados, cursos de posgrao ou análogos en materia turística.</p>
<p>2. Os interesados poderán realizar unha solicitude, en expedientes independientes, por cada un dos destinos ofertados.</p>
<p>3. As compulsas que procedan para toda a documentación que se especifica nesta orde faranse nos correspondentes servicios centrais ou provinciais da Consellería de Cultura, Comunicación Social e Turismo.</p>
<p>Oitava.-Selección das solicitudes e resolución.</p>
<p>1. A selección das solicitudes realizarase, logo de completada debidamente a solicitude, mediante a valoración dos méritos acreditados conforme o seguinte baremo así como un exame dos idiomas inglés ou portugués, segundo corresponda e outro sobre o temario que se inclúe como anexo III a esta orde.</p>
<p>a) Expediente académico, ata 3 puntos.</p>
<p>b) Currículum vitae, ata 3 puntos.</p>
<p>c) Memoria explicativa de como se realizaría unha análise do mercado, promoción e apoio á comercialización turística de Galicia como destino turístico no mercado do destino solicitado polo bolseiro, ata 5 puntos.</p>
<p>d) Mestrados, cursos de posgrao ou análogos en materia turística, 1 punto por curso e, no caso de terénse realizado estes en universidades galegas, 2 puntos por curso.</p>
<p>Para a valoración das solicitudes e realización dos exames e a súa valoración constituirase un tribunal que estará formado polas seguintes persoas adscritas á Dirección Xeral de Turismo e á Sociedade de Imaxe e Promoción Turística de Galicia:</p>
<p>Presidente:</p>
<p>Titular: a directora xeral de Turismo.</p>
<p>Suplente: a subdirectora xeral de Fomento e Cooperación.</p>
<p>Vocais:</p>
<p>Titulares:</p>
<p>* A subdirectora xeral de Ordenación.</p>
<p>* O director-xerente da Sociedade de Imaxe e Promoción Turística de Galicia.</p>
<p>Suplentes:</p>
<p>* A xefa do Servicio de Formación, Cooperación Institucional e Documentación.</p>
<p>* A xefa de Área de Coordinación do Plan de Promoción.</p>
<p>Secretaría:</p>
<p>Titular: o xefe do servicio de Fomento e Promoción.</p>
<p>Suplente: o xefe de Sección de Fomento.</p>
<p>O tribunal realizará una preselección que se considerará superada polos aspirantes que obteñan unha puntuación de 7 ou máis puntos, segundo o baremo, os cales deberán realizar un examen de inglés e/ou portugués, oral e/ou escrito, a criterio do tribunal e outro, tipo test, sobre o temario que se inclúe como anexo III a esta orde. Á puntuación obtida por aplicación do baremo sumaráselle a obtida nos exames. Quedan exentos de realiza-lo exame de idiomas os solicitantes para a oficina de turismo de Buenos Aires.</p>
<p>O tribunal poderá realizar unha entrevista cos aspirantes preseleccionados sobre os seus méritos curriculares, a memoria e de cultura xeral polo tempo máximo de 15 minutos.</p>
<p>En función do contido da entrevista, o tribunal poderá aumenta-la puntuación inicialmente asignada nun máximo do 25% da que lle correspondese por aplicación do baremo.</p>
<p>2.1. O tribunal proporá como adxudicatarios, para cada un dos destinos, os solicitantes, en cada un deles, que acadasen a maior puntuación. No caso de que un mesmo solicitante acadase a maior puntuación para cada un dos destinos éste deberá optar, no prazo de 10 días desde a publicación dos acordos do tribunal e mediante comparecencia persoal ante a Secretaría do Tribunal, por unha das bolsas; así mesmo, no caso de que dous ou máis solicitantes acadasen a mesma puntuación para o mesmo destino,</p>
<p>proporase a súa adxudicación ó solicitante de maior idade.</p>
<p>Os acordos do tribunal faranse públicos mediante a inserción de anuncios nos taboleiros da Consellería de Cultura, Comunicación Social e Turismo, isto é na Secretaría Xeral e na Dirección Xeral de Turismo.</p>
<p>2.2. No caso de que, unha vez adxudicadas as bolsas, xurdisen renuncias ou non se aceptasen, poderase adxudicar esta ó seguinte aspirante en puntuación procedéndose, do mesmo xeito, en renuncias consecutivas.</p>
<p>3. O conselleiro de Cultura, Comunicación Social e Turismo, vistos os acordos do tribunal, resolverá a concesión de conformidade co establecido na presente orde no prazo de catro meses desde o remate do prazo de presentación de solicitudes, agás as consideradas no punto 2.2 anterior, que as resolverá segundo as circunstancias. Contra os ditos actos resolutivos, que esgotan a vía administrativa, poderá o interesado interpoñer recurso contencioso-administrativo ante do Tribunal Superior de Xustiza da Comunidade Autónoma de Galicia, no prazo de dous meses, contados desde a recepción da notificación da resolución ou, potestativamente, interpoñer, no prazo dun mes desde a recepción da resolución, recurso de reposición ante o conselleiro de Cultura, Comunicación Social e Turismo.</p>
<p>Novena.-Aceptación-renuncia das bolsas.</p>
<p>Unha vez recibidas as notificacións de concesión das bolsas polos beneficiarios, estes, no prazo de cinco días naturais, comunicarán á Dirección Xeral de Turismo a aceptación (utilizarase o modelo do anexo II da orde) ou renuncia a elas. No caso de aceptación xuntarase con ela certificación bancaria da conta onde se aboará a bolsa. Se, transcorridos os sinalados cinco días, non se fixese manifestación en ningún sentido, tal feito entenderase como renuncia á subvención e procederase a dictar resolución de arquivo do expediente.</p>
<p>Décima.-Aboamento das axudas.</p>
<p>A Dirección Xeral de Turismo aboaralles ós bolseiros mensualmente e en partes alícuotas ó importe das bolsas concedidas, logo de comunicación do correspondente director da oficina do bo cumprimento das tarefas encomendadas. Non obstante, trala aceptación e previa presentación na Dirección Xeral de Turismo do billete do desprazamento, confirmado, aboaráselle a cada bolseiro unha cantidade equivalente ó 5% da dotación da bolsa na calidade de anticipo; este anticipo será dunha cantidade equivalente ó 10% da dotación da bolsa no caso de presenta-los billetes do desprazamento, de ida e volta, confirmados. O anticipo descontarase do aboamento mensual de maneira rateada ó longo de tódolos aboamentos.</p>
<p>Así mesmo, os bolseiros, antes do derradeiro aboamento deberán achegar á Dirección Xeral de Turismo</p>
<p>declaración de conxunto das axudas solicitadas, tanto aprobadas ou concedidas como as pendentes de resolución, para a actividade obxecto desta orde, das distintas administracións públicas competentes ou calquera dos seus organismos, entes ou sociedades.</p>
<p>Undécima.-Incumprimento das obrigas.</p>
<p>A Consellería de Cultura, Comunicación Social e Turismo, logo do trámite de audiencia, poderá anula-la axuda por incumprimento das obrigas contraídas polos adxudicatarios. Así mesmo, toda alteración das condicións tidas en conta para a concesión da axuda obxecto da presente orde e, en todo caso, a obtención concorrente de subvencións ou axudas outorgadas por outras administracións ou entes públicos ou privados, nacionais ou internacionais, poderá dar lugar á modificación da resolución de concesión. A Dirección Xeral de Turismo proporá, de se-lo caso, a incoación do expediente sancionador correspondente.</p>
<p>Disposición adicional</p>
<p>Primeira.-No caso do beneficiario da bolsa na oficina de información turística da Xunta de Galicia en Buenos Aires o plan de traballo será aprobado pola Dirección Xeral de Turismo en coordinación co director da oficina española de Turismo na dita cidade e o dito plan de traballo realizarase baixo as ordes da Dirección Xeral de Turismo da Consellería que poderá encomeda-la dita función ó presidente do Centro Galicia de Buenos Aires quen, ademais, para os efectos de aboamento da bolsa, comunicará o bo cumprimento das tarefas encomendadas ó bolseiro. Así mesmo, o beneficiario da bolsa en Buenos Aires residirá, durante o período de vixencia da bolsa, no país e zona deste que lle designe a Dirección Xeral de Turismo.</p>
<p>Segunda.-O tribunal cualificador, por acordo do seu presidente, poderá incorporar como membros do mesmo as persoas que, debidamente cualificadas, considere oportunas para apoio ó mesmo. Ditas persoas terán voz pero non voto nas decisións do tribunal.</p>
<p>Disposicións derradeiras</p>
<p>Primeira.-En todo o non recollido na presente orde aplicarase ó disposto para esta materia no Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia.</p>
<p>Segunda.-Facúltase a directora xeral de Turismo para dictar cantas disposicións considere oportunas no desenvolvemento e interpretación desta orde.</p>
<p>Santiago de Compostela, 22 de xaneiro de 2002.</p>
<p>Jesús Pérez Varela</p>
<p>Conselleiro de Cultura, Comunicación</p>
<p>Social e Turismo</p>

