---
date: '2013-11-20'
id: CA04-041113-0008
page: 44926
number: 222
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 22 de outubro de 2013,  da Xefatura Territorial da Coruña, pola
  que se somete a información pública a petición de autorización administrativa
  dunha instalación eléctrica no concello de Santa Comba (expediente IN407A
  2013/169).
range: Resolución
url: >-
  https://www.xunta.gal/dog/Publicados/2013/20131120/AnuncioCA04-041113-0008_gl.html
---
<p>Para os efectos previstos na Lei 54/1997, do 27 de novembro (BOE nº 285), do sector eléctrico, e no título VII do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa da instalación eléctrica que se cita:</p>
    <p>Solicitante: Electra de Santa Comba, S.L.</p>
    <p>Domicilio social: r/ Miraflores, 20 baixo, 15840 Santa Comba.</p>
    <p>Denominación: alimentación ao novo centro de seccionamento interconexión Catroventos situado no punto fronteira (Santa Comba).</p>
    <p>Situación: Santa Comba.</p>
    <p>Características técnicas:</p>
    <p>– Instalación e montaxe no centro de transformación interconexión Catroventos, 3 celas de media tensión Ormazabal ou similar: 1 CML, 1 CMM (1TT bitensión) e 1 CMV.</p>
    <p>– A caseta prefabricada de formigón interconexión Catroventos conformará o punto fronteira entre as compañías Industrial Barcalesa, S.L. e Electra de Santa Comba, S.L., polo que as súas dimensións serán suficientes para albergar o centro de transformación (IN407A 165/2013), así como o centro de seccionamento, propiedade de Electra de Santa Comba, S.L. definido neste proxecto e os equipamentos de proteccion e medida.</p>
    <p>– Liña subterránea de alta tensión 20 kV de 0,224 km, con orixe na cela que se vai instalar no CT Catro Ventos (nº expediente IN407A 359/2001), cara ao novo CT interconexión Catroventos, simple circuíto, con condutores unipolares de aluminio e illamento seco tipo RHZ1-2OL 12/20 kV 3×(1×240 Al+H16).</p>
    <p>– 1 cela de liña (CML) media tensión Ormazabal ou similar de 20 kV.</p>
    <p>Todas aquelas persoas ou entidades que se consideren afectadas poderán examinar o expediente e presentar as súas alegacións nesta xefatura territorial, sita no Edificio Administrativo de Monelos, rúa Vicente Ferrer, 2, 2º andar, 15071 A Coruña, no prazo de vinte días, a partir da última publicación.</p>
    <p>A Coruña, 22 de outubro de 2013</p>
    <footer><p>Susana Vázquez Romero<br>Xefatura territorial da Coruña</p></footer>

