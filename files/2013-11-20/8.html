---
date: '2013-11-20'
id: G0003-111113-0002
page: 44910
number: 222
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 31 de outubro de 2013, da Xerencia de Xestión Integrada de
  Ourense, Verín e O Barco de Valdeorras, pola que se resolve a convocatoria
  pública para a provisión, polo sistema de libre designación, dun posto vacante
  de supervisor/a da Área de Formación Continuada e Investigación.
range: Resolución
url: >-
  https://www.xunta.gal/dog/Publicados/2013/20131120/AnuncioG0003-111113-0002_gl.html
---
<p>Por Resolución do 2 de setembro de 2013 (DOG núm. 183, do 25 de setembro), convocouse para a súa provisión, polo sistema de libre designación, un posto vacante de supervisor/a da Área de Formación Continuada e Investigación.</p>
    <p>De acordo co disposto nas bases da convocatoria, logo do informe da Dirección de Enfermaría a que se fai referencia na base quinta. </p>
    <p>Esta xerencia, de conformidade co previsto no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 43/2013, do 21 de febreiro (DOG núm. 47, do 7 marzo), polo que se establece a estrutura orgánica do Servizo Galego de Saúde, modificado polo Decreto 111/2013, do 4 de xullo (DOG núm. 140, do 24 de xullo) e na Orde do 5 de xullo de 2012 (DOG núm. 139, do 20 de xullo) sobre delegación de competencias en órganos centrais e periféricos do Servizo Galego de Saúde,</p>
    <h2>ACORDA:</h2>
    <p>Primeiro. Resolver a convocatoria pública para a provisión dun posto vacante de supervisor/a da Área de Formación Continuada e Investigación, anunciado pola Resolución do 2 de setembro de 2013 (DOG núm. 183, do 25 de setembro).</p>
    <p>Segundo. Nomear no posto que se indica a persoa que se cita no anexo desta resolución.</p>
    <p>Terceiro. O profesional nomeado deberá cesar na praza que desempeñe dentro dos tres días hábiles seguintes ao da súa publicación.</p>
    <p>Cuarto. A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisorio ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados pola xerente de Xestión Integrada.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra a presente resolución poderá interpoñerse, nos termos previstos na Lei 30/1992, do 26 de novembro, de réxime xurídico das administracións públicas e do procedemento administrativo común, recurso de alzada ante a Dirección Xeral de Recursos Humanos do Servizo Galego de Saúde no prazo dun mes contado desde o día seguinte ao da súa publicación.</p>
    <p>Ourense, 31 de outubro de 2013</p>
    <footer><p>Eloína Núñez Masid<br>Xerente de Xestión Integrada de Ourense</p></footer>
    <h2>ANEXO</h2>
    <p>Posto: supervisora da Área de Formación Continuada e Investigación.</p>
    <p>Nome e apelidos: Esther Pérez Álvarez.</p>
    <p>DNI: 34978555V.</p>

