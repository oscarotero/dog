---
date: '2018-02-28'
id: G0422-160218-0001
page: 12152
number: 42
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  RESOLUCIÓN do 9 de febreiro de 2018, da Dirección Xeral de Ordenación do
  Territorio e Urbanismo, pola que se lle dá publicidade á parte dispositiva da
  Sentenza 457/2017, do 23 de novembro, da Sala do Contencioso-Administrativo do
  Tribunal Superior de Xustiza de Galicia.
range: Resolución
url: >-
  https://www.xunta.gal/dog/Publicados/2018/20180228/AnuncioG0422-160218-0001_gl.html
---
<p>Para xeral coñecemento, de conformidade co disposto nos artigos 72 e 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a Sección Segunda da Sala do Contencioso-Administrativo do Tribunal Superior de Xustiza de Galicia, con data do 23 de novembro de 2017, pronunciou a Sentenza 457/2017, ditada no procedemento ordinario 4756/2012, interposto pola Asociación Defende O Monte Pituco, sentenza que na súa parte dispositiva literalmente di: </p>
    <p>«Por todo o exposto, en nome do rei, pola autoridade que lle confire a Constitución, esta sala decidiu:</p>
    <p>1º. Estimar parcialmente o recurso contencioso-administrativo interposto polo procurador José Manuel Lado Fernández, en nome e representación da Asociación Defende O Monte Pituco, contra a aprobación do Plan xeral de ordenación municipal de Marín, por Orde da Consellería de Medio Ambiente, Territorio e Infraestruturas do 27 de xuño de 2012 (DOG de 9 de xullo) no sentido seguinte:</p>
    <p>1. Desestimamos a pretensión de anulación total do PXOM de Marín.</p>
    <p>2. Estimamos a pretensión de anulación das determinacións do PXOM de Marín relativas á clasificación e cualificación dos terreos incluídos no solo urbanizable delimitado de uso industrial (SUD PL-1), sen que proceda facer pronunciamento sobre a clasificación do dito solo, que será a que lle correspondera con anterioridade á aprobación do plan impugnado.</p>
    <p>3. Desestimamos a impugnación no referente á anulación das determinacións do PXOM de Marín relativas á clasificación e cualificación, como solo urbano consolidado e sistema xeral portuario, dos recheos realizados no porto de Marín, declarados ilegais por Sentenza firme da Sala do Contencioso-Administrativo do Tribunal Supremo do 30 de outubro de 2009, así como no relativo ás determinacións do PXOM de Marín relativas á ordenación urbanística das ampliacións do espazo portuario que aínda non se encontran executadas.</p>
    <p>4. Desestimamos a pretensión de anulación do PXOM de Marín en canto á ordenación urbanística dos terreos do porto que na demanda se consideran pertencentes ao termo municipal de Pontevedra.</p>
    <p>2º. Non facer imposición das custas procesuais causadas».</p>
    <p>A citada sentenza foi declarada firme.</p>
    <p>Santiago de Compostela, 9 de febreiro de 2018</p>
    <footer><p>María Encarnación Rivas Díaz<br>Directora xeral de Ordenación do Territorio e Urbanismo</p></footer>

