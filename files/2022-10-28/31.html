---
date: '2022-10-28'
id: V0653-061022-0003
page: 57001
number: 206
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 6 de outubro de 2022, da Xefatura Territorial de Ourense, pola
  que se concede a autorización administrativa previa e de construción dunha
  instalación eléctrica no concello de Viana do Bolo (expediente IN407A
  2022/158-3).
range: Resolución
url: >-
  https://www.xunta.gal/dog/Publicados/2022/20221028/AnuncioV0653-061022-0003_gl.html
---
<p>Visto o expediente para outorgamento da autorización administrativa previa e da autorización administrativa de construción da instalación eléctrica que a seguir se describe, tal e como se recolle no proxecto asinado en Ourense polo enxeñeiro técnico industrial Tito Arias Santos, colexiado núm. 1010 do Copitile, o día 5.8.2022, quen acredita a súa habilitación e competencia mediante declaración responsable asinada o 31.8.2022.</p>
    <p>Solicitante: UFD Distribución Electricidad, S.A.; CIF: A63222533.</p>
    <p>Domicilio: A Batundeira, nº 2, Velle, 32960 Ourense.</p>
    <p>Denominación: repotenciación CT, 32CD87, O Castro.</p>
    <p>Situación: concello de Viana do Bolo (Ourense).</p>
    <p>Orzamento: 15.239,09 €.</p>
    <p>Características técnicas: </p>
    <p>– Substitución do actual transformador de 25 kVA do expediente IN407A 2016/52-3, por un novo centro de transformación caseta 100 kVA/15 kV en edificio non prefabricado de superficie, envolvente de formigón e manobra exterior, illante en aceite mineral. Coordenadas UTM ETRS89, fuso: 29, X: 655952, Y: 4664257.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial resolve:</p>
    <p>Conceder as autorizacións administrativas previa e de construción das devanditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e en especial as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será seis meses, contado a partir da data da última autorización administrativa necesaria para a súa execución.</p>
    <p>Contra esta resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 6 de outubro de 2022</p>
    <footer><p>A xefa territorial de Ourense<br>P.S.L. (Decreto 116/2022, artigo 41.3)<br>José Luis Prada Suárez<br>Xefe do Servizo de Industria</p></footer>

