---
date: '2022-10-28'
id: V0653-070922-0008
page: 56988
number: 206
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 6 de setembro de 2022, da Xefatura Territorial da Coruña, pola
  que se concede a autorización administrativa previa e de construción dunha
  instalación eléctrica no concello de Arteixo (expediente IN407A 2022/193-1).
range: Resolución
url: >-
  https://www.xunta.gal/dog/Publicados/2022/20221028/AnuncioV0653-070922-0008_gl.html
---
<p>Visto o expediente para o outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Concello de Arteixo, NIF: P1500500B.</p>
    <p>Domicilio social: praza Alcalde Ramón Dopico, 1, 15142 Arteixo.</p>
    <p>Denominación: LMTS, CTS e RBTS na rúa Río Tambre.</p>
    <p>Situación: rúa Río Tambre e Camiño dos Cabalos, 1, 15142 Arteixo.</p>
    <p>Características técnicas:</p>
    <p>– Liña de media tensión soterrada, con inicio e fin en empalmes proxectados na LMT existente SBN714, propiedade da empresa distribuidora entre o CT 15CNN9 e o CT 15SLLH e con entrada e saída no centro de transformación proxectado, condutor RHZ1 2OL 12/20 kV, 240 mm2 Al, lonxitude 62 m.</p>
    <p>– Centro de transformación en edificio prefabricado soterrado 2L+2P, composto por dúas celas de liña e dúas celas de protección con fusibles (24 kV, 400A, 16 kA), e 2 transformadores trifásicos, de 400 kVA, refrixeración natural en aceite e relación de transformación 15 kV/400 V).</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, na Lei 5/2017, do 19 de outubro, de fomento da implantación de iniciativas empresariais, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da devandita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>O prazo de vixencia da autorización é dun ano, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>Esta autorización entenderase outorgada, salvo o dereito de propiedade e sen prexuízo do de terceiro, e non poderá ser invocada para excluír ou diminuír a responsabilidade civil ou penal en que puidera incorrer o beneficiario no exercicio da actividade ou na explotación da instalación autorizada.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra este acordo, que non é definitivo en vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes contado a partir do día seguinte ao da súa notificación ou publicación nos termos establecidos nos artigos 112, 115, 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 6 de setembro de 2022</p>
    <footer><p>Isidoro Martínez Arca<br>Xefe territorial da Coruña</p></footer>

