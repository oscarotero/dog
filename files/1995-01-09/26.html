---
date: '1995-01-09'
id: A21E
page: 382
number: 5
agency: CONCELLO DE VIVEIRO
section: VI. ANUNCIOS
title: >-
  Resolución do 6 de outubro de 1994 pola que se aproba o prego de condicións
  económico-administrativas que rexerán a contratación por concurso de seguros
  privados.
range: Resolución
url: 'https://www.xunta.gal/dog/Publicados/1995/19950109/AnuncioA21E_gl.html'
---
<p>Aprobado polo Pleno da Corporación, en sesión celebrada o día 2 de agosto do ano actual, o prego</p>
<p>de condicións económico-administrativas que rexerán a contratación por concurso de seguros privados, exponse ó público, polo prazo de oito días, para os efectos previstos no artigo 122.1 do Real decreto lexislativo 781/1986, do 18 de abril.</p>
<p>CONCURSO</p>
<p>De conformidade co disposto no artigo 122.1 do Real decreto lexislativo 781/1986, do 18 de abril, anúnciase simultaneamente co prego de condicións o correspondente concurso, mais, no caso de producírense reclamacións na súa contra, o concurso aprazarase ata que as mesmas sexan resoltas polo Pleno da corporación.</p>
<p>1º Obxecto do contrato.-Consistirá na presentación, ó Concello de Viveiro, dos servicios de mediación e asesoramento, así como de proposta concreta previos á formalización de seguros privados, referidos ós seguintes grupos de risco:</p>
<p>-Riscos patrimoniais, referidos a bens mobles e inmobles de titularidade municipal.</p>
<p>-Riscos derivados da administración municipal en razón dos seus bens pola súa actividade ou calquera outra circunstancia.</p>
<p>-Responsabilidade civil de persoal funcionario e laboral do concello, así como dos membros da corporación.</p>
<p>-Riscos persoais de funcionarios e laborais do concello, así como dos membros da corporación.</p>
<p>-Riscos patrimoniais, persoais e de responsabilidade de derivados do uso de vehículos de motor.</p>
<p>2º Tipo de licitación. Dadas as características, non se establece tipo. Entenderanse incluídos tódolos impostos repercutibles.</p>
<p>3º Prazo. Terá únha duración de catro anos.</p>
<p>4º Fianza provisional. 500.000 ptas.</p>
<p>5º Fianza definitiva. 4% do importe da adxudicación.</p>
<p>6º Presentación de proposicións. No Rexistro Xeral do Concello no prazo de vinte días, a partir da publicación do último anuncio de licitación no Boletín Oficial del Estado, Boletín Oficial da provincia ou Diario Oficial de Galicia.</p>
<p>7º Apertura de plicas. Ás doce horas do día seguinte hábil a aquel no que remate o prazo de presentación, agás se fose sábado, no que se trasladaría a apertura á mesma hora do primeiro día hábil seguinte.</p>
<p>8º Proposicións e documentación complementaria. En dous sobres pechados, nos que figurará a lenda «para o concurso de contratación de pólizas de seguro do Concello de Viveiro».</p>
<p>Sobre nº 1. Conterá a seguinte documentación:</p>
<p>-D.N.I. ou equivalente.</p>
<p>-Escritura pública de constitución ou modificación, se é o caso, a entidade inscrita no Rexistro Mercantil.</p>
<p>-Certificación acreditativa de que a entidade se atopa inscrita no rexistro especial do Ministerio de</p>
<p>Economía e Facenda, prevista no artigo 118 do Real decreto 1.348/1985, do 1 de agosto, coas modificacións que sexan procedentes de acordo co disposto na Lei 9/1992, do 30 de abril.</p>
<p>-Escritura de apoderamento en favor da persoa que subscriba a oferta, debidamente acreditada en canto a suficiencia.</p>
<p>-Declaración de que nin o subscritor da oferta nin a entidade á que representa están incursos en ningunha clase de prohibición ou incompatibilidade para contratar coa Administración.</p>
<p>-Certificación dos organismos competentes de atopárense ó día no pago das obrigas fiscais e sociais.</p>
<p>-Resgardo acreditativo na Caixa do Concello do depósito da fianza provisional ou aval bancario.</p>
<p>-Sobre nº 2. Conterá a oferta económica, segundo o seguinte:</p>
<p>«D./Dª..., con domicilio en... e D.N.I./C.I.F..., en nome propio (ou en representación de...), declaro:</p>
<p>Primeiro.-Que son coñecedor do anuncio publicado no Boletín (Diario)... no que se contén a convocatoria pública para a adxudicación polo procedemento de concurso dun contrato de seguro sobre diversos bens, dereitos, e responsabilidades do Concello de Viveiro, coa duración e alcance sinalados no prego de condicións económico-administrativas, que coñezo integramente e acepto.</p>
<p>Segundo.-Que ofrezo realiza-las prestacións seguintes e de acordo coas seguintes tarifas e co detalle que nos correspondentes engadidos se relacionan:</p>
<p>Terceiro.-Que como aclaración e complemento do exposto se aporta a seguinte documentación:...</p>
<p>9º Gastos.-Tódolos derivados dos anuncios, informes e tramitación serán de conta do adxudicatario.</p>
<p>Viveiro, 6 de outubro de 1994.</p>
<p>César Aja Mariño</p>
<p>Alcalde de Viveiro</p>

