---
date: '2015-05-22'
id: C3K1-080515-0003
page: 20326
number: 95
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 24 de abril de 2015, da Xefatura Territorial de Ourense, pola que se
  notifica a resolución do expediente sancionador 2014125TA-OU incoado por
  infracción en materia sanitaria.
range: Cédula
url: >-
  https://www.xunta.gal/dog/Publicados/2015/20150522/AnuncioC3K1-080515-0003_gl.html
---
<p>Con data do 19 de marzo de 2015, a xefa territorial de Ourense acordou a resolución do expediente sancionador 2014125TA-OU, incoado a Fernández García, Francisco, DNI 76722010J, con domicilio na rúa Pablo Picasso, 10, 1º D, 32002 Ourense.</p>
    <p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio desta cédula, e segundo o disposto no número 5 do referido artigo, notifícase a Fernández García, Francisco DNI 76722010J, o contido do referido acordo de resolución que figura como anexo, para que poida ter coñecemento del.</p>
    <p>Así mesmo, fáiselle saber o dereito que o asiste para interpoñer recurso de alzada, ante a conselleira de Sanidade, no prazo dun mes contado desde o día seguinte ao da publicación desta cédula, segundo establece o artigo 115 da Lei 30/1992, do 26 de novembro, recordándolle o seu dereito a consultar o expediente, depositado nas dependencias desta xefatura territorial, sita na avenida de Zamora, nº 13, de Ourense, e a obter, de ser o caso, copia del, segundo o previsto na letra a) do artigo 35 da citada Lei 30/1992, do 26 de novembro.</p>
    <p>En caso de conformidade co contido desta resolución, o aboamento voluntario da sanción poderá facerse no seguinte prazo: 1) as notificadas entre os días 1 e 15 de cada mes, desde a data da notificación ata o día 20 do mes posterior ou, se este non for hábil, ata o inmediato día hábil seguinte, e 2) as notificadas entre os días 16 e último de cada mes, desde a data da notificación ata o día 5 do segundo mes posterior ou, se este non for hábil, ata o inmediato día hábil seguinte. Todo isto mediante o ingreso que poderá efectuar en calquera oficina de NCG Banco, S.A. (Novagalicia banco); en BBVA, transacción 1316, NIF S1511001H, ou en Banesto, empregando os impresos normalizados que lle facilitarán nas dependencias desta xefatura territorial. O pagamento voluntario porá fin ao expediente; de non facelo así, procederase ao seu cobramento pola vía de constrinximento.</p>
    <p>Esta cédula expídese para que conste e lle sirva de notificación ao interesado, en cumprimento do disposto no artigo 59.5 da Lei 30/1992, do 26 de novembro.</p>
    <p>Ourense, 24 de abril de 2015</p>
    <footer><p>María Villar Suárez<br>Xefa territorial de Ourense</p></footer>
    <h2>ANEXO</h2>
    <p>Nº de expediente: 2014125TA-OU.</p>
    <p>Interesado: Fernández García, Francisco.</p>
    <p>DNI/NIF/CIF: 76722010J.</p>
    <p>Último enderezo coñecido: rúa Pablo Picasso, 10, 1º D, 32002 Ourense.</p>
    <p>Feito imputado: infracción da lexislación aplicable en materia sanitaria.</p>
    <p>Preceptos infrinxidos: Lei 28/2005, do 26 de decembro. </p>
    <p>Tipificación: leve.</p>
    <p>Sanción imposta: trinta euros (30,00 euros).</p>

