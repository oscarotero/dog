---
date: '2017-11-22'
id: G0007-021117-0001
page: 53593
number: 222
agency: Xulgado do Social número 3 de Santiago de Compostela
section: V. Administración de xustiza.
title: EDICTO (DOI 721/2017 M).
range: Edicto
url: >-
  https://www.xunta.gal/dog/Publicados/2017/20171122/AnuncioG0007-021117-0001_gl.html
---
<p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento de despedimento obxectivo individual 721/2017 deste xulgado do social, seguido por instancia de Marcelo Cachafeiro Silveiro contra Turmens Logística Urgente, S.L. e o Fogasa, sobre despedimento, ditouse a seguinte resolución:</p>
    <p>Providencia da maxistrada xuíza Elena Calleja Curros.</p>
    <p>Santiago de Compostela, 2 de novembro de 2017.</p>
    <p>Accédese á práctica da proba documental anticipada interesada no 2º outrosí digo da demanda e para tal fin requírase a demandada para que achegue con antelación á vista de contratos de traballo de Marcelo Cachafeiro Silveiro; de nóminas correspondentes aos meses de xuño a agosto de 2017, ambos incluídos; de albarás de recollida/entrega de mercadoría aos clientes da empresa, asinados por Marcelo Cachafeiro, desde novembro de 2011 ata agosto de 2017.</p>
    <p>Notifíquese ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: mediante recurso de reposición, que se interpoñerá ante quen dita esta resolución, no prazo de tres días hábiles seguintes á súa notificación, con expresión da infracción que a xuízo do recorrente contén esta, sen que a interposición do recurso teña efectos suspensivos con respecto á resolución impugnada.</p>
    <p>Así o acorda e asina a súa señoría. Dou fe.</p>
    <p>O/a maxistrado/a xuíz/a O/a letrado/a da Administración de xustiza</p>
    <p>E para que sirva de notificación en legal forma a Turmens Logística Urgente, S.L., en ignorado paradoiro, expido o presente para a súa inserción no Diario Oficial de Galicia e no taboleiro de anuncios deste xulgado.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 2 de novembro de 2017</p>
    <footer><p>A letrada da Administración de xustiza</p></footer>

