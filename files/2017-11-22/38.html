---
date: '2017-11-22'
id: C3K1-091117-0002
page: 53630
number: 222
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 31 de outubro de 2017, da Xefatura Territorial de Pontevedra, pola
  que se notifica o acordo de inicio do expediente sancionador 2017432AL-PO por
  infracción en materia de seguridade alimentaria.
range: Cédula
url: >-
  https://www.xunta.gal/dog/Publicados/2017/20171122/AnuncioC3K1-091117-0002_gl.html
---
<p>Con data do 5 de outubro de 2017, a xefa territorial da Consellería de Sanidade de Pontevedra ditou acordo de inicio do expediente sancionador 2017432AL-PO, incoado na Xefatura Territorial da Consellería de Sanidade de Pontevedra contra Vigo Eventos, S.L., con CIF B36998912, explotadora de empresa alimentaria do establecemento cafetaría do Pazo de Congresos de Vigo.</p>
    <p>Tras intentar a notificación deste acordo consonte o artigo 40 e seguintes da Lei 39/2015, do 1 de outubro, do procedemento administrativo común das administracións públicas, non se puido efectuar, polo que, mediante esta cédula se lle notifica a Vigo Eventos, S.L., con CIF B36998912, explotadora de empresa alimentaria do establecemento cafetaría do Pazo de Congresos de Vigo, o contido do dito acordo que figura no anexo, segundo o disposto no artigo 44 da dita lei, para o seu coñecemento.</p>
    <p>Tamén se lle fai saber o dereito que o asiste, ao abeiro do disposto no artigo 76 da Lei 39/2015, do 1 de outubro, do procedemento administrativo común das administracións públicas, para presentar alegacións, ante esta xefatura territorial, no prazo de quince (15) días hábiles, contados desde o seguinte ao da publicación desta cédula, lembrándolle o seu dereito a consultar o expediente, depositado nas dependencias desta xefatura, sita en Pontevedra, no Edificio Administrativo da Xunta de Galicia; rúa Fernández Ladreda, nº 43-1º andar, e a obter, se é o caso, copia del, segundo o previsto no artigo 53.1.a) da dita lei.</p>
    <p>Notifícaselle tamén que, de non efectuar alegacións sobre o contido do dito acordo no citado prazo, o acordo de inicio poderá ser considerado proposta de resolución cando conteña un pronunciamento preciso acerca da responsabilidade imputada, consonte o artigo 64.2.f) da Lei 39/2015, do 1 de outubro.</p>
    <p>Advírteselle que, antes da resolución do procedemento, ten dereito ás reducións establecidas no artigo 85 da Lei 39/2015.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 44 da Lei 39/2015, do 1 de outubro. Así mesmo, faise constar que a eficacia da notificación quedará supeditada á súa publicación no taboleiro de edictos único do Boletín Oficial del Estado (TEU do BOE).</p>
    <p>Pontevedra, 31 de outubro de 2017</p>
    <footer><p>Ángeles Feijoo-Montenegro Fernández<br>Xefa territorial de Pontevedra</p></footer>
    <h2>ANEXO</h2>
    <p>Número de expediente: 2017432AL-PO.</p>
    <p>Denunciada: Vigo Eventos, S.L., con CIF B36998912, explotadora de empresa alimentaria do establecemento cafetaría do Pazo de Congresos de Vigo.</p>
    <p>Último enderezo coñecido: rúa Beiramar, nº 58, do concello de Vigo, Pontevedra.</p>
    <p>Feito imputado: suposta infracción en materia de seguridade alimentaria.</p>
    <p>Preceptos presuntamente infrinxidos: </p>
    <p>a) Artigo 6 do Regulamento (CE) 852/2004, do 29 de abril, relativo á hixiene dos produtos alimenticios.</p>
    <p>b) Artigos 2 e 5 do Real decreto 191/2011, do 18 de febreiro, sobre Rexistro Xeral Sanitario de Empresas Alimentarias e Alimentos (sobre empresas e establecementos alimentarios suxeitos a inscrición).</p>
    <p>Tipificación: unha infracción administrativa tipificada como grave no artigo 51.2 da Lei 17/2011, do 5 de xullo, de seguridade alimentaria e nutrición.</p>
    <p>Sanción proposta: cinco mil un euros (5.001,00 €).</p>

