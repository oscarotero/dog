---
date: '2017-11-22'
id: L113-031117-0001
page: 53668
number: 222
agency: Concello de Brión
section: VI. Anuncios. b) Administración local.
title: ANUNCIO de información pública de aprobación inicial de estudo de detalle.
range: Anuncio
url: >-
  https://www.xunta.gal/dog/Publicados/2017/20171122/AnuncioL113-031117-0001_gl.html
---
<p>A Xunta de Goberno Local, na sesión que tivo lugar o 25 de outubro de 2017, acordou aprobar inicialmente o documento denominado estudo de detalle para reaxuste de aliñacións, presentado por Ramón Iglesias Leboráns e redactado polo arquitecto Luis Antonio Garea Rodríguez, do 3.7.2017, presentado no Concello o 17.7.2017 (r.e. 3148), para o reaxuste de aliñacións das parcelas con referencias catastrais 15013B50300287, 15013B50300286 e 7920405NH2472S, que dan fronte á estrada AC-300, no lugar de Sabaxáns (Bastavales).</p>
    <p>En cumprimento do artigo 80.2 da Lei 2/2016, do 10 de febreiro, do solo de Galicia, o expediente sométese a información pública polo prazo dun mes, contado a partir do día seguinte ao da última das publicacións deste anuncio no Diario Oficial de Galicia e nun dos xornais de maior difusión na provincia, para que calquera interesado poida consultalo e formular, de ser o caso, as alegacións que considere oportunas.</p>
    <p>A documentación do estudo de detalle pódese consultar no Departamento de Urbanismo, das 9.00 ás 14.00 horas, de luns a venres.</p>
    <p>Brión, 30 de outubro de 2017</p>
    <footer><p>José Luis García García<br>Alcalde</p></footer>

