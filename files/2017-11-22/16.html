---
date: '2017-11-22'
id: G0168-021117-0002
page: 53585
number: 222
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (DSP 144/2017).
range: Edicto
url: >-
  https://www.xunta.gal/dog/Publicados/2017/20171122/AnuncioG0168-021117-0002_gl.html
---
<p>Eu, Marta Yanguas del Valle, letrada da Administración de xustiza do Xulgado do Social número 4 de reforzo da Coruña, fago saber que no procedemento sobre despedimento/cesamentos en xeral 144/2017 deste xulgado do social, seguido por instancia de Pedro Cota Gómez contra Nortconsulting Sistemas, S.L., Nortconsulting Soluciones, S.L.U. e o Fogasa, sobre despedimento, ditouse a seguinte resolución:</p>
    <p>«Xuíz: Javier López Cotelo</p>
    <p>Procedemento: despedimento número 144/2017</p>
    <p>Demandante: Pedro Cota Gómez (letrada: Sra. Bregua López)</p>
    <p>Demandados:</p>
    <p>– Nortconsulting Sistemas, S.L.</p>
    <p>– Nortconsulting Soluciones, S.L.U. (letrada: Sra. Rey López)</p>
    <p>– Fogasa</p>
    <p>Sentenza 590/2017.</p>
    <p>A Coruña, 30 de outubro de 2017.</p>
    <p>Resolución.</p>
    <p>1º. Estimo a demanda sobre despedimento formulada por Pedro Cota Gómez fronte a Nortconsulting Sistemas, S.L. e fronte a Nortconsulting Operaciones, S.L.U. e, en consecuencia, declaro a improcedencia do despedimento e condeno as demandadas a que readmitan inmediatamente o traballador nas mesmas condicións que rexían antes de producirse o despedimento, ou ben, a elección da empresa, a que extinga a relación laboral con aboamento da indemnización detallada no número segundo desta resolución. Todo iso con aboamento, no caso de opción pola readmisión, dos salarios de tramitación que non percibise ata a notificación da presente sentenza.</p>
    <p>A devandita opción deberá exercerse en cinco días a partir da notificación desta sentenza, mediante escrito ou comparecencia ante este xulgado. Transcorrido o devandito termo sen que se optase, entenderase que procede a readmisión.</p>
    <p>2º. A indemnización que deben aboar as empresas demandadas solidariamente, segundo o disposto no número anterior, é a seguinte:</p>
    <p>– En concepto de indemnización, de optar a empresa por ela, a cantidade de 24.194,04 euros.</p>
    <p>– En concepto de salarios de trámite, para o caso de opción pola readmisión, os deixados de percibir desde a data do despedimento e ata a notificación da presente sentenza, calculados a razón de 72,44 €/día.</p>
    <p>O Fogasa deberá pasar polo resolto na presente resolución.</p>
    <p>Inscríbase a presente resolución no libro de sentenzas e déixese testemuño desta no presente procedemento.</p>
    <p>Notifíquese esta sentenza ás partes, advertíndolles que contra ela se poderá interpoñer recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución por comparecencia ou mediante escrito, pasados os cales se declarará firme e se procederá ao seu arquivamento.</p>
    <p>Así o pronuncio, mando e asino».</p>
    <p>E para que sirva de notificación en legal forma a Nortconsulting Sistemas, S.L., en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 30 de outubro de 2017</p>
    <footer><p>A letrada da Administración de xustiza</p></footer>

