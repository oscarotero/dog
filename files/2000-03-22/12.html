---
date: '2000-03-22'
id: 6D8E
page: 3
number: 57
agency: XULGADO DE PRIMEIRA INSTANCIA E INSTRUCCIÓN DE PADRÓN
section: V. ADMINISTRACIÓN DE XUSTIZA
title: Edicto (135/1991).
range: Edicto
url: 'https://www.xunta.gal/dog/Publicados/2000/20000322/Anuncio6D8E_gl.html'
---
<p>Eu, Luis Fernández-Arias González, secretario do Xulgado de Primeira Instancia e Instrucción único de Padrón (A Coruña), fago saber que nesta secretaría do meu cargo e co número 135/1991, se tramita procedemento de xuízo de cognición, por instancia de Carmen, Antonio, Federico, Manuel e María Cajaraville Balado, contra José Cajaraville Piñeiro, no que se dictou resolución do día da data, da que se transcribe literalmente a parte dispositiva:</p>
<p>«Que procede reitera-la aprobación do remate da poxa practicada con data do dezasete de decembro de mil novecentos noventa e nove, realizada nos autos do que dimana esta resolución pola cantidade dun millón oitocentas oitenta e sete mil trescentas trinta e catro pesetas, e declara-la adxudicación do ben ó que se fai referencia no feito primeiro deste proveído. (Rústico, número 149 do Plan xeral de concentración parcelaria da parroquia de Carcacía, Rumille, concello de Padrón. Terreo dedicado a prado, labradío e monte no sitio de Cacheiro, de corenta e sete áreas, dezanove centiáreas, que linda: norte, con José Cajaraville Ares (148); sur, con Elvira Iglesias Buela (150), Rosa Iglesias Buela (151), Ramón Iglesias Buela (152), Peregrina Iglesias Buela (153), Flora Buján Piñeiro (154), María Rodríguez Casal (155) e Manuel Pereira Espiñeira (156); leste, camiño, canle de auga no medio e, oeste, zona excluída. Neste predio penetra unha canle de auga. Inscrito no Rexistro da Propiedade de </p>
<p>Padrón, no tomo 497 do arquivo, libro 113 de Padrón, folio 135, predio 10.350) a prol de Carmen Cajaraville Balado, con DNI 33.038.451, e con domicilio na rúa Rosalía de Castro, número 16 de Padrón (A Coruña).</p>
<p>No momento en que sexa firme esta providencia, expídaselle ó adxudicatario testemuño deste, co visto e prace do xuíz, que servirá de título bastante para a inscrición do predio ó seu favor no Rexistro da Propiedade, entendéndose, conforme establece o artigo 1512, subsistentes as cargas e gravames e que o rematante os acepta e queda subrogado na súa responsabilidade.</p>
<p>Por estar en ignorado paradoiro o demandado José Cajaraville Piñeiro, notifíqueselle esta resolución mediante a publicación de edicto no Diario Oficial de Galicia, facéndoselle saber que está á sua disposición na conta de consignacións deste xulgado a cantidade de seiscentas vintenove mil cento once pesetas.</p>
<p>Notifíqueselles esta resolución ás partes. Fágase saber que non é firme e que contra ela cabe interpor recurso de reposición no prazo de tres días perante este xulgado.»</p>
<p>E para que lle sirva de notificación ó referido demandado en paradoiro descoñecido, expido e asino este edicto en Padrón o dezanove de febreiro de dous mil.</p>
<p>O secretario</p>
<p>Rubricado</p>

