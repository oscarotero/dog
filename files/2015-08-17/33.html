---
date: '2015-08-17'
id: CA04-150515-0001
page: 33779
number: 155
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 12 de maio de 2015, da Xefatura Territorial de Ourense, pola se
  conceden as autorizacións administrativas previa e de construción dunha
  instalación eléctrica no concello de Ourense (expediente IN407A 2015/11-3).
range: Resolución
url: >-
  https://www.xunta.gal/dog/Publicados/2015/20150817/AnuncioCA04-150515-0001_gl.html
---
<p>Visto o expediente para outorgamento das autorizacións administrativas previa e de construción da instalación eléctrica que a seguir se describe:</p>
    <p>Solicitante: Ministerio de Educación, Cultura e Deporte.</p>
    <p>Domicilio social: r/ Alfonso XII, 3-5, 28014 Madrid.</p>
    <p>Denominación: LMT, CT1 e LMT, CT2 para biblioteca e arquivo histórico, respectivamente.</p>
    <p>Situación: Ourense.</p>
    <p>Características técnicas:</p>
    <p>– LMT biblioteca: LMT subterránea de 17 m de lonxitude a 20 kV, con condutor RHZ1-2OL 12/20 kV 3 (1×240 mm2), que discorre entre o centro de seccionamento do expediente 2014/037 e o CT biblioteca.</p>
    <p>– CT1 biblioteca: aparellaxe para o nivel de tensión 20 kV, cela modular de remonte, cela modular de protección de transformador e cela de medida. Transformador trifásico de potencia 630 kVA e R/T 20.000/400-230 V.</p>
    <p>– LMT arquivo: LMT subterránea de 10 m de lonxitude 20 kV con condutor<br>RHZ1-2OL 12/20 kV 3 (1×95 mm2), que discorre entre o centro de seccionamento do expediente 2014/37 e o CT arquivo.</p>
    <p>– CT2 arquivo: aparellaxe para o nivel de tensión 20 kV, cela modular de remonte, cela modular de protección e transformador e cela de medida. Transformador trifásico de potencia 630 kVA e R/T 20.000/400-230 V.</p>
    <p>Orzamento: 71.654,87 euros.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Conceder a autorización previa e a autorización administrativa de construción á dita instalación, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente. Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e o ambiente.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra a presente resolución poderá interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación ou publicación desta resolución; tamén poderá interpor calquera outro recurso que considere pertinente ao seu dereito.</p>
    <p>Ourense, 12 de maio de 2015</p>
    <footer><p>Alfonso Tomás Paz Doniz<br>Xefe territorial de Ourense</p></footer>

