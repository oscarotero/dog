---
date: '2015-08-17'
id: G0007-270715-0002
page: 33747
number: 155
agency: Xulgado do Social número 3 de Santiago de Compostela
section: V. Administración de xustiza.
title: EDICTO (255/2015).
range: Edicto
url: >-
  https://www.xunta.gal/dog/Publicados/2015/20150817/AnuncioG0007-270715-0002_gl.html
---
<p>DOI. Despedimento obxectivo individual 255/2015 </p>
    <p>Procedemento orixe: </p>
    <p>Sobre despedimento </p>
    <p>Demandante: Elena Antelo Antelo</p>
    <p>Demandados: Viprotec Outes, S.L.U., PC 83, S.L., Fogasa </p>
    <p>Eu, Susana Varela Amboage, secretaria do Xulgado do Social número 3 de Santiago de Compostela, fago saber que por resolución ditada o día 27.7.2015, no proceso seguido por instancia de Elena Antelo Antelo contra Viprotec Outes, S.L.U. e PC 83, S.L., rexistrado co número 255/2015, se acordou citar a Viprotec Outes, S.L.U. e PC 83, S.L., en ignorado paradoiro, co fin de que comparezan na sala de vistas do Xulgado do Social número 3, situado na rúa Berlín, s/n, polígono das Fontiñas, CP 15707, o día 15.9.2015, ás 10.40 horas e ás 10.45 horas, para a celebración dos actos de conciliación e, de ser o caso, xuízo. Poderán comparecer persoalmente ou mediante persoa legalmente apoderada e deberán acudir con todos os medios de proba de que intenten valerse, coa advertencia de que é única convocatoria e que os ditos actos non se suspenderán por falta inxustificada de asistencia.</p>
    <p>Fáiselles saber que teñen á súa disposición na oficina xudicial a cédula de citación, copia da demanda e decreto de admisión, e demais resolucións e documentos existentes no procedemento.</p>
    <p>Advírteselles aos destinatarios que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>No caso de que pretendan comparecer ao acto do xuízo asistidos de avogado ou representados tecnicamente por graduado social colexiado, ou representados por procurador, porán esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, con obxecto de que, trasladada tal intención ao demandante, poida este estar representado tecnicamente por graduado social colexiado ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de valerse no acto de xuízo de avogado, procurador ou graduado social colexiado.</p>
    <p>Para que lles sirva de citación a Viprotec Outes, S.L.U. e PC 83, S.L., expídese esta cédula para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>Santiago de Compostela, 27 de xullo de 2015</p>
    <footer><p>A secretaria xudicial</p></footer>

