---
date: '2013-03-18'
id: L212-260213-0001
page: 8242
number: 54
agency: Concello de Cotobade
section: VI. Anuncios. b) Administración local.
title: >-
  ANUNCIO da aprobación inicial da modificación puntual das normas subsidiarias
  de planeamento municipal do concello de Cotobade para a dotación de solo
  urbanizable industrial.
range: Anuncio
url: >-
  https://www.xunta.gal/dog/Publicados/2013/20130318/AnuncioL212-260213-0001_gl.html
---
<p>O Pleno da Corporación Municipal do Concello de Cotobade, en sesión ordinaria celebrada o 25 de febreiro de 2013, adoptou acordo de aprobación inicial da modificación puntual das normas subsidiarias de planeamento municipal para a dotación de solo urbanizable industrial nas parroquias de San Xurxo de Sacos e Viascón. </p>
    <p>De conformidade co establecido no artigo 85.2 da Lei 9/2002, de ordenación urbanística e protección do medio rural de Galicia, sométese o expediente a información pública durante o prazo de dous meses mediante anuncio que se publicará no <em>Diario Oficial de Galicia</em> e en dous dos xornais de maior difusión da provincia. </p>
    <p>En virtude do disposto no artigo 77 da Lei 9/2002, do 30 de decembro, o dito acordo de aprobación inicial determina a suspensión do procedemento de outorgamento de licenzas naqueles ámbitos do territorio cuxas novas determinacións supoñan a modificación da ordenación urbanística vixente.</p>
    <p>Cotobade, 26 de febreiro de 2013</p>
    <footer><p>Jorge Cubela López<br>Alcalde</p></footer>

