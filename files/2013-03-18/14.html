---
date: '2013-03-18'
id: G2187-260213-0010
page: 8154
number: 54
agency: Xulgado de Primeira Instancia número 4 de Vigo
section: V. Administración de xustiza.
title: EDICTO (636/2012).
range: Edicto
url: >-
  https://www.xunta.gal/dog/Publicados/2013/20130318/AnuncioG2187-260213-0010_gl.html
---
<p>Ángel Gómez Santos, secretario xudicial do Xulgado de Primeira Instancia número 4 de Vigo, polo presente anuncio:</p>
    <p>No presente procedemento seguido por instancia de Juliana Bonifacio de la Herrera fronte a Promociones Badía Vigo, S.L. ditouse sentenza, cuxo encabezamento e ditame son do teor literal seguinte:</p>
    <p>Sentenza nº 15/2013.</p>
    <p>Vigo, 15 de xaneiro de 2013.</p>
    <p>Vistos por min, Manuel Ángel Pereira Costas, maxistrado do Xulgado de Primeira Instancia número 4 de Vigo, os presentes autos de xuízo verbal que co número 636/2012 que se seguen por instancia de Juliana Bonifacio de la Herrera, a cal actúa no seu propio nome e en beneficio da súa sociedade de gananciais, representada pola procuradora Auxiliadora Ruiz Sánchez e dirixida pola letrada Celeste María Barco Vega, contra Promociones Badía Vigo, S.L., declarada en situación de rebeldía procesual, os cales teñen por obxecto unha pretensión de responsabilidade extracontractual.</p>
    <p>Antecedentes de feito.</p>
    <p>Primeiro. O día 30 de xullo de 2012, a procuradora Auxiliadora Ruiz Sánchez, actuando en nome e representación de Juliana Bonifacio de la Herrera, a cal actúa no seu propio nome e en beneficio da súa sociedade de gananciais, formulou demanda de xuízo verbal contra Promociones Badía Vigo, S.L., na que, tras facer invocación dos feitos e fundamentos de dereito que considerou axeitados, remataba solicitando que fose ditada sentenza pola: </p>
    <p>1. Que fose declarado que o demandado debía retirar o entullo do seu predio e reconstruír o muro. </p>
    <p>2. Que fose condenado o demandado a manter limpo o seu predio, de xeito suficiente para que non se volvesen producir danos no muro de separación nin se filtrase a vexetación ata a vivenda da demandante. </p>
    <p>3. Que se condenase o demandado a avirse ás anteriores manifestacións, así como ao pagamento das custas procesuais e os xuros legais desde a data da interposición da demanda.</p>
    <p>Segundo. Mediante Decreto do 18 de setembro de 2012 foi admitida a trámite, despois de emendado o defecto apreciado nela (falta de acreditación da representación procesual), acordándose nel a súa substanciación polos trámites do xuízo verbal, con traslado á parte demandada e citación de ambas as dúas partes para a celebración da correspondente vista.</p>
    <p>Terceiro. O día 11 de decembro de 2012 tivo lugar a celebración da vista do xuízo verbal, coa comparecencia de todas as partes, agás a demandada, que foi declarada en situación de rebeldía procesual.</p>
    <p>Concedida a palabra á demandante, a súa avogada ratificou a súa demanda do xeito que consta nas actuacións.</p>
    <p>A parte demandante propuxo como medios probatorios a proba documental, a testemuñal e mais a pericial, que foron admitidas.</p>
    <p>Tras a práctica das probas admitidas, do xeito que figura nas actuacións, quedaron a seguir conclusos os autos para ditar sentenza.</p>
    <p>Resolución:</p>
    <p>Estimo parcialmente a demanda interposta por Juliana Bonifacio de la Herrera contra Promociones Badía Vigo, S.L., facendo, en consecuencia, os seguintes pronunciamentos:</p>
    <p>1º Condeno a Promociones Badía Vigo, S.L. a realizar os traballos precisos para impedir que a vexetación existente no predio da súa propiedade, que linda polo vento oeste da demandante, voe sobre a propiedade desta última, procedendo, se é o caso, á curta das pólas ou vexetación que invadan a propiedade da demandante. Sen que proceda dar acollida a ningún outro dos pedimentos contidos no escrito de demanda.</p>
    <p>2º Non procede efectuar pronunciamento condenatorio en materia de custas procesuais.</p>
    <p>Notifíquese esta sentenza ás partes, ás cales se lle fará saber que é firme e que contra ela non cabe formular recurso de ningún tipo.</p>
    <p>Así o acordo, mando e asino.</p>
    <p>E atopándose o dito demandado, Promociones Badía Vigo, S.L., en paradoiro descoñecido, expídese o presente co fin de que sirva de notificación en forma a este. </p>
    <p>Vigo, 21 de xaneiro de 2013</p>
    <footer><p>O secretario xudicial</p></footer>

