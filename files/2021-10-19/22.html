---
date: '2021-10-19'
id: G0596-071021-0003
page: 50974
number: 201
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 7 de outubro de 2021, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello de Ribeira de Piquín (expediente IN407A
  2021/72 AT).
range: Resolución
url: >-
  https://www.xunta.gal/dog/Publicados/2021/20211019/AnuncioG0596-071021-0003_gl.html
---
<p>Visto o expediente para outorgamento da autorización administrativa previa e de construción para a instalación eléctrica que a seguir se describe:</p>
    <p>Peticionaria: BEGASA.</p>
    <p>Domicilio social: rúa Aller Ulloa, Ramón María, 9. 27003 Lugo.</p>
    <p>Denominación: centro de transformación asociado a almacenamiento de energía por baterías en Chao.</p>
    <p>Situación: concello de Ribeira de Piquín.</p>
    <p>Visado: si, Colexio Oficial de Enxeñeiros Industriais de Galicia con número de visado 20212223 con data do 30 de xullo de 2021.</p>
    <p>Características técnicas principais:</p>
    <p>• Centro de transformación prefabricado Chao, cunha potencia máxima admisible de 250 kVA e unha potencia instalada de 250 kVA no cal se instalan dúas celas de liña telemandadas, unha de protección con interruptor automático e unha con aloxamento de TT´s enchufables de medida de tensión en barras.</p>
    <p>• Liña soterrada de alta tensión a 20 kV con orixe no OCR Chao de Pousadoiro e final no CT proxectado, cunha lonxitude de 60 metros de condutor tipo RHZ1-240.</p>
    <p>• Liña soterrada de alta tensión a LAAT A Fonsagrada a 20 kV (apoio A20231), con orixe no CT proxectado Chao e final na conversión aérea a soterrada en apoio metálico LAAT enderezo Ouviaña-A Fonsagrada-Chao Pousadoiro, cunha lonxitude de 105 metros en condutor RHZ1-240.</p>
    <p>Finalidade da explotación: mellora de instalacións.</p>
    <p>Orzamento: 158.587,67 €.</p>
    <p>Documentación complementaria:</p>
    <p>• Separata para o concello de Ribeira de Piquín.</p>
    <p>• Separata para a Confederación Hidrográfica do Cantábrico.</p>
    <p>Esta xefatura territorial, de acordo cas competencias que resultan do Decreto 230/2020, do 23 de decembro, polo que se establece la estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>En relación coa instalación de alta tensión, conceder a autorización administrativa previa e de construción ás ditas instalacións sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento das seguintes condicións:</p>
    <p>Primeira: as instalacións deberán axustarse na súa execución ao disposto no citado proxecto de execución, debendo realizarse a dirección de obra por técnico competente.</p>
    <p>Segunda: a peticionaria asegurará o mantemento e vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira: en todo momento deberán cumprirse as normativas e directrices vixentes que sexan de aplicación, en particular, canto establece a Lei 24/2013, do 26 de decembro, do sector eléctrico, o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas da alta tensión e as súas instrucións técnicas complementarias, o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente primeiro e conselleiro de Economía, Empresa e Innovación no prazo dun mes, a partir do día seguinte o da notificación ou publicación desta resolución; tamén se poderá interpor calquera outro recurso que considere pertinente ao seu dereito.</p>
    <p>Lugo, 7 de outubro de 2021</p>
    <footer><p>Gustavo José Casasola de Cabo<br>Xefe territorial de Lugo</p></footer>

