---
date: '2021-10-19'
id: L499-131021-0001
page: 51068
number: 201
agency: Concello de Burela
section: VI. Anuncios. b) Administración local.
title: >-
  ANUNCIO de aprobación inicial do Plan especial de infraestruturas e dotacións
  relativo ao predio situado na rúa Luís Seoane, correspondente ás parcelas con
  referencias catastrais 27068A061002080000ES, 002200300PJ33E0001HK,
  002200400PJ33E0001WK e 002200500PJ33E0001AK.
range: Anuncio
url: >-
  https://www.xunta.gal/dog/Publicados/2021/20211019/AnuncioL499-131021-0001_gl.html
---
<p>A Xunta de Goberno Local, na súa sesión do 11 de agosto de 2021, adoptou, entre outros, o acordo de aprobar inicialmente o documento do Plan especial de infraestruturas e dotacións relativo ao predio radicado na rúa Luís Seoane, correspondente ás parcelas con referencias catastrais 27068A061002080000ES, 002200300PJ33E0001HK, 002200400PJ33E0001WK e 002200500PJ33E0001AK.</p>
    <p>Este acordo determinará, por si só, a suspensión do procedemento de outorgamento de licenzas naqueles ámbitos do territorio obxecto de planeamento, no caso de que as novas determinacións deste supoñan a modificación da ordenación urbanística vixente. Para estes efectos, determínase expresamente a área afectada.</p>
    <p>Esta eventual suspensión terá unha duración máxima de dous (2) anos, contados desde a dita aprobación inicial, e, en calquera caso, extinguirase coa aprobación definitiva do plan. Durante ela poderanse autorizar usos e obras provisionais nos termos do artigo 89 da Lei 2/2016, do 10 de febreiro. </p>
    <p>O citado plan especial, así como o expediente administrativo de que deriva, sométense ao trámite de información pública durante o prazo de dous (2) meses, contado a partir da data de publicación deste anuncio no <em>Diario Oficial de Galicia</em>, e sen prexuízo da súa publicación nun dos xornais de maior difusión na provincia, así como da súa inserción no taboleiro municipal de edictos e anuncios.</p>
    <p>Lugar e horario de exhibición: dependencias do Departamento de Urbanismo, na casa do concello, 2º andar, de luns a venres (excepto festivos), das 9.00 ás 14.00 horas. </p>
    <p>Burela, 9 de setembro de 2021 </p>
    <footer><p>Alfredo Llano García <br>Alcalde</p></footer>

