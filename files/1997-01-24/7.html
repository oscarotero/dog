---
date: '1997-01-24'
id: 2B46
page: 801
number: 16
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 18 de decembro de 1996, da Delegación Provincial de Pontevedra,
  pola que se dispón o depósito e publicación no Diario Oficial de Galicia do
  convenio colectivo extraestatutario de eficacia limitada da empresa
  Transportes Auto Galicia, S.L.
range: Resolución
url: 'https://www.xunta.gal/dog/Publicados/1997/19970124/Anuncio2B46_gl.html'
---
<p>Visto o texto do convenio colectivo para a empresa Transportes Auto Galicia, S.L., que tivo entrada nesta delegación provincial o día 12-12-1996, subscrito en representación da parte económica por unha representación da empresa, e daa parte social, polos seus traballadores, toda vez que non ten cargo representativo sindical, trátase dun convenio colectivo extraestatutario, con forza de obrigar soamente ós seus asinantes. Polo que a teor do establecido no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, dado o interese xeral do coñecemento da dita norma laboral, esta delegación provincial,</p>
<p>ACORDA:</p>
<p>Primeiro.-Ordena-lo seu depósito no Servicio de Relacións Laborais, Sección de Mediación Arbitraxe e Conciliación do convenio colectivo extraestatutario de eficacia limitada da empresa Transporte Auto Galicia, S.L.</p>
<p>Segundo.-Dispoñe-la súa publicación no Diario Oficial de Galicia.</p>
<p>Vigo, 18 de decembro de 1996.</p>
<p>Antonio Coello Bufill</p>
<p>Delegado provincial de Pontevedra (Vigo)</p>
<p>Convenio colectivo de traballo para a empresa Transportes Auto Galicia, S.L.</p>
<p>Artigo 1º.-Ámbito de aplicación.</p>
<p>O presente convenio regula as relacións laborais da empresa Transportes Auto Galicia, S.L. e afecta a todo o persoal pretencente ó cadro de persoal, así como ós traballadores que ingresen durante a súa vixencia.</p>
<p>Artigo 2º.-Vixencia e duración.</p>
<p>O presente convenio entrará en vigor o día da súa publicación no BOP, se ben os seus efectos económicos se retrotraerán ó 1 de abril de 1996. Terá unha duración de dous anos e entenderase prorrogado de ano en ano, agás denuncia de calquera das partes con tres meses de antelación, polo menos, á data do seu remate. A dita denuncia deberá facerse por escrito dirixido á outra parte afectada polo convenio.</p>
<p>Sen prexuízo do anterior, os salarios pactados aplicaranse con vixencia dun ano, e os seus efectos rematarán o 31 de marzo de 1997.</p>
<p>Artigo 3º.-Ámbito persoal.</p>
<p>As presentes normas obrigan á totalidade do persoal contratado pola empresa, tanto se realizan función técnica como manual, exceptuando unicamente aquelas persoas ás que alude o artigo 2 do Estatuto dos traballadores.</p>
<p>Artigo 4º.-Compensación de melloras.</p>
<p>As condicións pactadas son compensables na súa totalidade coas que xa viñeran rexendo por mellora voluntaria concedida pola empresa.</p>
<p>Artigo 5º.-Absorción.</p>
<p>As melloras que por disposición legal ou regulamentaria poidan establecerse no futuro, serán absorbibles polos aumentos acordados no presente convenio, sempre e cando superen os beneficios que se concedan no seu conxunto.</p>
<p>Artigo 6º.-Situación persoais.</p>
<p>Respectaranse as situacións persoais que con carácter de cómputo anual excedan destas normas estrictamente ad personam.</p>
<p>Como as melloras económicas que se implantan en virtude deste convenio teñen o carácter de mínimas no seu conxunto, subsistirán os pactos, cláusulas e situacións de feito establecidas por costume xeral ou de lugar, implantadas pola empresa, que significarán condicións máis beneficiosas para os traballadores.</p>
<p>Artigo 7º.-Soldos e salarios.</p>
<p>Os soldos e salarios que corresponden ó persoal afectado polo presente convenio e para o primeiro ano de vixencia, son os que figuran na táboa anexa, maila antigüidade, se é o caso.</p>
<p>Para o segundo ano de vixencia, observaranse as recomendacións do Goberno sobre esta materia, e no seu defecto convirase a porcentaxe de aumento para aplicar á dita táboa, entre as dúas partes do convenio, tendo como base os acordos asinados a nivel nacional polas centrais sindicais e organizacións empresariais.</p>
<p>Artigo 8º.-Gratificacións extraordinarias.</p>
<p>As gratificacións extraordinarias do ano aboaranse na contía de trinta días e serán calculadas sobre a táboa salarial que corresponda, maila antigüidade, se é o caso. Denominaranse 25 de xullo, Nadal e beneficios e faranse efectivas antes do 22 de xullo, 22 de decembro e 15 de marzo, respectivamente.</p>
<p>Artigo 9º.-Vacacións.</p>
<p>O período anual de vacacións será de trinta días naturais. A data do seu desfrute fixarase de común acordo entre o empresario e o traballador, que tamén poderán convi-la división en varios períodos.</p>
<p>Artigo 10º.-Axudas de custo.</p>
<p>O persoal que saia da súa residencia por causas do servicio terá dereito a percibir unha indemnización polos gastos que se lle orixinen, que recibirá o nome de axudas de custo.</p>
<p>No caso de que non se traslade en vehículo da empresa, terá dereito a que se lle aboe o importe do billete en segunda clase, con dereito a liteira, se a viaxe fose nocturna.</p>
<p>O importe das axudas de custo completas será o que a seguir se expón:</p>
<p>Territorio nacional: 2.172 ptas.</p>
<p>Desprazamentos a Portugal: 3.078 ptas.</p>
<p>Restantes países estranxeiros: 4.921 ptas.</p>
<p>A contía das axudas de custo revisarase nos mesmos períodos de tempo e con idénticas porcentaxes cós salarios do convenio.</p>
<p>A empresa terá a facultade de asumi-lo pagamento de aloxamento e comida do traballador en substitución de axuda de custo.</p>
<p>Nos casos de destacamento, as axudas de custo establecidas no presente artigo sufrirán unha reducción do 33 por 100, sen prexuízo da facultade que o precedente parágrafo lle recoñece á empresa.</p>
<p>Devengarán axudas de custo enteiras os que saian da súa residencia antes das 12 horas e regresen despois das cero horas.</p>
<p>Percibirase a parte de axuda de custo correspondente ó xantar, sempre que o traballador saia da súa residencia antes das 20 horas e a chegada sexa despois das 22 horas.</p>
<p>A pernoctación corresponde ós que cheguen á residencia despois das cero horas.</p>
<p>O importe de cada unha das comidas e da pernoctación representará respectivamente o 35 e 30 por 100 co custo do almorzo.</p>
<p>Artigo 11º.-Xornada de traballo.</p>
<p>A xornada semanal ordinaria de traballo será de 40 horas efectivas para todo o persoal, de acordo co Estatuto dos traballadores. A xornada anual ordinaria será de 1.826 horas e 27 minutos de traballo efectivo. Cando a súa distribución no nivel de empresa supoña a superación das 40 horas semanais, o control e o cómputo da xornada verificarase trimestralmente en termos de media. Cando por razóns obxectivas sexa necesario, as partes negociarán outros sistemas de cómputo e control; respectarase en todo caso o tempo máximo de xornada ordinaria anual mencionada anteriormente.</p>
<p>Para efectos de xornada, será de aplicación o disposto no Real decreto 1561/1995, do 8 de novembro, e demais normas específicas para o sector de transportes.</p>
<p>Artigo 12º.-Domingos e festivos.</p>
<p>Os domingos e festivos non recuperables, que por necesidades do servicio sexan traballados, ou ben se dará o descanso outro día da semana anterior ou posterior, ou serán aboados co incremento que sinale a lexislación laboral vixente.</p>
<p>Artigo 13º.-Licencias e permisos.</p>
<p>O traballador, logo de aviso e xustificación, poderá ausentarse do traballo con dereito a remuneración, por algún dos motivos e polo tempo seguinte:</p>
<p>a) Quince días naturais en caso de matrimonio.</p>
<p>b) Dous días nos casos de nacemento de fillo ou enfermidade grave ou falecemento de parentes ata o segundo grao de consanguinidade ou afinidade. Cando, con tal motivo, o traballador necesite facer uin desprazamento para o efecto, o prazo será de catro días.</p>
<p>c) Un día por traslado do domicilio habitual.</p>
<p>d) Polo tempo indispensable para o cumprimento dun deber inescusable de carácter público e persoal. Cando conste nunha norma legal ou convencional un período determinado, observarase o que esta dispoña en canto a duración da ausencia e á súa compensación económica.</p>
<p>Cando o cumprimento do deber antes referido supoña a imposibilidade da prestación do traballo, debido en máis do 20 por 100 das horas laborables, nun período de tres meses, poderá a empresa pasa-lo traballador afectado á situación de excedencia regulada no apartado 1º do artigo 46 desta lei. No suposto de que o traballador por cumprimento do deber ou desempeño do cargo perciba unha indemnización, descontarase o importe desta do salario a que teña dereito na empresa.</p>
<p>e) Para realizar funcións sindicais ou de representación do persoal nos termos establecidos legal ou convencionalmente.</p>
<p>Artigo 14º.-Cesamentos.</p>
<p>Todo empregado terá dereito a rescindi-lo seu contrato de traballo, sen estar obrigado a alega-las causas do seu remate.</p>
<p>Para iso, o persoal comunicaralle á dirección da empresa, a data do seu cesamento cunha antelación mínima de quince días, excepto para o persoal non cualificado para o cal o preaviso será de oito días.</p>
<p>Cando un traballador pretenda a rescisión do contrato, deberá seguir prestando os seus servicios mentres non transcorran os prazos sinalados no presente artigo.</p>
<p>O abandono do posto de traballo, sen que transcorresen os prazos sinalados, será penalizado cunha sanción económica equivalente ó salario base dos días que falten desde o abandono do servicio ata a data en que cumprido o trámite de preaviso, lle correspondense o cesamento.</p>
<p>Artigo 15º.-Uniformes.</p>
<p>Cumprirán a empresa e o traballador canto se refire ós uniformes, de acordo co que determina a vixente normativa laboral para as empresas de transportes por estrada.</p>
<p>Artigo 16º.-Excedencias.</p>
<p>Observarase o establecido no Estatuto dos traballadores.</p>
<p>Artigo 17º.-Retirada do carné de conducir.</p>
<p>En caso de que lle sexa retirado o permiso de conducir a un conductor no servicio da empresa e cun vehículo dela, esta terá a obriga de acoplalo a outro posto de traballo o máis parecido ó seu e cos condicionantes e tempos seguintes:</p>
<p>Se a infracción é administrativa, acoplarase por un tempo de 90 días naturais e unha vez ó ano.</p>
<p>Se a retirada se produce por sentencia xudicial firme, a empresa só terá a obriga de acoplalo a outro posto de traballo, se esta retirada de carné é por tempo máximo dun mes.</p>
<p>Artigo 18º.-Enfermidade e accidentes.</p>
<p>Axustarase ó establecido na lexislación labroal, no Estatuto dos traballadores e nas demais disposicións vixentes.</p>
<p>Artigo 19º.-Servicio militar.</p>
<p>O persoal que se incorpore ó servicio militar, terá reservado o posto de traballo que viña desempeñando, e computaralle o dito período para a antigüidade na empresa. Para iso deixará constancia por escrito da súa intención de volver á empresa unha vez rematado aquel e deberá incorporarse a ela no prazo máximo de 30 días naturais a partir do remate do servicio militar.</p>
<p>Artigo 20º.-Pagamento de multas.</p>
<p>As multas por infraccións de tráfico imputables a culpa ou neglixencia do traballador serán aboadas por este, en caso contrario serán aboadas pola empresa.</p>
<p>Artigo 21º.-Acción sindical.</p>
<p>Neste punto observarase o que dispón o Estatuto dos traballadores.</p>
<p>Artigo 22º.-Seguro de accidente laboral.</p>
<p>A empresa contratará totalmente ó seu cargo un seguro colectivo a favor dos seus traballadores, de 2.600.000 pesetas por cada un, de forma que en caso de falecemento por accidente laboral, ó servicio da empresa, a citada cantidade sexa cobrada polos seus herdeiros legais.</p>
<p>Este seguro non constitúe unha substitución das obrigas da empresa en materia de Seguridade Social, senón un complemento dela.</p>
<p>Artigo 23º.-Lexislación subsidiaria.</p>
<p>En todo o non expresamente previsto neste convenio observarase o disposto na normativa vixente</p>
<p>para as empresas de transportes por estrada e demais disposicións vixentes.</p>
<p>Artigo 24º.-Comisión paritaria.</p>
<p>Para a interpretación das cláusulas deste convenio, a comisión paritaria estará formada por dous representantes da empresa e dous representantes dos traballadores, de entre os que tomaron parte na comisión negociadora.</p>
<p>Artigo 25º.-Partes asinantes.</p>
<p>Son partes asinantes do presente convenio o xerente da empresa e os traballadores, por non existir delegado de persoal.</p>
<p>Vigo, 25 de novembro de 1996</p>
<p>Táboa de salarios</p>
<p>Vixencia do 1 de abril de 1996</p>
<p>ó 31 de marzo de 1997</p>
<p>Persoal administrativo</p>
<p>Oficial de 1ª86.859 ptas/mes</p>
<p>Oficial de 2ª79.617 ptas/mes</p>
<p>Auxiliar administrativo74.089 ptas/mes</p>
<p>Aprendicessalario mínimo s/idade</p>
<p>Cobrador de facturas74.447 ptas/mes</p>
<p>Persoal de transportes</p>
<p>Encargado de almacén97.725 ptas/mes</p>
<p>Conductor-mecánico3.065 ptas/día</p>
<p>Conductor2.958 ptas/día</p>
<p>Conductor de motocicletas e furgonetas2.860 ptas/día</p>
<p>Mozo especializado2.770 ptas/día</p>
<p>Mozo de carga, descarga e reparto2.680 ptas/día</p>
<p>Persoal do departamento comercial</p>
<p>Visitador88.375 ptas/mes</p>
<p>28</p>

