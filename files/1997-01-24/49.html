---
date: '1997-01-24'
id: 2BFA
page: 825
number: 16
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 29 de novembro de 1996, da Delegación Provincial de Lugo, de
  autorización administrativa, declaración de utilidade pública e aprobación do
  proxecto de execución da instalación eléctrica que se cita. (Expediente IN407A
  96/59-2-4529 A.T.).
range: Resolución
url: 'https://www.xunta.gal/dog/Publicados/1997/19970124/Anuncio2BFA_gl.html'
---
<p>Visto o expediente para outorgamento de autorización administrativa, declaración de utilidade pública e aprobación do proxecto de execución da instalación eléctrica que a continuación se detalla:</p>
<p>Solicitante: Barras Eléctricas, S.A.</p>
<p>Enderezo social: Cidade de Viveiro, 4-1º Lugo.</p>
<p>Denominación: reelectrificación de Cordal, Igrexia-Parroquia de Labrada.</p>
<p>Situación: Abadín.</p>
<p>Características técnicas: liñas de media tensión a 20 kV, con conductor LA-56 de 54,6 mm Al, cunha lonxitude de 4.680 metros sobre apoios de formigón ou metálicos. Centro de transformación de 50 kVA 20.000/380-220 V, sobre apoio metálico. Redes de baixa tensión en conductor R.Z.-95-50, cunha lonxitude de 2.030 metros, sobre apoios de formigón ou grampados sobre fachadas, para mellora do servicio eléctrico en Cordal, Igrexa, Valiña, Catoira, Cabeira, Barral, Chao de Outeiro e Carozo, na parroquia de Labrada, no concello de Abadín.</p>
<p>Cumpridos os trámites ordenados nos capítulos III e IV dos decretos 2617 e 2619/1966, do 20 de outubro, sobre autorización e expropiación forzosa das instalacións eléctricas, esta delegación provincial resolveu:</p>
<p>Autorizar, declarar de utilidade pública e aproba-lo proxecto de execución das devanditas instalacións, cunhas características que se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan nos expedientes.</p>
<p>Lugo, 29 de novembro de 1996.</p>
<p>Jesús Bendaña Suárez</p>
<p>Delegado provincial de Lugo</p>
<p>201</p>

