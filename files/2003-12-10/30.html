---
date: '2003-12-10'
id: 2311A
page: 15
number: 239
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 17 de novembro de 2003, da Área Provincial da Coruña, pola que se
  lle notifica ó interesado a proposta de resolución do expediente sancionador
  VP-C 4/2003.
range: Cédula
url: 'https://www.xunta.gal/dog/Publicados/2003/20031210/Anuncio2311A_gl.html'
---
<p>Por medio desta cédula, e en cumprimento do disposto nos artigos 59 e 61 da Lei 30/1992, do 26 de novembro, en relación co artigo 13 do Real decreto 1398/1993, do 4 de agosto, que aproba o Regulamento do procedemento para o exercicio da potestade sancionadora, notifícaselle ó interesado a proposta de resolución do expediente sancionador VP-C 4/2003 que se inicia neste organismo por non destina-la vivenda a domicilio habitual e permanente, causa prevista no artigo 5.C da Lei 13/1996, do 30 de decembro, de infraccións en materia de vivenda.</p>
<p>Á dita infracción o instructor do expediente propón a sanción de multa de 601,02 euros, sen prexuízo da obriga de destina-la vivenda a domicilio habitual e permanente.</p>
<p>Conforme o establecido no artigo 19 do Regulamento do procedemento para o exercicio da potestade sancionadora, déaselle traslado ó interesado e concédaselle un prazo de 15 días para formular alegacións en trámite de audiencia e presenta-los documentos e as informacións que considere pertinente. Esta proposta non é susceptible de recurso.</p>
<p>E para que conste e lle sirva de notificación ó interesado de enderezo descoñecido, no cumprimento do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo esta cédula na Coruña o 17 de novembro do 2003.</p>
<p>Rosa Mª Gallego Neira</p>
<p>Xefa da Área Provincial da Coruña</p>
<p>ANEXO</p>
<p>VP-C 4/2003.</p>
<p>José M. Fernández Cendán.</p>
<p>R/ Lepanto, Bloque 33, Portal 10-8º C, Ferrol.</p>
<p>Sanción: 601,02 euros.</p>

