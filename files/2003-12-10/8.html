---
date: '2003-12-10'
id: 230BA
page: 15
number: 239
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 2 de decembro de 2003 pola que se modifica a solicitude de
  cobramento ó abeiro do convenio de colaboración entre o Instituto Galego de
  Promoción Económica e a Consellería de Cultura, Comunicación Social e Turismo
  para a posta en marcha de medidas de apoio e incentivo á modernización de
  establecementos de hostalería en determinadas zonas da Costa da Morte
  especialmente afectadas pola catástrofe do petroleiro Prestige.
range: Resolución
url: 'https://www.xunta.gal/dog/Publicados/2003/20031210/Anuncio230BA_gl.html'
---
<p>Mediante Resolución do 25 de marzo de 2003 fíxose público o contido do convenio de colaboración entre o Igape e a Consellería de Cultura, Comunicación Social e Turismo para a posta en marcha de medidas de apoio e incentivo á modernización de establecementos de hostalería en determinadas zonas da Costa da Morte especialmente afectadas pola catástrofe do petroleiro Prestige (DOG nº 63, do 31 de marzo).</p>
<p>Revisado o texto deste convenio e salvo as peculiaridades establecidas nel, a presentación das soli</p>
<p>citudes, tramitación dos expedientes, recursos, obrigas dos beneficiarios, incidencias no proxecto, xustificación, aboamento das subvencións, incumprimento, incompatibilidades, control das axudas, restriccións ó dereito ó acceso a arquivos e rexistros e sentido do silencio administrativo seguirán a regulación establecida nas bases 8ª á 23ª reguladoras das axudas do Igape para a continuidade e mellora competitiva da PEME galega (DOG nº 142, do 23 de xullo).</p>
<p>No texto destas bases reguladoras, en concreto no anexo V (solicitude de cobramento), especifícase a necesidade de acredita-lo pagamento das actuacións subvencionadas a través de medios de pagamento emitidos por entidades financeiras.</p>
<p>Observando que, con carácter xeral, para cubrir gastos de menor contía os solicitantes efectúan pagamentos en efectivo.</p>
<p>Considerando que pagamentos de escasa contía poden xustificarse mediante outros medios admitidos en dereito como xustificantes da recepción do pagamento das facturas emitidas polos provedores.</p>
<p>Por todo o anterior, e de conformidade coas facultades que teño conferidas,</p>
<p>DISPOÑO:</p>
<p>Único.-Publica-la modificación, acordada polo Consello de Dirección do Igape na súa reunión do 26 de novembro de 2003, da solicitude de cobramento, anexo V, para as axudas presentadas ó abeiro do convenio de colaboración entre o Igape e a Consellería de Cultura, Comunicación Social e Turismo para a posta en marcha de medidas de apoio e incentivo á modernización de establecementos de hostalería en determinadas zonas da Costa da Morte especialmente afectadas pola catástrofe do petroleiro Prestige, adaptándoo á natureza da subvención e admitindo como xustificantes de pagamento os efectuados en efectivo non superiores a 3.000 euros con xustificante de recepción asinado polo provedor, quedando o dito anexo V tal e como se une a esta resolución.</p>
<p>Esta resolución entrará en vigor o día seguinte á súa publicación no Diario Oficial de Galicia e será de aplicación a tódolos expedientes pendentes de pagamento polo Igape a esa data.</p>
<p>Santiago de Compostela, 2 de decembro de 2003.</p>
<p>Margarita Rodríguez Rama</p>
<p>Directora xeral do Institugo Galego</p>
<p>de Promoción Económica</p>

