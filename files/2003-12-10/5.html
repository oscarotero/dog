---
date: '2003-12-10'
id: 230AE
page: 15
number: 239
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Orde do 4 de decembro de 2003 pola que se establece o prazo para a
  presentación de solicitudes de axudas a investimentos no ámbito da acuicultura
  para o exercicio 2004 e se particulariza o seu importe global máximo,
  tramitada como expediente anticipado de gasto.
range: Orde
url: 'https://www.xunta.gal/dog/Publicados/2003/20031210/Anuncio230AE_gl.html'
---
<p>A Orde do 26 de xullo de 2000 pola que se establecen as bases reguladoras aplicables á concesión de axudas a investimentos no ámbito da acuicultura mariña (DOG nº 150, do 3 de agosto), modificada polas ordes do 1 de decembro de 2000 (DOG nº 49, do 9 de marzo de 2001) e do 26 de novembro de 20002, que as fai extensivas á concesión de axudas no ámbito da acuicultura en augas continentais (DOG nº 231, do 29 de novembro), establece no seu artigo 4 que nos exercicios sucesivos da vixencia do actual Programa Operativo IFOP 2000-2006 as axudas outorgaranse con cargo ás aplicacións orzamentarias que para esta mesma finalidade se deter</p>
<p>minen na Lei de orzamentos xerais da Comunidade Autónoma de Galicia do ano correspondente.</p>
<p>Así mesmo, dispón no seu artigo 15 que para cada anualidade o prazo de presentación de solicitudes corresponderase co mes de decembro do ano inmediatamente anterior.</p>
<p>A Lei de orzamentos xerais da Comunidade Autónoma para o ano 2003 prevé que o prazo de presentación de solicitudes das axudas non será inferior a corenta días hábiles.</p>
<p>Aprobado polo Consello da Xunta de Galicia o proxecto de Lei de orzamentos da Comunidade Autónoma para o vindeiro exercicio orzamentario, procede establece-lo importe global máximo para a concesión destas axudas no exercicio de 2004.</p>
<p>Por todo o exposto esta consellería,</p>
<p>DISPÓN:</p>
<p>Artigo 1º</p>
<p>O prazo de presentación de solicitudes de axuda ó abeiro da Orde do 26 de xullo de 2000 pola que</p>
<p>se establecen as bases reguladoras aplicables á concesión de axudas a investimentos no ámbito da acuicultura (DOG nº 150, do 3 de agosto), modificada polas ordes do 1 de decembro de 2000 (DOG nº 49, do 9 de marzo de 2001) e do 26 de novembro de 2002 (DOG nº 231, do 29 de novembro), para o exercicio orzamentario 2004 abranguerá desde o 1 de decembro de 2003 ata o 31 de xaneiro de 2004, ambos incluídos.</p>
<p>Artigo 2º.-As axudas outorgaranse con cargo á aplicación orzamentaria 12.02.721B.771.1, que figura dotada no proxecto de Lei de orzamentos da Comunidade Autónoma de Galicia para 2004, e ata un importe máximo de 4.439.609,50 euros.</p>
<p>En todo caso, e de conformidade co disposto na Orde do 11 de febreiro de 1998 (DOG nº 33, do 19 de febreiro), sobre tramitación anticipada de expedientes de gasto, o gasto que se proxecta queda condicionado á existencia de crédito axeitado e suficiente nos orzamentos xerais da Comunidade Autónoma de Galicia para 2004.</p>
<p>Disposición derradeira</p>
<p>Única.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 4 de decembro de 2003.</p>
<p>Enrique César López Veiga</p>
<p>Conselleiro de Pesca e Asuntos Marítimo</p>

