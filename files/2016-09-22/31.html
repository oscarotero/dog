---
date: '2016-09-22'
id: G1096-120916-0001
page: 43501
number: 181
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 19 de agosto de 2016 pola que se notifica a resolución de execución
  subsidiaria da orde de demolición, derivada do expediente 9.18/93-II, devolta
  polo servizo de Correos por resultar os destinatarios ausentes na repartición.
range: Cédula
url: >-
  https://www.xunta.gal/dog/Publicados/2016/20160922/AnuncioG1096-120916-0001_gl.html
---
<p>O director da Axencia de Protección da Legalidade Urbanística o día 11 de xullo de 2016 ditou resolución de execución subsidiaria de orde de demolición, das resolucións do 26.4.2000 e 17.3.2016, que ordenaron aos herdeiros de José Iglesias Vázquez voltar os terreos ao estado anterior á construción dunha caseta e dunha terraza, no lugar de Punta Corveiro, termo municipal de Sanxenxo (Pontevedra).</p>
    <p>Ao non poder realizarse a notificación persoal aos herdeiros de José Iglesias Vázquez, mediante a presente cédula, e ao abeiro do disposto no artigo 59.5 da Lei 30/1992, de réxime xurídico das administracións públicas e do procedemento administrativo común (LRXPAC), notifícaselle aos interesados a devandita resolución mediante un anuncio publicado no Boletín Oficial del Estado.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselles saber aos interesados que o texto íntegro da resolución que se lle notifica se encontra ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula no Boletín Oficial del Estado. Transcorrido o devandito prazo, a notificación entenderase producida.</p>
    <p>Contra a dita resolución, que pon fin á vía administrativa, os interesados poden interpoñer recurso de reposición no prazo dun mes, contado a partir do día seguinte a aquel en que teña lugar a publicación desta cédula, ante o director da Axencia de Protección da Legalidade Urbanística, significándolle que o recurso unicamente será admisible por motivos de infracción do ordenamento inherentes ao acordo de execución subsdiaria, sendo motivo de inadmisión a reiteración das mesmas razóns que se esgrimiron ou puideron esgrimirse fronte á resolución da que o presente acordo é un mero acto de execución. Se non exercen o seu dereito a presentar recurso potestativo de reposición, poden inerpoñer directamente recurso contencioso-administrativo, no prazo de dous meses, desde o día seguinte da presente notificación ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación aos destinatarios arriba indicados, en cumprimento do disposto no artigo 59.5 da citada Lei 30/1992, do 26 de novembro, expido e asino esta cédula.</p>
    <p>Santiago de Compostela, 19 de agosto de 2016</p>
    <footer><p>O director da Axencia de Protección da Legalidade Urbanística<br>P.S. (Artigo 3 do Decreto 51/2008, do 6 de marzo)<br>José María Domínguez Blanco<br>Subdirector da Axencia de Protección da Legalidade Urbanística</p></footer>

