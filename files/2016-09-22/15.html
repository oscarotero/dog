---
date: '2016-09-22'
id: G0244-190916-0002
page: 43465
number: 181
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  ANUNCIO do 12 de setembro de 2016, da Secretaría Xeral Técnica da Consellería
  de Presidencia, Administracións Públicas e Xustiza, polo que se dá publicidade
  á resolución do Colexio Oficial de Xestores Administrativos de Galicia, pola
  que se aproba a lista provisional de aspirantes admitidos e non admitidos á
  realización das probas de aptitude para a obtención do título de xestor
  administrativo.
range: Anuncio
url: >-
  https://www.xunta.gal/dog/Publicados/2016/20160922/AnuncioG0244-190916-0002_gl.html
---
<p>Primeiro. Mediante Resolución do 1 de xuño de 2016, da Secretaría Xeral Técnica Consellería de Presidencia, Administracións Públicas e Xustiza, publicada no <em>Diario Oficial de Galicia</em> do 10 de xuño, convocáronse as probas de aptitude para a obtención do título de xestor administrativo.</p>
    <p>Segundo. De conformidade coa base quinta da antedita resolución e unha vez transcorrido o prazo de presentación de solicitudes de admisión ás devanditas probas, a Presidencia do colexio aprobou a lista provisional de aspirantes admitidos e non admitidos á realización das probas e dispón a súa publicación, para a súa consulta, na web do Colexio Oficial de Xestores Administrativos de Galicia: www.ga-galicia.com e no taboleiro de anuncios da sede do colexio e das súas delegacións, logo de anuncio desta resolución no <em>Diario Oficial de Galicia</em>.</p>
    <p>Terceiro. Os aspirantes non admitidos disporán dun prazo de dez días hábiles, contados a partir do seguinte ao da publicación do presente anuncio no <em>Diario Oficial de Galicia</em>, para emendar, se é o caso, a omisión ou o defecto que motivase a súa non admisión. </p>
    <p>Cuarto. Contra a exclusión da que fosen obxecto, os interesados poderán interpor reclamación ante o Colexio Oficial de Xestores Administrativos de Galicia, no prazo de quince días hábiles contados desde o seguinte ao da publicación a que se refire o punto anterior.</p>
    <p>Quinto. Unha vez que sexan resoltas as reclamacións e correccións presentadas, publicarase a relación definitiva dos aspirantes admitidos e excluídos na web do Colexio de Xestores Administrativos de Galicia e no taboleiro de anuncios da sede do colexio e nas súas delegacións.</p>
    <p>Santiago de Compostela, 12 de setembro de 2016</p>
    <footer><p>Beatriz Cuiña Barja<br>Secretaria xeral técnica da Consellería de Presidencia,<br>Administracións Públicas e Xustiza</p></footer>

