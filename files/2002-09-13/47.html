---
date: '2002-09-13'
id: 115DE
page: 13
number: 177
agency: CONCELLO DE DUMBRÍA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020913/Anuncio115DE_gl.html'
---
<p>O Pleno do Concello de Dumbría, en sesión do 21 de xuño de 2002, e co quorum da maioría absoluta do número legal de membros da corporación, adoptou o seguinte acordo:</p>
<p>Primeiro.-Aprobar inicialmente o Plan Xeral de Ordenación Municipal de Dumbría, elaborado pola empresa Gruplar, S.L.</p>
<p>Segundo.-Somete-la documentación integramente do devandito plan xeral a información pública mediante anuncio que se publicará no Diario Oficial de Galicia, BOP e nun dos xornais de maior circulación da provincia, co fin de que calquera persoa física ou xurídica interesada poida examina-la devandita documentación e presenta-las alegacións que considere convenientes durante o prazo dun mes, de conformidade co disposto no artigo 42.1º da Lei 1/1997, do solo de Galicia.</p>
<p>Terceiro.-Suspende-lo procedemento de outorgamento de licencias de parcelación de terreos, edificación e demolición e usos contrarios ós previstos na nova ordenación, en todo o termo municipal de Dumbría. En consecuencia, producirase a interrupción do procedemento de licencias solicitadas con anterioridade ó acordo de aprobación inicial que teñan un contido contrario ás determinacións da nova ordenación, de conformidade co disposto nos artigos 34.2º da Lei 1/1997, do solo de Galicia, e 120 e 121 do Regulamento de planeamento. Non obstante, poderán concederse licencias baseadas no réxime vixente, sempre que se respecten as determinacións do novo planeamento (artigo 120 do Regulamento de planeamento).</p>
<p>Esta suspensión de licencias terá unha duración máxima dun ano contado a partir da adopción do acordo de aprobación inicial, aínda que quedará extinguida coa aprobación definitiva do Plan xeral, de conformidade co disposto no artigo 34.3º da Lei 1/1997, do solo de Galicia.</p>
<p>Dumbría, 16 de agosto de 2002.</p>
<p>José M. Pequeño Castro</p>
<p>Alcalde</p>

