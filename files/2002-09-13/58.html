---
date: '2002-09-13'
id: 1160A
page: 13
number: 177
agency: CONCELLO DE VIGO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020913/Anuncio1160A_gl.html'
---
<p>Aprobación inicial do proxecto de urbanización do polígono I do PERI II-12 Florida B (expediente 4367/401).</p>
<p>O Consello da Xerencia Municipal de Urbanismo en sesión do día 1 de agosto de 2002, adoptou, entre outros, o seguinte acordo:</p>
<p>Primeiro.-Aprobar inicialmente o proxecto de urbanización do polígono 1 do PERI II-12 A Florida B, presentado pola xunta de compensación, con memoria e planos asinados polos arquitectos Enrique López Santander e Teodoro de Francisco Antes, e polo enxeñeiro Alberto Moreno García, visado polo Colexio de Enxeñeiros de Camiños no 22-5-2002 (expte. 4367/401).</p>
<p>Segundo.-Abrir un trámite de información pública polo prazo dun mes mediante publicación de anuncio no Diario Oficial de Galicia e nun dos xornais de maior circulación na provincia, con notificación individualizada do contido íntegro deste acordo a tódolos propietarios do polígono e demais interesados, na forma prevista nos artigos 58 e 59 da Lei 30/1992, do 26 de novembro.</p>
<p>Procédese ó trámite de información pública do expediente. O prazo entenderase aberto desde a primeira publicación, ata o remate do mes, contado desde o día seguinte ó da derradeira publicación. O expediente está á disposición do público no Departamento de Información Urbanística da Xerencia de Urbanismo (planta baixa do edificio da xerencia).</p>
<p>O presente anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común, para tódolos propietarios e interesados directamente afectados que por resultaren descoñecidos ou ignorando o seu enderezo non poidan ser notificados.</p>
<p>Vigo, 5 de setembro de 2002.</p>
<p>Carlos González Príncipe</p>
<p>Alcalde-presidente da Xerencia Municipal</p>
<p>de Urbanismo acctal.</p>

