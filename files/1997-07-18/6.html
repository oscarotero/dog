---
date: '1997-07-18'
id: E71A
page: 7
number: 138
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 3 de xullo de 1997 pola que se convocan unhas xornadas sobre
  delincuencia organizada.
range: Resolución
url: 'https://www.xunta.gal/dog/Publicados/1997/19970718/AnuncioE71A_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1997, conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración das xornadas sobre delincuencia organizada, que deberán desenvolverse conforme as seguintes bases:</p>
<p>Obxectivos.</p>
<p>As xornadas teñen por obxectivo dota-los membros dos corpos e forzas de seguridade duns coñecementos</p>
<p>neste tema que lles poidan ser útiles para o seu labor profesional.</p>
<p>Destinatarios.</p>
<p>As xornadas van dirixidas ós membros dos corpos e forzas de seguridade.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertan é de 250.</p>
<p>Solicitudes.</p>
<p>1. O persoal que desexe participar nestas xornadas deberá presentar, cuberta a máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 23 de outubro de 1997.</p>
<p>3. As instancias deberán enviarse á sede da Academia Galega de Seguridade: rúa de Madrid, 2-4, polígono das Fontiñas, 15703, Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Datas.</p>
<p>As xornadas celebraranse durante os días 6 e 7 de novembro de 1997.</p>
<p>O horario será en xornada de mañá (9:30 h.-14 h.) e tarde (16 h.-20 h.) o día 6, e en sesión de mañá o día 7.</p>
<p>Relación de admitidos.</p>
<p>A relación de admitidos publicarase o día 28 de outubro de 1997 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>Salón de actos da Academia Galega de Seguridade, sita na Estrada (Pontevedra).</p>
<p>Certificado de participación.</p>
<p>Ó remate das xornadas entregaráselles un certificado de asistencia a aquelas persoas que acrediten a súa participación continuada a estas.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento das xornadas para adaptalas ás necesidades da Administración e ás continxencias que poidan xurdir.</p>
<p>Santiago de Compostela, 3 de xullo de 1997.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>5666</p>

