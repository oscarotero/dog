---
date: '1999-05-20'
id: 82B6
page: 6
number: 95
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 5 de abril de 1999 pola que se conceden axudas para a realización de
  accións de integración laboral e estímulo da formación empresarial dos alumnos
  que rematan estudios de formación profesional regrada, de educación secundaria
  obrigatoria ou bacharelatos LOXSE no curso 1998-1999, cofinanciadas polo Fondo
  Social Europeo.
range: Orde
url: 'https://www.xunta.gal/dog/Publicados/1999/19990520/Anuncio82B6_gl.html'
---
<p>Por Orde do 21 de outubro de 1998 (DOG do 2 de decembro) convocáronse axudas para a realización de actividades de formación empresarial dos alumnos que rematan estudios de formación profesional regrada, de educación secundaria obrigatoria ou bacharelatos LOXSE, da Comunidade Autónoma.</p>
<p>Vista a proposta da comisión de selección prevista no artigo 6 da devandita orde,</p>
<p>RESOLVO:</p>
<p>Primeiro.-Conceder, con cargo ó concepto orzamentario 07.04.322S.483.0. da Dirección Xeral de Ordenación Educativa e Formación Profesional, as axudas que se relacionan no anexo I.</p>
<p>Segundo.-Denegar, polas causas que se indican, as solicitudes que se relacionan no anexo II.</p>
<p>Terceiro.-De conformidade co punto 9 da Orde do 21 de outubro de 1998, as axudas serán aboadas do seguinte xeito:</p>
<p>* O 10% da contía subvencionada logo da aceptación da devandita subvención, certificación do comezo da actividade por parte do director/a do centro onde se realiza esta, calendario das actividades e relación nominal e DNI dos asistentes e dos relatores.</p>
<p>* O 70% en concepto de pagamentos parciais.</p>
<p>* A cantidade restante librarase unha vez finalizada a actividade no momento da súa completa xustificación económica e entrega da súa memoria de actividades (en todo caso, antes do 6 de outubro)</p>
<p>achegando certificación acerca da percepción ou non percepción doutras axudas e subvencións para a mesma finalidade subvencionada, para o efecto do disposto no artigo 78.3º da Lei 11/1992, do 7 de outubro, de réxime financeiro e orzamentario.</p>
<p>Cuarto.-Nas convocatorias públicas, publicidade e propaganda das accións que se desenvolven ó abeiro desta orde, así como os lugares nos que se realizan as referidas accións, deberá figurar que estas están cofinanciadas pola Xunta de Galicia, Consellería de Educación e Ordenación Universitaria, e o Fondo Social Europeo, ámbalas dúas institucións cos seus respectivos logotipos.</p>
<p>Quinto.-Contra a presente orde os interesados poderán interpoñer recurso potestativo de reposición perante o conselleiro de Educación e Ordenación Universitaria no prazo dun mes contado a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo de dous meses.</p>
<p>Santiago de Compostela, 5 de abril de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO I</p>
<table><tbody><tr><td></td></tr>
<tr><td>Entidades</td><td>Importe
ptas.</td></tr>
<tr><td></td></tr>
</tbody></table>
<table><tbody><tr><td>Forem Galicia (Fundación Formación e Emprego)</td><td>2.250.000</td></tr>
<tr><td>Agrupación de Gaitas e Danzas de Vilamarín</td><td>200.000</td></tr>
<tr><td>APA A Salgueira</td><td>300.000</td></tr>
<tr><td>APA Fraga de Novio</td><td>250.000</td></tr>
<tr><td>Fondo Formación</td><td>5.000.000</td></tr>
<tr><td>Asociación Cultural-Deportiva Lobeira</td><td>490.000</td></tr>
<tr><td>Asociación Cultural Xerfa</td><td>2.000.000</td></tr>
<tr><td>Federación de Empresarios do Barbanza</td><td>2.000.000</td></tr>
<tr><td>Federación de Cooperativas Sinerxia</td><td>6.000.000</td></tr>
<tr><td>Asoc. de Empresarios e Comerciantes de García Rodríguez</td><td>150.000</td></tr>
<tr><td>CIMO</td><td>5.325.000</td></tr>
<tr><td>Fundación Galfor</td><td>4.000.000</td></tr>
<tr><td>APA do I.F.P. de Viveiro</td><td>1.400.000</td></tr>
<tr><td>Asociación de Alumnos do IFP Antón Losasa Diéguez</td><td>950.000</td></tr>
<tr><td>Forum Galicia de Estudios Sociales</td><td>1.750.000</td></tr>
<tr><td>APA do Colexio San Miguel</td><td>560.000</td></tr>
<tr><td>Asociación de Universitarios Superiores</td><td>2.500.000</td></tr>
<tr><td>APA do IFP de Betanzos</td><td>426.000</td></tr>
<tr><td>APA Colexio Caixa Galicia</td><td>330.000</td></tr>
<tr><td>APA IFP Laxeiro de Lalín</td><td>936.600</td></tr>
<tr><td>Asoc. de Empresarios Iniciativas por Fene</td><td>685.000</td></tr>
<tr><td>Asoc. Escola Familiar Agraria Fonteboa</td><td>470.000</td></tr>
<tr><td>Fundación Mestre Mateo</td><td>1.000.000</td></tr>
<tr><td>Federación Galega de Academias</td><td>1.200.000</td></tr>
<tr><td>Asoc. Cultural e Polideportiva Gandaina</td><td>300.000</td></tr>
<tr><td>APA do IFP Marqués de Suances</td><td>300.000</td></tr>
<tr><td>APA Xulián Magariños</td><td>750.000</td></tr>
<tr><td>Asoc. Empresarial de Valdeorras</td><td>465.000</td></tr>
<tr><td>APA do IESP de Santa Comba</td><td>390.000</td></tr>
<tr><td>Asoc. de Veciños de Chapela</td><td>400.000</td></tr>
<tr><td>Asoc. Empresarial de Centros de Ensinanza Regrada de Ourense</td><td>750.000</td></tr>
<tr><td>Confederación de Empresarios de A Coruña</td><td>2.000.000</td></tr>
<tr><td>APA do IFP Roberto Vidal</td><td>950.000</td></tr>
<tr><td>APA do IESP de Curtis</td><td>560.000</td></tr>
<tr><td>Asoc. Mulleres Xovenes Area</td><td>1.300.000</td></tr>
<tr><td>Confederación Provincial de Empresarios de Pontevedra</td><td>2.000.000</td></tr>
<tr><td>APA do Instituto Nacional de Bacharelato e F.P. Francisco Barreras</td><td>162.500</td></tr>
<tr><td>APA do IFP de Foz</td><td>450.000</td></tr>
<tr><td>Asoc. para o desenvolvemento integral Vilar de Santos-Allariz</td><td>400.000</td></tr>
</tbody></table>
<p>ANEXO II</p>
<table><tbody><tr><td></td></tr>
<tr><td>Entidades</td><td>Causa denegación</td></tr>
<tr><td></td></tr>
</tbody></table>
<table><tbody><tr><td>Centro de Desarrollo Local de Mos</td><td>Por non cumpri-lo Art. 3º da orde de Conv.</td></tr>
<tr><td>Asociación de Alumnos COFISAD</td><td>Por entrar fóra de prazo</td></tr>
<tr><td>Asoc. Bonifacia Rodríguez</td><td>Por entrar fóra de prazo</td></tr>
<tr><td>Asoc. Formativa Cabo-Estai</td><td>Por entrar fóra de prazo</td></tr>
<tr><td>Confederación de Empresarios de Galicia</td><td>Por entrar fóra de prazo</td></tr>
<tr><td>Asociación Comarcal Empresarios do Carballiño</td><td>Por renuncia</td></tr>
</tbody></table>

