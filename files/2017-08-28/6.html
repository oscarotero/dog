---
date: '2017-08-28'
id: G0003-210817-0002
page: 40675
number: 162
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 7 de agosto de 2017, da Xerencia de Xestión Integrada de Vigo,
  pola que se resolve a convocatoria pública para a provisión do posto de xefe/a
  da Sección de Radiodiagnóstico da Área de Abdome e Xenitourinario.
range: Resolución
url: >-
  https://www.xunta.gal/dog/Publicados/2017/20170828/AnuncioG0003-210817-0002_gl.html
---
<p>De conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e na Orde da Consellería de Sanidade do 24 de maio de 2006 pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, convocouse mediante a Resolución AC 1/2017, do 24 de febreiro (DOG núm. 56, do 21 de marzo), a provisión, polo sistema de avaliación colexiada, do posto de xefe/a da Sección de Radiodiagnóstico da Área de Abdome e Xenitourinario.</p>
    <p>Con base no Decreto 46/2013, do 7 de marzo, polo que se regula a estrutura organizativa de Xestión Integrada de Vigo, e en virtude das funcións e competencias atribuídas no Decreto 168/2010, do 7 de outubro, e na Orde do 5 de xullo de 2012 sobre delegación de competencias en órganos centrais e periféricos do Servizo Galego de Saúde, esta xerencia</p>
    <p>DISPÓN:</p>
    <p>Primeiro. Resolver a convocatoria pública para a provisión do posto de xefe/a da Sección de Radiodiagnóstico da Área de Abdome e Xenitourinario da estrutura organizativa de Xestión Integrada de Vigo, convocada pola Resolución do 24 de febreiro de 2017.</p>
    <p>Segundo. Nomear para o posto que se indica a persoa citada no anexo desta resolución.</p>
    <p>Terceiro. A aspirante nomeada deberá cesar na praza que desempeñe, dentro dos 3 días hábiles seguintes a aquel en que se publique esta resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos 3 días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de 15 días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo e por petición motivada da interesada, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo e percibiranse os correspondentes haberes de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular e será declarado nesa situación polo órgano competente quen non se incorpore ao posto adxudicado no prazo establecido.</p>
    <p>Cuarto. Contra esta resolución poderá interpoñer recurso de alzada, ante a Dirección Xeral de Recursos Humanos do Servizo Galego de Saúde, no prazo dun mes a partir do día seguinte ao da súa publicación, nos termos previstos nos artigos 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 7 de agosto de 2017</p>
    <footer><p>Félix Rubial Bernárdez<br>Xerente de Xestión Integrada de Vigo</p></footer>
    <h2>ANEXO</h2>
    <p>Denominación do posto: xefe/a da Sección de Radiodiagnóstico da Área de Abdome e Xenitourinario.</p>
    <p>Nome e apelidos: María Milagros Otero García.</p>
    <p>DNI: 34941829-E.</p>

