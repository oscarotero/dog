---
date: '2017-08-28'
id: G1096-140817-0004
page: 40733
number: 162
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 2 de agosto de 2017 pola que se notifica a resolución de imposición
  dunha quinta multa coercitiva, derivada do expediente sancionador
  S-2010/007-C, devolta polo servizo de Correos por resultar o destinatario
  ausente na repartición.
range: Cédula
url: >-
  https://www.xunta.gal/dog/Publicados/2017/20170828/AnuncioG1096-140817-0004_gl.html
---
<p>O director da Axencia de Protección da Legalidade Urbanística, con data do 12 de xuño de 2017, ditou resolución pola que se impón unha quinta multa coercitiva derivada do expediente sancionador S-2010/007-C (SIL/15/2012-E1) que foi incoado pola realización de obras executadas dentro da zona de servidume de protección do dominio público marítimo-terrestre, consistentes na reconstrución de vivenda, mellora de accesos e movementos de terra, no lugar de San Pantaleón das Viñas-Apeadeiro de Souto, termo municipal de Paderne (A Coruña).</p>
    <p>Ao non poderse realizar a notificación persoal da resolución a Manuel Emilio Mariño González, mediante esta cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícase ao interesado a devandita resolución mediante un anuncio publicado no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, comunícase ao interesado que o texto íntegro da resolución que se notifica se encontra ao seu dispor nas dependencias da Axencia de Protección da Legalidade Urbanística, sita no Edificio Witland, 1º andar, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula no <em>Boletín Oficial del Estado</em>. Transcorrido o devandito prazo, a notificación entenderase producida.</p>
    <p>Contra esta resolución, o interesado pode interpoñer recurso de reposición ante o director da Axencia de Protección da Legalidade Urbanística no prazo dun mes, contado a partir do día seguinte a aquel en que se teña producido a notificación, ou ben, se non exerce o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación ao citado interesado, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 2 de agosto de 2017</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

