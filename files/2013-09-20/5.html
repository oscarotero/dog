---
date: '2013-09-20'
id: G0165-160913-0003
page: 37088
number: 180
agency: Consellería do Medio Rural e do Mar
section: III. Outras disposicións.
title: >-
  ORDE do 16 de setembro de 2013 pola que se homologa o contrato tipo de
  compravenda de uva para a súa transformación en viño da denominación de orixe
  Rías Baixas para as campañas 2013, 2014 e 2015.
range: Orde
url: >-
  https://www.xunta.gal/dog/Publicados/2013/20130920/AnuncioG0165-160913-0003_gl.html
---
<p>A Secretaría Xeral de Medio Rural e Montes elevou a correspondente proposta relativa á solicitude de homologación dun contrato tipo de compravenda de uva para a súa transformación en viño na zona de produción da denominación de orixe Rías Baixas. A dita solicitude foi formulada, no que corresponde ao sector produtor, polos representantes das organizacións e asociacións agrarias Xóvenes Agricultores-ASAJA, Sindicato Labrego Galego e Federación Rural Galega-Asociación Galega de Viticultura. Polo que atinxe ao sector elaborador, a proposta veu avalada polas asociacións Asociación de Adegas do Salnés, Asociación Marcas Rías Baixas e Asociación Empresarios Bodegueros Rías Baixas, así como polas seguintes adegas: Viña Almirante, S.C.G.; Bodegas Eidosela, S.C.G. e Bodegas Martín Códax, S.A.U.</p>
    <p>A dita proposta faise de conformidade co disposto na Lei 2/2000, do 7 de xaneiro, reguladora dos contratos tipo de produtos agroalimentarios, e de acordo cos requisitos previstos no Real decreto 686/2000, do 12 de maio, polo que se aproba o seu regulamento, e co fin de que os operadores do sector dispoñan dun instrumento útil para dotar de transparencia o mercado mellorando a concorrencia neste.</p>
    <p>Tendo en conta que o ámbito de aplicación do contrato proposto non supera o territorio da Comunidade Autónoma de Galicia e en virtude do artigo 149.3º da Constitución, que establece a supletoriedade do dereito estatal,</p>
    <h2>DISPOÑO:</h2>
    <p>Artigo 1. Homologación do contrato tipo da D.O. Rías Baixas</p>
    <p>Homológase o contrato tipo de compravenda de uva para a súa transformación en viño na zona de produción da denominación de orixe Rías Baixas, cuxo texto figura no anexo desta disposición.</p>
    <p>Artigo 2. Período de vixencia</p>
    <p>O período de vixencia da homologación deste contrato tipo será as campañas vitícolas 2013, 2014 e 2015.</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 16 de setembro de 2013</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>
    <h2>ANEXO<br>Contrato de compravenda de uva para a súa transformación en viño<br>na D.O. Rías Baixas<br>Campañas 2013, 2014 e 2015</h2>
    <p>..., ... de... de 20...</p>
    <p>Reunidos:</p>
    <p>Dunha banda, ..., de agora en diante o/a vendedor/a, con NIF nº..., con enderezo en..., concello de..., provincia de..., e que actúa en nome propio.</p>
    <p>E doutra..., de agora en diante o/a comprador/a, con NIF nº..., con enderezo en..., concello de..., provincia de..., representado por..., con NIF nº..., con capacidade para a formalización deste contrato en virtude de documento do... de... de 20... no cal adquire apoderamento da empresa, inscrito no Rexistro Mercantil de... cos seguintes datos....</p>
    <p>Recoñécense ambas as partes capacidade e lexitimación para formalizaren este contrato e fano conforme as seguintes</p>
    <p>Estipulacións:</p>
    <p>Primeira. Obxecto do contrato</p>
    <p> A compravenda de uva de vinificación das variedades albariño e caíño branco apta para a súa transformación en viño amparado pola D.O. Rías Baixas producida nas parcelas que se establecen como anexo I a este contrato, inscritas no Rexistro de Viñas do Consello Regulador; e que reúnan as seguintes condicións:</p>
    <p>1. Condicións aplicables:</p>
    <p>a) Grao alcohólico probable (% vol.): maior ou igual que 11.</p>
    <p>b) Acidez máxima (g/l de ácido tartárico): 11,8. Este parámetro pode ser revisado en función da media que se acade segundo o estudo que faga a Comisión de Seguimento no mes de setembro.</p>
    <p>2. Cantidade máxima: a correspondente aos metros cadrados que figuran no anexo I.</p>
    <p>Se a uva non reúne algunhas das condicións expostas anteriormente, o/a comprador/a non estará obrigado a comprala.</p>
    <p>Segunda. Duración do contrato </p>
    <p>A vixencia deste contrato comeza o día da súa sinatura e remata o 31 de decembro de 2015, sendo revisable anualmente dentro do ano natural e antes da floración.</p>
    <p>Este contrato poderá ser rescindido antes do 31 de xullo de cada ano, por mutuo acordo das partes. Este acordo será notificado á Comisión de Seguimento nun prazo de 7 días.</p>
    <p>Terceira. Especificacións técnicas </p>
    <p>O vendedor só poderá utilizar produtos fitosanitarios autorizados polo rexistro do ministerio correspondente, cumprindo sempre a normativa de rastrexabilidade vixente; tampouco poderá exceder as doses máximas recomendadas e debe respectar os prazos de seguranza de cada produto e a normativa de aplicación ao respecto.</p>
    <p>Antes da vendima, os asinantes do contrato poderán comprobar o estado e a calidade dos froitos, para o cal poden tomar mostras, de cuxo resultado deben informar a outra parte.</p>
    <p>Cuarta. Prezo</p>
    <p> O prezo total que se aplicará neste contrato para uva que cumpra as especificacións da normativa reguladora da D.O. será o resultado de aplicar ao prezo libremente pactado entre as partes no anexo II o importe das primas por grao que se definen no anexo III deste contrato.</p>
    <p>Con anterioridade suficiente á vendima de cada ano revisaranse as primas de acordo coas circunstancias que as partes consideren.</p>
    <p>Quinta. Condicións de facturación e pagamento </p>
    <p>O vendedor está obrigado a entregar factura ao comprador antes de que transcorran 30 días desde a recepción efectiva da mercadoría, conforme o artigo 4.1 da Lei 3/2004, na redacción dada polo Real decreto lei 4/2013, sendo a dita data o último día da entrega, co IVE correspondente e na cal figurará a cantidade de uva e o prezo pactado.</p>
    <p>As cantidades monetarias resultantes do cumprimento deste contrato pagaranse nos prazos que as partes establezan no anexo IV do contrato.</p>
    <p>Sexta. Recepción, control e imputabilidade de custos</p>
    <p>A cantidade de uva correspondente a este contrato será entregada na súa totalidade na adega ou nalgún dos puntos de recepción máis próximos ao das parcelas do/a vendedor/a, instalados para o efecto polo/a comprador/a. O control da calidade e peso do froito efectuarase no momento da entrada na adega ou punto de recepción. Poderá estar presente, para efectos deste control, unha persoa habilitada para o efecto polo/a vendedor/a. No caso de discrepancia entre as partes sobre as condicións de calidade do produto marcadas neste contrato, recorrerase a un/unha técnico/a designado polos interesados. Os gastos ocasionados correrán a cargo da parte que estivese errada na súa apreciación.</p>
    <p>Sétima. Comisión de Seguimento </p>
    <p>O control, seguimento e vixilancia do cumprimento do presente contrato, para os efectos dos dereitos e obrigas de natureza privada, serán realizados por unha comisión de seguimento constituída para o efecto. A dita comisión terá personalidade xurídica de seu e constituirase sen ánimo de lucro e con carácter representativo e composición paritaria entre os representantes dos produtores e das adegas da D.O. asinantes da solicitude de homologación do contrato-tipo a que se axusta este contrato.</p>
    <p>A Comisión de Seguimento recibirá os contratos para a súa homologación ata o 30 de novembro de cada campaña.</p>
    <p>Oitava. Indemnizacións</p>
    <p>Salvo os casos de forza maior demostrada, derivados de folgas, sinistros, situacións catastróficas ou adversidades climatolóxicas producidas por causas alleas á vontade das partes, o incumprimento deste contrato para os efectos de entrega ou recepción da uva dará lugar a unha indemnización da parte responsable á parte afectada dun 25 % do valor da produción, sempre que no dito incumprimento se aprecie a decidida vontade de desatender a obriga contraída, apreciación que poderá facerse pola correspondente Comisión de Seguimento, dentro dos trinta días seguintes á recepción do comunicado pola parte afectada. O prazo para a comunicación da parte afectada polo incumprimento do contrato á Comisión de Seguimento de tal circunstancia será de 20 días naturais desde que se produce tal incumprimento.</p>
    <p>Para o cálculo da indemnización usaranse os informes publicados, ao final da campaña, polo Consello Regulador da D.O. Rías Baixas relativos ás producións e graos medios da subzona en que estea/n inscrita/s a/s parcela/s deste contrato.</p>
    <p>A consideración dunha situación de forza maior poderá ser constatada pola citada comisión, para o cal recibirá aviso da parte afectada dentro do mesmo prazo anteriormente establecido.</p>
    <p>Novena. Arbitraxe </p>
    <p> Calquera diferenza que puider xurdir entre as partes en relación coa interpretación ou execución deste contrato e que non puider resolverse de mutuo acordo, ou pola Comisión de Seguimento a que se fai referencia na cláusula sétima, deberá someterse á arbitraxe regulada na Lei 60/2003, do 23 de decembro, coa especialidade prevista na Lei 2/2000, do 7 de xaneiro, reguladora dos contratos tipo de produtos agroalimentarios, consistente en que o árbitro ou árbitros serán nomeados pola Consellería do Medio Rural e do Mar.</p>
    <p> De conformidade con canto antecede, e para que conste para os fins procedentes, asínanse os preceptivos exemplares para os efectos oportunos no lugar e na data expresados no encabezamento deste contrato.</p>
    <p> Asdo. O/a vendedor/a Asdo. O/a comprador/a</p>
    <h2>ANEXO I<br>Identificación de parcelas obxecto deste contrato</h2>
    <table>
     <tbody>
      <tr>
       <td>Concello</td>
       <td>Lugar</td>
       <td>Nome parcela</td>
       <td>Polígono</td>
       <td>Parcela-subparcela</td>
       <td>Superficie
        ha-a-ca</td>
       <td>Variedade</td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
     </tbody>
    </table>
    <h2>ANEXO II<br>Prezo inicial</h2>
    <table>
     <tbody>
      <tr>
       <td>Variedade</td>
       <td>Prezo €/K</td>
      </tr>
      <tr>
       <td>Albariño
        Caíño branco</td>
       <td></td>
      </tr>
     </tbody>
    </table>
    <h2>ANEXO III<br>Primas por grao</h2>
    <table>
     <tbody>
      <tr>
       <td>Grao</td>
       <td>11,0</td>
       <td>11,1</td>
       <td>11,2</td>
       <td>11,3</td>
       <td>11,4</td>
       <td>11,5</td>
       <td>11,6</td>
      </tr>
      <tr>
       <td>Coeficiente</td>
       <td>1,00000</td>
       <td>1,00000</td>
       <td>1,01176</td>
       <td>1,01176</td>
       <td>1,02353</td>
       <td>1,02353</td>
       <td>1,03529</td>
      </tr>
     </tbody>
    </table>
    <table>
     <tbody>
      <tr>
       <td>11,7</td>
       <td>11,8</td>
       <td>11,9</td>
       <td>12,0</td>
       <td>12,1</td>
       <td>12,2</td>
       <td>12,3</td>
       <td>12,4</td>
      </tr>
      <tr>
       <td>1,03529</td>
       <td>1,04706</td>
       <td>1,04706</td>
       <td>1,05882</td>
       <td>1,07059</td>
       <td>1,08235</td>
       <td>1,09412</td>
       <td>1,10588</td>
      </tr>
     </tbody>
    </table>
    <table>
     <tbody>
      <tr>
       <td>12,5</td>
       <td>12,6</td>
       <td>12,7</td>
       <td>12,8</td>
       <td>12,9</td>
       <td>13,0</td>
      </tr>
      <tr>
       <td>1,11765</td>
       <td>1,12941</td>
       <td>1,14118</td>
       <td>1,15294</td>
       <td>1,16471</td>
       <td>1,17647</td>
      </tr>
     </tbody>
    </table>
    <h2>ANEXO IV<br>Condicións de pagamento</h2>
    <table>
     <tbody>
      <tr>
       <td>Pagamento</td>
       <td>Porcentaxe</td>
       <td>Data</td>
      </tr>
      <tr>
       <td>Primeiro</td>
       <td></td>
       <td></td>
      </tr>
      <tr>
       <td>Segundo</td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
      </tr>
     </tbody>
    </table>

