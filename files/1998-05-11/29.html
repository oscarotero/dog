---
date: '1998-05-11'
id: FE82
page: 5
number: 88
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 16 de abril de 1998 pola que se lle outorga a Joaquín Outeiral
  Fernández, permiso de actividade para centro de expedición en Angados-Boiro (A
  Coruña).
range: Orde
url: 'https://www.xunta.gal/dog/Publicados/1998/19980511/AnuncioFE82_gl.html'
---
<p>Visto o expediente iniciado por instancia de Joaquín Outeiral Fernández no que solicita permiso de actividade para centro de expedición nas instalacións, autorizadas como estación depuradora, que posúe en Angados-Boiro.</p>
<p>Tendo en conta que se procedeu á súa tramitación de acordo coa Lei 6/1993, do 11 de maio, de pesca de Galicia (DOG nº 101/1993), co Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares, situados na zona terrestre (DOG nº 142/1997) e demais lexislación concordante.</p>
<p>Vistos os informes que constan no expediente, así como a proposta da Delegación Territorial da Coruña de 28 de febreiro de 1997, logo do informe do Servicio Técnico Xurídico, esta consellería,</p>
<p>RESOLVE:</p>
<p>Outorgarlle a Joaquín Outeiral Fernández (DNI 33.23.4161), permiso de actividade para a posta en funcionamento e explotación dun centro de expedición, nas instalacións autorizadas á citada empresa como estación depuradora por Orde do 29 de xaneiro de 1991 (DOG nº64 con data do 4 de abril), no</p>
<p>lugar de Angados, concello de Boiro (A Coruña).</p>
<p>Baixo as seguintes condicións:</p>
<p>Primeira: o permiso de actividade, que terá vixencia desde a publicación da presente orde no Diario Oficial de Galicia ata o 15 de marzo do 2001, poderá ser prorrogado discrecionalmente, por prazos iguais ós da estación depuradora, á petición do interesado presentada nos sesenta días anteriores ó remate da vixencia.</p>
<p>Segunda: a presente autorización non implica modificacións na estructura, distribución da nave, nin do dominio público marítimo-terrestre ocupado, sinalados na orde de outorgamento da estación depuradora.</p>
<p>Terceira: o permiso de actividade a que se refire esta orde extinguirase nos casos previstos no artigo 72 da Lei 6/1993, do 11 de maio, e no artigo 6 do Decreto 193/1997, do 5 de xuño, sinalados.</p>
<p>Cuarta: o establecemento cumprirá as condicións establecidas no Real decreto 308/1993, do 26 de febreiro (BOE nº 76/1993) polo que se aproba a regulamentación técnico sanitaria que fixa as normas aplicables á comercialización de moluscos bivalvos vivos e demais lexislación aplicable a este tipo de establecementos.</p>
<p>Quinta: o outorgamento do permiso de actividade non exime o seu titular da obtención das licencias, permisos e autorizacións que de acordo coa lexislación vixente, sexan procedentes.</p>
<p>Sexta: o interesado xustificará o aboamento á Facenda Pública do imposto que grava as concesións e autorizacións administrativas (transmisións patrimoniais e actos xurídicos documentados),ou acreditará a declaración de non estar suxeito a tal imposto, feita pola Delegación de Facenda ou a oficina liquidadora correspondente.</p>
<p>Contra a presente resolución, que é definitiva en vía administrativa, poderase interpor recurso contencioso-administrativo no prazo de dous (2) meses, que se contarán a partir do día seguinte ó da súa publicación no Diario Oficial de Galicia, ante a Sala do Contencioso-Administrativo do Tribunal Superior de Xustiza de Galicia.</p>
<p>Santiago de Compostela, 16 de abril de 1998.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>
<p>3644</p>

