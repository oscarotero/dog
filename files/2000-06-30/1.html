---
date: '2000-06-30'
id: EAC2
page: 10
number: 127
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: II. AUTORIDADES E PERSOAL
title: >-
  Orde do 27 de xuño de 2000 pola que se dispón o nomeamento do vocal que en
  representación do Concello de Redondela forma parte do Consello de
  Administración da Autoridade Portuaria de Vigo.
range: Orde
url: 'https://www.xunta.gal/dog/Publicados/2000/20000630/AnuncioEAC2_gl.html'
---
<p>A Lei 27/1992, do 24 de novembro, de portos do Estado e da mariña mercante, texto reformado pola Lei 62/1997, do 26 de decembro, atribúelles ás comunidades autónomas as facultades de designación e separación dos vocais dos consellos de administración das autoridades portuarias de interese xeral do Estado, sitas no seu territorio.</p>
<p>Os acordos do Consello da Xunta de Galicia, do 5 e 26 de marzo de 1998, facultan o conselleiro de Política Territorial, Obras Públicas e Vivenda para o exercicio das devanditas competencias.</p>
<p>Consonte o previsto no artigo 40 da Lei de portos do Estado e da mariña mercante, segundo a súa redacción trala modificación operada pola Lei 62/1997, do 26 de decembro, a designación dos vocais do consello de administración deberá facerse necesariamente por proposta das administracións públicas, e entidades e organismos representados no consello de administración, polo que, recibida comunicación que recolle o acordo do pleno do Concello de Redondela, polo que se designa o representante do dito concello na Autoridade Portuaria de Vigo,</p>
<p>DISPOÑO:</p>
<p>Artigo único.-Nomear a Xaime Rei Barreiro, vocal do Consello de Administración da Autoridade Portuaria de Vigo, en representación do Concello de Redondela.</p>
<p>Santiago de Compostela, 27 de xuño de 2000.</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>

