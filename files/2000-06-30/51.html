---
date: '2000-06-30'
id: EB9A
page: 10
number: 127
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Cédula do 30 de maio de 2000 pola que se notifica a Resolución do 8 de maio de
  2000 dictada no expediente sancionador PO-119/1999, por infracción en materia
  de turismo.
range: Cédula
url: 'https://www.xunta.gal/dog/Publicados/2000/20000630/AnuncioEB9A_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE 285, do 27 de novembro), modificada pola Lei 4/1999, do 13 de xaneiro (BOE 12, do 14 de xaneiro), notifícaselle á mercantil que a seguir se relaciona, a resolución da Consellería de Cultura, Comunicación Social e Turismo dictada no expediente sancionador en materia de turismo número PO-119/1999, incoado á sociedade titular de establecemento de restaurante denominado A Rocha, situado na rúa Rosalía de Castro, 119, de Vilagarcía de Arousa (Pontevedra), xa que intentada polos medios habituais non puido practicarse.</p>
<p>Esta resolución esgota a vía administrativa, e contra ela os interesados poderán interpoñer recurso contencioso-administrativo ante o Xulgado do Contencioso-Administrativo, no prazo de dous (2) meses desde o día seguinte ó da súa publicación, ou potestativamente, e con carácter previo, recurso administrativo de reposición, no prazo dun (1) mes, ante esta consellería, de conformidade co artigo 116 da Lei 30/1992, do 26 de novembro, sen prexuízo de que os interesados poidan enterpoñer calquera outro que coiden oportuno.</p>
<p>O importe da multa poderá facerse efectiva en período voluntario no prazo de quince (15) días hábiles, mediante transferencia bancaria a favor do Tesouro da Facenda galega, conta restrinxida de recadación de multas e sancións, da Delegación Provincial da consellería de Pontevedra. De non efectuarse o ingreso no citado prazo, procedrase á súa exacción por vía executiva, segundo o disposto pola Orde do 22 de maio de 1987, da Consellería de Economía e Facenda (DOG do 3 de xuño).</p>
<p>Expediente: PO-119/1999.</p>
<p>Sancionado: Parrillada A Rocha, S.L.</p>
<p>Establecemento: restaurante A Rocha.</p>
<p>Domicilio: rúa Rosalía de Castro, 119.</p>
<p>Localidade: Vilagarcía de Arousa (Pontevedra).</p>
<p>Resolución: 8 de maio de 2000.</p>
<p>Precepto infrinxido: artigo 88.7º da Lei 9/1997.</p>
<p>Sanción: un millón unha (1.000.001) pesetas.</p>
<p>Santiago de Compostela, 30 de maio de 2000.</p>
<p>Jesús Pérez Varela</p>
<p>Conselleiro de Cultura, Comunicación Social e Turismo</p>

