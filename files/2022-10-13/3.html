---
date: '2022-10-13'
id: V0653-061022-0001
page: 54377
number: 195
agency: 'Vicepresidencia Primeira e Consellería de Economía, Industria e Innovación'
section: III. Outras disposicións.
title: >-
  RESOLUCIÓN do 30 de setembro de 2022, da Secretaría Xeral Técnica da
  Vicepresidencia Primeira e Consellería de Economía, Industria e Innovación,
  pola que se dá publicidade do Acordo do Consello da Xunta de Galicia do 22 de
  setembro de 2022, polo que se modifica parcialmente o Acordo do Consello da
  Xunta de Galicia do 5 de novembro de 2020 polo que se dispón a creación da
  Comisión Interdepartamental de I+D+i, para a planificación e coordinación en
  materia de I+D+i.
range: Resolución
url: >-
  https://www.xunta.gal/dog/Publicados/2022/20221013/AnuncioV0653-061022-0001_gl.html
---
<p>O Consello da Xunta de Galicia, na súa reunión do día 5 de novembro de 2020, acordou a creación da Comisión Interdepartamental de I+D+i para a planificación e coordinación dos obxectivos, actuacións, instrumentos e fondos da Comunidade Autónoma en materia de I+D+i, co obxectivo de integrar e complementar a visión e perspectivas estratéxicas dos diferentes departamentos neste ámbito. Este acordo foi obxecto dunha primeira modificación mediante o Acordo do Consello da Xunta de Galicia do 25 de novembro de 2021.</p>
    <p>No punto quinto do Acordo do 5 de novembro de 2020 estableceuse a composición da Comisión Interdepartamental de I+D+i, formada polas persoas titulares dos entes/centros directivos citados no dito punto.</p>
    <p>No punto noveno do Acordo do 5 de novembro de 2020 creouse un grupo técnico para impulsar o funcionamento da Comisión Interdepartamental de I+D+i, integrado por representantes dos entes/centros directivos que forman parte dela, coa categoría de subdirector/a ou equivalente.</p>
    <p>O Decreto 73/2022, do 25 de maio, polo que se establece a estrutura orgánica das vicepresidencias e das consellerías da Xunta de Galicia, introduciu novos centros directivos con competencias en I+D+i, así como modificacións nalgún deles.</p>
    <p>Co fin de facer as adaptacións oportunas, o Consello da Xunta de Galicia, na súa reunión do día 22 de setembro de 2022, acordou modificar a composición da Comisión Interdepartamental de I+D+i.</p>
    <p>Para xeral coñecemento, publícase o referido acordo, polo que</p>
    <h2>RESOLVO:</h2>
    <p>Dar publicidade do Acordo do Consello da Xunta de Galicia do 22 de setembro de 2022 que a seguir se transcribe:</p>
    <p>«Modificar nos termos que a continuación se indican o punto quinto do Acordo do Consello da Xunta de Galicia do 5 de novembro de 2020 polo que se crea a Comisión Interdepartamental de I+D+i:</p>
    <p>Incorporar como vogais as persoas titulares dos seguintes centros directivos:</p>
    <p>– Secretaría Xeral de Industria.</p>
    <p>– Dirección Xeral de Ordenación e Innovación Educativa.</p>
    <p>– Dirección Xeral de Emprendemento e Apoio ao Emprego.</p>
    <p>– Dirección Xeral de Política de Cohesión e Fondos Europeos.</p>
    <p>Dar de baixa como vogal a persoa titular da antiga Dirección Xeral de Política Financeira, Tesouro e Fondos Europeos».</p>
    <p>Santiago de Compostela, 30 de setembro de 2022</p>
    <footer><p>Pablo Casal Espido<br>Secretario xeral técnico da Vicepresidencia Primeira e<br>Consellería de Economía, Industria e Innovación</p></footer>

