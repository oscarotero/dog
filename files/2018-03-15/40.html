---
date: '2018-03-15'
id: C141-050318-0001
page: 15755
number: 53
agency: Portos de Galicia
section: VI. Anuncios. a) Administración autonómica.
title: >-
  CÉDULA do 27 febreiro de 2018 pola que se notifica a resolución que declara en
  situación de abandono o barco de bandeira noruega Loffen, con matrícula BAV
  894.
range: Cédula
url: >-
  https://www.xunta.gal/dog/Publicados/2018/20180315/AnuncioC141-050318-0001_gl.html
---
<p>De conformidade co disposto nos artigos 44 e 46 da Lei 39/2015 (BOE núm. 236, do 2 de outubro), do procedemento administrativo común das administracións públicas, notifícase a Oystein Midtsundstad, mediante a publicación no Boletín Oficial del Estado, a Resolución do 5 de xaneiro de 2018 da Presidencia da entidade pública Portos de Galicia, que declara o barco que se cita, varado no porto de Camariñas, en situación de abandono, por non ser posible a notificación no domicilio.</p>
    <p>Así mesmo, este anuncio publicarase no Diario Oficial de Galicia, ben que a eficacia do acto notificado quedará supeditada á súa publicación no Boletín oficial del Estado.</p>
    <p>A resolución emítese por atoparse a embarcación varada sen ningunha actividade desde hai uns 5 anos, con base no establecido no artigo 302 do Real decreto lexislativo 2/2011 (BOE núm. 253, do 20 de outubro), que aproba o texto refundido da Lei de portos do Estado e da mariña mercante, e na regra décimo quinta de aplicación á tarifa portuaria E-2, prevista na Lei 6/2003 (DOG núm. 240, do 11 de decembro), unha vez que non existe constancia da presentación de alegacións contra o acordo de iniciación do procedemento.</p>
    <p>De acordo coa normativa que se cita, e a través dos medios previstos na Lei 5/2011, (DOG núm. 203, do 24 de outubro), do patrimonio da Comunidade Autónoma de Galicia, Portos de Galicia vai a proceder á venda da embarcación e, se esta resultar falida, ao seu traslado a centro de despezamento ou vertedoiro autorizado, sendo todo os custos que xeren estas actuacións á cuesta do propietario.</p>
    <p>Contra a presente resolución, que pon fin á vía administrativa e é executiva, poderase interpor recurso contencioso-administrativo nun prazo de dous meses contados desde o día seguinte ao da publicación deste anuncio, ante o xulgado do contencioso-administrativo de Santiago de Compostela que corresponda.</p>
    <p>Santiago de Compostela, 27 de febreiro de 2018</p>
    <footer><p>José Juan Durán Hermida<br>Presidente de Portos de Galicia</p></footer>

