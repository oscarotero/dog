---
date: '2018-03-15'
id: C3K1-050318-0005
page: 15736
number: 53
agency: Consellería de Sanidade
section: VI. Anuncios. a) Administración autonómica.
title: >-
  ANUNCIO do 21 de febreiro de 2018, da Xefatura Territorial da Coruña, pola que
  se notifica a resolución do expediente sancionador 2017014AL-CO por
  infraccións en materia sanitaria.
range: Anuncio
url: >-
  https://www.xunta.gal/dog/Publicados/2018/20180315/AnuncioC3K1-050318-0005_gl.html
---
<p>Ao non poderse levar a cabo a notificación da resolución do expediente sancionador 2017014AL-CO incoado a Fruterías Alberti e Hijos, S.L., e de acordo co previsto no artigo 44 da Lei 39/2015, do 1 de outubro, do procedemento administrativo común das administracións públicas, procédese á súa notificación mediante anuncio publicado no <em>Boletín Oficial del Estado</em> (BOE). Poderá consultar o expediente nas dependencias da Xefatura Territorial da Consellería de Sanidade, sita na rúa Durán Loriga, 3, A Coruña.</p>
    <p>A resolución non esgota a vía administrativa e poderá interpoñer recurso de alzada ante o conselleiro de Sanidade no prazo dun mes, contado desde o día seguinte ao da publicación deste anuncio, segundo establecen os artigos 121 e 122 da Lei 39/2015, do 1 de outubro.</p>
    <p>No caso de estar de acordo co contido desta resolución o pagamento voluntario da sanción poderá efectualo en calquera entidade bancaria colaboradora, empregando os impresos normalizados que se lle facilitarán nas dependencias da xefatura territorial. </p>
    <p>Os prazos serán os seguintes:</p>
    <p>– Sancións notificadas entre os días 1 e 15 de cada mes: ata o día 20 do mes posterior ou, se este non for hábil, ata o primeiro día hábil seguinte.</p>
    <p>– Sancións notificadas entre os días 16 e último de cada mes: desde a data da notificación ata o día 5 do segundo mes posterior ou, se este non for hábil, ata o primeiro día hábil seguinte.</p>
    <p>A Coruña, 21 de febreiro de 2018</p>
    <footer><p>A xefa territorial da Coruña<br>P.S. (Artigo 19.3 do Decreto 41/2013, do 21 de febreiro, de estrutura orgánica<br>da Consellería de Sanidade, modificado por Decreto 33/2014)<br>Marta Gil Pérez<br>Xefa do Servizo de Xestión</p></footer>

