---
date: '2017-09-19'
id: G0424-290817-0007
page: 42783
number: 178
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 28 de agosto de 2017, da Xefatura Territorial da Coruña, pola
  que se somete a información pública a petición de autorización administrativa
  previa e a autorización administrativa de construción dunha instalación
  eléctrica no concello do Pino (expediente IN407A 2017/129-1).
range: Resolución
url: >-
  https://www.xunta.gal/dog/Publicados/2017/20170919/AnuncioG0424-290817-0007_gl.html
---
<p>Para os efectos previstos na Lei 24/2013, do 26 de decembro (BOE núm. 310), e no artigo 125 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización da instalación eléctrica que se describe:</p>
    <p>Solicitante: Dragados, S.A.</p>
    <p>Domicilio social: avenida del Camino de Santiago, 50, Madrid.</p>
    <p>Denominación: centro de seccionamento Quintás e LMTS a CT Quintás.</p>
    <p>Situación: Quintás, parroquia de Castrofeito, O Pino (A Coruña).</p>
    <p>Características técnicas: centro de seccionamento en edificio prefabricado de formigón. Tres (3) celas prefabricadas, dúas de liña e unha de protección, con interruptores-seccionadores (24 kV, 400 A, 16 kA).</p>
    <p>Liña de media tensión subterránea, con inicio no CS proxectado, condutor RHZ1-2OL 12/20 kV 3×(1×95 mm2) Al, lonxitude 30 m, e fin no CTI Quintás (expediente IN407A 2012/103-1).</p>
    <p>Todas aquelas persoas ou entidades que se consideren afectadas poderán examinar o proxecto e/ou presentar as súas alegacións nesta xefatura territorial, situada no Edificio Administrativo Monelos; rúa Vicente Ferrer, nº 2, 1º andar, 15071 A Coruña, no prazo de vinte días, contados a partir do día seguinte ao da publicación (artigos 30 e 83 da Lei 39/2015, do 1 de outubro, do procedemento administrativo común das administracións públicas).</p>
    <p>A Coruña, 28 de agosto de 2017</p>
    <footer><p>Isidoro Martínez Arca<br>Xefe territorial da Coruña</p></footer>

