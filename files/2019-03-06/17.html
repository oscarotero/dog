---
date: '2019-03-06'
id: G2411-140219-0003
page: 12817
number: 46
agency: Xulgado do Social número 2 de Santiago de Compostela
section: V. Administración de xustiza.
title: EDICTO (ETX 16/2019).
range: Edicto
url: >-
  https://www.xunta.gal/dog/Publicados/2019/20190306/AnuncioG2411-140219-0003_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento de execución de títulos xudiciais 16/2019 deste xulgado do social, seguido por instancia de Manuel Ángel Pombo da Torre contra a empresa Cervexaría Áncora, S.L., sobre despido, se ditou a seguinte resolución, cuxa parte dispositiva se xunta:</p>
    <p>«Parte dispositiva.</p>
    <p>Dispoño despachar orde xeral de execución do título indicado a favor do executante Manuel Ángel Pombo da Torre fronte a Cervexaría Áncora, S.L., parte executada.</p>
    <p>Notifíquese ás partes e fágaselles saber que, en aplicación do mandato contido no artigo 53.2 da Lei de xurisdición social, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións intentadas neles sen efecto serán válidas ata que non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación. Mediante recurso de reposición que se deberá interpor no prazo dos tres días hábiles seguintes ao da súa notificación, con expresión da/s infracción/s cometida/s na resolución, cumprimento ou incumprimento de presupostos e requisitos procesuais exixidos e/ou oposición á execución despachada, nos termos previstos no artigo 239.4 da Lei reguladora da xurisdición social, sen que a interposición do recurso teña efectos suspensivos con respecto á resolución impugnada.</p>
    <p>Así o acorda e asina SSª. Dou fe.</p>
    <p>A maxistrada xuíza A letrada da Administración de xustiza»</p>
    <p>Cítase igualmente a Cervexaría Ancora, S.L. á celebración da comparecencia, que terá lugar o próximo día 11 de abril de 2019, ás 10.15 horas, na sala de vistas deste xulgado, sito na rúa Berlín, s/n.</p>
    <p>Para que sirva de notificación e citación en legal forma a Cervexaría Áncora, S.L., en ignorado paradoiro, expido este edicto para a súa inserción no DOG.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>Santiago de Compostela, 13 de febreiro de 2019</p>
    <footer><p>A letrada da Administración de xustiza</p></footer>

