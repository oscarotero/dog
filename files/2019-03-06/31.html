---
date: '2019-03-06'
id: G0424-140219-0008
page: 12840
number: 46
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 13 de febreiro de 2019, da Xefatura Territorial da Coruña, pola
  que se concede a autorización administrativa previa, de construción e
  declaración de utilidade pública, en concreto, dunha instalación de
  distribución eléctrica no concello de Zas (expediente IN407A 2015/167-1).
range: Resolución
url: >-
  https://www.xunta.gal/dog/Publicados/2019/20190306/AnuncioG0424-140219-0008_gl.html
---
<p>Expediente: IN407A 2015/167-1.</p>
    <p>Promotor: Unión Fenosa Distribución, S.A.</p>
    <p>Instalación: modificado 1 do proxecto de recuamento da LMT VIM-802 no lugar de San Tirso.</p>
    <p>Concello: Zas.</p>
    <p>Feitos.</p>
    <p>1. O 23 de marzo de 2017, a empresa promotora solicitou a autorización administrativa previa, a autorización administrativa de construción e a declaración de utilidade pública, en concreto, da dita instalación de distribución eléctrica.</p>
    <p>2. Características técnicas:</p>
    <p>• Retensado do treito de liña eléctrica de media tensión aérea VIM-802, entre os apoios núm. 64-20-24 e núm. 64-20-25 (actuación núm. 1), a 20 kV, cunha lonxitude de 0,097 km, coa orixe no apoio núm. 64-20-24 existente da LMT VIM-802, no treito entre a derivada ao CT Orbellido II (expediente 50.294) e a derivada ao CT Couto (expediente 50.804), condutor tipo LA-30 mm2 (existente), e remate no apoio núm. 64-20-25 que se vai intercalar na LMT VIM-802, no treito entre a derivada ao CT Orbellido e a derivada ao CT Couto.</p>
    <p>• Treito de liña eléctrica de media tensión aérea VIM-802, entre apoios núm. 64-20-26-1 e núm. 64-20-26 (actuación núm. 2), a 20 kV, cunha lonxitude de 0,041 km, coa orixe no apoio núm. 64-20-26-1 que substitúe ao existente da LMT VIM-802, no treito da derivada ao CT Couto, condutor tipo LA-30 mm2, e remate no núm. 64-20-26 proxectado que substitúe ao existente da LMT VIM-802, apoio onde actualmente realizase o entronque da derivada ao CT Couto.</p>
    <p>• Liña de media tensión soterrada, a 20 kV, cunha lonxitude de 0,220 km, coa orixe no paso aéreo a soterrado a realizar no apoio núm. 64-20-25 proxectado a intercalar na LMT VIM-802, no treito entre a derivada ao CT Orbellido II e a derivada ao CT Couto, en condutor RHZ1-2OL-12/20 kV- 1×240 Al, e remate no paso de soterrado a aéreo que se vai realizar no apoio núm. 64-20-26-1 proxectado que substitúe ao existente da LMT VIM-802, no treito da derivada ao CT Couto.</p>
    <p>O orzamento da instalación, segundo o proxecto, é de 50.954,58 €.</p>
    <p>3. O proxecto someteuse ao trámite de información pública mediante resolución publicada nos seguintes medios:</p>
    <p>– Acordo de información pública: 8 de maio de 2017.</p>
    <p>– DOG: 1 de xuño de 2017.</p>
    <p>– BOP: 15 de maio de 2017.</p>
    <p>– Xornal <em>La Voz de Galicia</em>: 9 de xuño de 2017.</p>
    <p>Taboleiro de anuncios do concello: segundo dilixencia do secretario municipal do 4 de abril de 2018.</p>
    <p>Ao mesmo tempo, realizáronse notificacións individuais ás persoas titulares que figuran na relación de bens e dereitos afectados.</p>
    <p>Mediante anuncio publicado no BOE do 3 de febreiro de 2017, notificóuselles ás persoas interesadas descoñecidas, de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>4. Durante o período en que se someteu ao trámite de información pública achegáronse as seguintes alegacións.</p>
    <p>• Manuel Blanco Lage, mediante o escrito recibido o 30 de agosto do 2017, solicita o desprazamento do apoio situado no seu predio cara ao lindeiro, sen mudar a traza.</p>
    <p>5. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectadas. A empresa promotora manifestou a súa conformidade cos condicionados establecidos.</p>
    <p>6. Os servizos técnicos da xefatura territorial emitiron informe favorable sobre a dita solicitude.</p>
    <p>Consideracións legais e técnicas.</p>
    <p>1. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en instalación eléctricas de alta tensión e as súas instrucións técnicas complementarias ITC-LAT 01 a 09 (BOE núm. 68, do 19 de marzo).</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalación eléctricas de alta tensión e as súas instrucións técnicas complementarias ITC-RAT 01 a 23 (BOE núm. 139, do 9 de xuño).</p>
    <p>– Real decreto 842/2002, do 2 de agosto, polo que se aproba o Regulamento electrotécnico para baixa tensión (BOE núm. 224, do 18 de setembro).</p>
    <p>– Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE núm. 246, do 14 de outubro).</p>
    <p>– Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>– Decreto 146/2016, do 13 de novembro, polo que se establece a estrutura orgánica da Xunta de Galicia (DOG núm. 217, do 14 de novembro).</p>
    <p>– Decreto 175/2015, do 3 de decembro, polo que se establece a estrutura orgánica da Consellería de Economía, Emprego e Industria (DOG núm. 232, do 4 de decembro).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro de 1954).</p>
    <p>– Decreto do 26 de abril de 1957, polo que se aproba o regulamento da Lei de expropiación forzosa (BOE núm. 160, do 20 de xuño).</p>
    <p>2. Na visita de campo realizada para examinar o lugar da instalación non se apreciou, nos predios sometidos a expropiación, ningunha das limitacións á constitución da servidume indicadas no artigo 58.a) da Lei 24/2013, do 26 de decembro, do sector eléctrico.</p>
    <p>3. Con respecto á alegación presentada por Manuel Blanco Lage:</p>
    <p>• No escrito do 13 de outubro de 2017, Unión Fenosa Distribución, S.A., valora as alegacións achegadas por Manuel Blanco Lage e, en síntese, manifesta a imposibilidade de atender a dita modificación xa que incumpriría a normativa urbanística do Concello de Zas.</p>
    <p>• Manuel Blanco Lage, por medio do escrito recibido o 9 de novembro de 2017, discrepa da interpretación que fai da lexislación urbanística Unión Fenosa Distribución, S.A., e se reitera na súa solicitude.</p>
    <p>• Con data do 1 de xuño de 2018, esta xefatura territorial require un informe ao Concello de Zas para que avalíe a viabilidade urbanística do desprazamento do apoio.</p>
    <p>• O 12 de setembro de 2018, esta xefatura territorial reitera a solicitude de informe ao Concello de Zas.</p>
    <p>A día de hoxe, non consta no expediente ningunha resposta ás anteriores solicitudes de informe. Por conseguinte, non se pode admitir a alegación presentada por Manuel Blanco Lage xa que non está acreditada a posibilidade legal de efectuar a variación do trazado que propón.</p>
    <p>4. No expediente consta un informe favorable dos servizos técnicos desta xefatura territorial.</p>
    <p>Consonte con todo o indicado,</p>
    <h2>RESOLVO:</h2>
    <p>1. Conceder a autorización administrativa previa, a autorización administrativa de construción e a declaración de utilidade pública, en concreto, da dita instalación de distribución eléctrica.</p>
    <p>2. A instalación executarase no prazo dun ano, contado a partir da data de ocupación dos terreos.</p>
    <p>A declaración de utilidade pública leva implícita a necesidade de ocupación dos bens e de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>3. Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>– As declaracións de conformidade relativas ao material ou equipamento e as certificacións ou homologacións, se procede.</p>
    <p>– Un certificado do/a director/a da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas para a montaxe da instalación e posta a punto.</p>
    <p>4. Esta autorización outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada ante o conselleiro de Economía, Emprego e Industria, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro de 2015), sen prexuízo de que as persoas interesadas poidan interpor calquera outro recurso que considere pertinente.</p>
    <p>Notifíqueselle a Unión Fenosa Distribución, S.A. esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 13 de febreiro do 2019</p>
    <footer><p>Isidoro Martínez Arca<br>Xefe territorial da Coruña</p></footer>

