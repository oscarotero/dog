---
date: '2020-05-27'
id: G0427-060520-0002
page: 21454
number: 101
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 21 de abril de 2020 pola que se autoriza a transmisión mortis
  causa e sucesivamente mortis causa, mediante pacto de mellora, das concesións
  administrativas e das bateas G.M. II e Castillo I.
range: Resolución
url: >-
  https://www.xunta.gal/dog/Publicados/2020/20200527/AnuncioG0427-060520-0002_gl.html
---
<p>Visto o expediente instruído para efectos da transmisión mortis causa e sucesivamente mortis causa mediante pacto de mellora das bateas G.M. II e Castillo I e das concesións administrativas que as amparan, resulta: </p>
    <p>a) Antecedentes:</p>
    <p>Primeiro. O 30 de outubro de 2019, Mª Ángeles Rodríguez Ríos solicitou autorización para a transmisión mortis causa e sucesivamente mortis causa, mediante pacto de mellora, das concesións administrativas e das bateas G.M. II e Castillo I.</p>
    <p>Segundo. A solicitante presenta toda a documentación requirida para a tramitación deste tipo de procedementos.</p>
    <p>Terceiro. Os informes do Servizo de Protección dos Recursos sobre as características da batea e da Dirección Xeral de Pesca, Acuicultura e Innovación Tecnolóxica sobre a tramitación do expediente son favorables.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente consonte a Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro), e a Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. A Lei 2/2006, do 14 xuño, de dereito civil de Galicia (DOG número 124, do 29 de xuño), no seu artigo 209 e seguintes, regula os pactos sucesorios como negocios mortis causa, e coa forma de pactos de apartación ou pactos de mellora.</p>
    <p>Terceira. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administracións públicas (BOE número 236, do 2 de outubro), coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Vistas as disposicións citadas, esta consellería resolve:</p>
    <p>Autorizar a transmisión mortis causa e sucesivamente mortis causa, mediante pacto de mellora, a favor de Mª del Pilar Alonso Rodríguez, das concesións administrativas e das bateas que se indican a continuación:</p>
    <p>Identificación:</p>
    <p>Tipo: batea.</p>
    <p>Nome: G.M. II.</p>
    <p>Localización:</p>
    <p>Cuadrícula nº: 14.</p>
    <p>Polígono: B.</p>
    <p>Distrito: Caramiñal (A Coruña).</p>
    <p>Especie autorizada: mexillón (Mytilus Galloprovincialis).</p>
    <p>Título habilitante: concesión administrativa.</p>
    <p>Orde de outorgamento: 5.11.1976. </p>
    <p>Remate da vixencia: 15.12.2029.</p>
    <p>Actuais titulares: Manuel Alonso Castillo (***9104**), Mª Ángeles Rodríguez Ríos (***9104**), Juan Manuel López Durán (***2175**) e Mª del Pilar Alonso Rodríguez (***1638**).</p>
    <p>Novos titulares: Juan Manuel López Durán (***2175**) e Mª del Pilar Alonso Rodríguez (***1638**).</p>
    <p>Identificación:</p>
    <p>Tipo: batea.</p>
    <p>Nome: Castillo I.</p>
    <p>Localización:</p>
    <p>Cuadrícula nº: 41.</p>
    <p>Polígono: B.</p>
    <p>Distrito: Caramiñal (A Coruña).</p>
    <p>Especie autorizada: mexillón (Mytilus Galloprovincialis).</p>
    <p>Título habilitante: concesión administrativa.</p>
    <p>Orde de outorgamento: 21.10.1975. </p>
    <p>Remate da vixencia: 15.12.2029.</p>
    <p>Actuais titulares: Manuel Alonso Castillo (***9104**) e Mª Ángeles Rodríguez Ríos (***9104**).</p>
    <p>Nova titular: Mª del Pilar Alonso Rodríguez (***1638**).</p>
    <p>Os novos titulares das concesións administrativas quedan subrogados nos dereitos e nas obrigas dos anteriores titulares.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, que se interporá no prazo de dous meses de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46.1 da Lei 29/1998, do 13 de xullo, reguladora da xurisdición contencioso-administrativa. Este prazo comezará a contar desde o día seguinte a aquel en que perda vixencia o Real decreto 463/2020, do 14 de marzo, polo que se declara o estado de alarma para a xestión da situación da crise sanitaria ocasionada polo COVID-19, e, de ser o caso, as súas prórrogas, contados en ambos os casos desde o día seguinte ao da súa publicación.</p>
    <p>A Coruña, 21 de abril de 2020</p>
    <footer><p>A conselleira do Mar<br>P.D. (Orde do 8.9.2017)<br>O xefe territorial da Coruña<br>Por delegación de funcións por Resolución do 6.11.2019<br>María José Cancelo Baquero<br>Xefa de Servizo de Recursos Mariños</p></footer>

