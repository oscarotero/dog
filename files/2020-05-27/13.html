---
date: '2020-05-27'
id: G0244-180520-0001
page: 21440
number: 101
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  RESOLUCIÓN do 12 de maio de 2020, da Dirección Xeral de Administración Local,
  pola que se clasifica o posto de tesouraría do Concello da Laracha como posto
  reservado a persoal funcionario de Administración local con habilitación de
  carácter nacional.
range: Resolución
url: >-
  https://www.xunta.gal/dog/Publicados/2020/20200527/AnuncioG0244-180520-0001_gl.html
---
<p>O Concello da Laracha comunica á Dirección Xeral de Administración Local a creación dun posto de Tesouraría e solicita a súa clasificación como posto reservado a persoal funcionario de Administración local con habilitación de carácter nacional.</p>
    <p>De acordo co disposto no Real decreto 128/2018, do 16 de marzo, polo que se regula o réxime xurídico dos funcionarios de Administración local con habilitación de carácter nacional, nas corporacións locais cuxa Secretaría estea clasificada en primeira ou segunda clase, existirá un posto de traballo denominado Tesouraría, reservado a persoal funcionario de Administración local con habilitación de carácter nacional pertencente á subescala de Intervención-Tesouraría, calquera que sexa a súa categoría, ao que corresponderá o desempeño das funcións de tesourería e recadación. A secretaría do Concello da Laracha está clasificada como de clase segunda, polo que resulta necesario á creación do posto de Tesouraría e a súa clasificación como posto reservado a persoal funcionario de Administración local con habilitación de carácter nacional da subescala de Intervención-Tesouraría.</p>
    <p>O expediente tramitado polo Concello axústase ao disposto no citado Real decreto 128/2018, do 16 de marzo, e ao establecido no artigo 10 do Decreto 49/2009, do 26 de febreiro, sobre o exercicio das competencias da Comunidade Autónoma de Galicia respecto dos/das funcionarios/as con habilitación de carácter estatal, polo que de acordo co informe da Subdirección Xeral de Réxime Xurídico Local, procede a súa clasificación.</p>
    <p>Polo exposto, e tendo en conta as competencias conferidas polo artigo 15.e) da Lei 2/2015, do 29 de abril, de emprego público de Galicia e polo artigo 22 do Decreto 74/2018, do 5 de xullo, polo que se establece a estrutura orgánica da Vicepresidencia e da Consellería de Presidencia, Administracións Públicas e Xustiza,</p>
    <p>RESOLVO:</p>
    <p>Clasificar o seguinte posto de traballo como reservado a persoal funcionario de Administración local con habilitación de carácter nacional:</p>
    <p>Entidade local: Concello da Laracha.</p>
    <p>Posto: Tesouraría.</p>
    <p>Subescala: Intervención-tesouraría.</p>
    <p>Categoría: sen distinción de categoría.</p>
    <p>Forma de provisión: concurso.</p>
    <p>Nivel de complemento de destino: 28.</p>
    <p>Complemento específico: 22.256,08 €.</p>
    <p>Contra esta resolución, que pon fin á vía administrativa, poderase interpoñer recurso contencioso-administrativo no prazo de dous meses, contados a partir do día seguinte ao da súa publicación, ante o xulgado do contencioso-administrativo competente, de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, os interesados poderán interpoñer recurso administrativo de reposición, perante este órgano directivo, no prazo dun mes a partir do día seguinte ao da súa publicación, segundo o disposto nos artigos 123 e 124 da Lei 39/2015. Así mesmo, a entidade local poderá presentar previamente requirimento no prazo de dous meses conforme ao disposto no artigo 44 da dita Lei 29/1998.</p>
    <p>Santiago de Compostela, 12 de maio de 2020</p>
    <footer><p>Marta Fernández-Tapias Núñez<br>Directora xeral de Administración local</p></footer>

