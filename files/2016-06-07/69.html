---
date: '2016-06-07'
id: L257-180516-0001
page: 22861
number: 107
agency: Concello de Vigo
section: VI. Anuncios. b) Administración local.
title: >-
  ANUNCIO do 12 de maio de 2016, da Xerencia Municipal de Urbanismo, da
  modificación do uso dotacional de uso asistencial público a educativo no Plan
  parcial de Navia  (expediente 15410/411).
range: Anuncio
url: >-
  https://www.xunta.gal/dog/Publicados/2016/20160607/AnuncioL257-180516-0001_gl.html
---
<p>O Pleno do Concello de Vigo, en sesión ordinaria do día 25 de abril de 2016, adoptou o seguinte acordo:</p>
    <p>Primeiro. Rectificar o erro material existente na parte dispositiva do acordo adoptado polo Pleno do Concello de Vigo o día 26.5.2008, que queda co seguinte teor literal: «Aprobar o cambio de uso dotacional público da parcela municipal E-4-1 do Plan parcial de Navia, de 10.000 m2 de superficie, que se segregará da matriz E-4, de educativo a asistencial público –centro de coidados xerontolóxicos– (expte. 10890-411)».</p>
    <p>Segundo. Aprobar, ao abeiro do disposto no artigo 42.5 da Lei 2/2016, do 10 de febreiro, do solo de Galicia, o cambio do uso dotacional da parcela municipal de 10.000 m2 de superficie, sita no ámbito do Plan parcial de Navia, referida como S4-3 no acordo de segregación adoptado o día 16.6.2008 pola Xunta de Goberno Local, de asistencial público (centro de coidados xerontolóxicos) a docente.</p>
    <p>Terceiro. Publicar o presente acordo no BOP e no DOG e notificalo, para o seu coñecemento, ao IGVS, a Xestur Pontevedra, á Consellería de Política Social e á Consellería de Cultura, Educación e Ordenación Universitaria.</p>
    <p>Cuarto. Remitir o presente acordo, xunto con dúas copias debidamente dilixenciadas do aprobado, á Consellería de Medio Ambiente e Ordenación do Territorio, para o seu coñecemento e efectos. No anuncio de aprobación, referido no dispositivo segundo deste acordo, farase constar esta remisión.</p>
    <p>Quinto. Notificar este acordo á Concellaría de Educación e á Concellaría de Benestar Social, así como ao Servizo de Cartografía, á Oficina de Planeamento-Xestión, á Oficina de Licenzas e á Oficina de Información da XMU.</p>
    <p>Mediante o presente anuncio faise constar que, dando cumprimento ao establecido no ordinal terceiro da parte dispositiva, mediante oficio do 12 de maio de 2016 foille remitido o dito acordo, xunto con dúas copias debidamente dilixenciadas do aprobado, á Consellería de Medio Ambiente e Ordenación do Territorio, para o seu coñecemento e efectos.</p>
    <p>Vigo, 12 de maio de 2016</p>
    <footer><p>O presidente da Xerencia Municipal de Urbanismo<br>P.D. (Resolución do 6.7.2015)<br>María José Caride Estévez<br>Vicepresidenta da Xerencia Municipal de Urbanismo</p></footer>

