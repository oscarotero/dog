---
date: '2019-12-20'
id: L130-291119-0001
page: 54225
number: 242
agency: Concello da Coruña
section: VI. Anuncios. b) Administración local.
title: >-
  ANUNCIO sobre a aprobación inicial do estudo de detalle de ordenación para a
  ordenación de volumes na Fundación ADCOR, no polígono dos Rosales (expediente
  631/2018/284).
range: Anuncio
url: >-
  https://www.xunta.gal/dog/Publicados/2019/20191220/AnuncioL130-291119-0001_gl.html
---
<p>A Xunta de Goberno Local, na sesión que tivo lugar o 6 de novembro de 2019, acordou aprobar inicialmente o documento do estudo de detalle de ordenación de volumes na Fundación ADCOR. Outubro 2019 presentado o 23 de outubro de 2019 pola Fundación ADCOR.</p>
    <p>En cumprimento do artigo 80.2 da Lei 2/2016, do 10 de febreiro, do solo de Galicia, e artigos 194.2 e 207 do seu regulamento, o expediente sométese a información pública polo prazo dun mes, contado desde o día seguinte ao da última das publicacións deste anuncio no Diario Oficial de Galicia ou nun dos xornais de maior difusión na provincia, para que as persoas interesadas poidan consultalo e formular, de ser o caso, as alegacións que consideren oportunas. </p>
    <p>A consulta da documentación do estudo de detalle pode realizarse no Departamento de Planeamento da Área de Urbanismo, Vivenda, Infraestruturas e Mobilidade (praza Indalecio Prieto, 1-3), en horario laboral de luns a venres, ou ben na sede electrónica do concello ou no enderezo electrónico: https://www.coruna.gal/urbanismo, en Documentos en exposición pública e no Visor estado desarrollo PGOM 2013. </p>
    <p>A Coruña, 19 de novembro de 2019</p>
    <footer><p>A alcaldesa<br>P.D. (Decreto 3847/2019, do 27.6.2019)<br>María García Hernández<br>Directora de Área de Urbanismo</p></footer>

