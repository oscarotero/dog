---
date: '2013-01-23'
id: G2347-020113-0004
page: 1952
number: 16
agency: Xulgado do Social número 4 da Coruña
section: V. Administración de xustiza.
title: EDICTO (37/2011).
range: Edicto
url: >-
  https://www.xunta.gal/dog/Publicados/2013/20130123/AnuncioG2347-020113-0004_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen os autos número 37/2011 por instancia de José Antonio Martínez Lijó contra a empresa Alaplana Coruña, S.L. e o Fondo de Garantía Salarial sobre cantidade, nos cales se ditou sentenza con data do 13.12.2012, que copiada nos particulares necesarios di así:</p>
    <p>«Decido que se acepta a demanda interposta por José Antonio Martínez Lijó fronte a Alaplana Coruña, S.L., con intervención do Fondo de Garantía Salarial e, en consecuencia:</p>
    <p>Condénase a Alaplana Coruña, S.L. a lle aboar ao demandante a cantidade de tres mil cento vinte e dous euros con oitenta e oito céntimos (3.122,88 euros).</p>
    <p>Notifíqueselles a resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes ao da notificación desta resolución, sendo suficiente a manifestación da parte ou do seu avogado, graduado social colexiado ou representante dentro do prazo indicado.</p>
    <p>Se o recorrente non goza do beneficio de xustiza gratuíta deberá, ao mesmo tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no <em>Diario Oficial de Galicia </em>co fin de que lle sirva de notificación en forma á empresa Alaplana Coruña, S.L., expido e asino este edicto.</p>
    <p>A Coruña, 19 de decembro de 2012</p>
    <footer><p>A secretaria xudicial</p></footer>

