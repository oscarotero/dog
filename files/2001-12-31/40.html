---
date: '2001-12-31'
id: 1524E
page: 16
number: 251
agency: CONCELLO DE PONTEVEDRA
section: VI. ANUNCIOS
title: >-
  Aprobación definitiva do proxecto de compensación da unidade de actuación
  número 12 do PXOU-San Amaro.
range: Aprobación
url: 'https://www.xunta.gal/dog/Publicados/2001/20011231/Anuncio1524E_gl.html'
---
<p>A Comisión de Goberno, en sesión de 26-11-2001, adoptou o seguinte acordo:</p>
<p>Primeiro.-Prestar aprobación definitiva ó proxecto de compensación da unidade de actuación nº 12 do vixente Plan Xeral de Ordenación Urbana, situada no lugar de San Amaro-Mourente, formulado por Bernardo López Abadín -na súa condición de propietario único da totalidade dos terreos que o integran- sendo redactado pola doutora arquitecta Teresa Táboas</p>
<p>Veleiro, con visado da Delegación en Pontevedra do Colexio Oficial de Arquitectos de Galicia en data 6-6-2001, coa finalidade de proceder á xestión e execución urbanística deste ámbito espacial de equidistribución, determinándose que a formalización deste proxecto de compensación, se efectúe en documento administrativo coas solemnidades e requisitos dispostos para as actas dos acordos deste concello co contido legalmente esixido, ou ben mediante escritura pública se así o prefire a propietaria única e por conta dela. En calquera caso, o documento no que se formalice será inscrito no Rexistro da Propiedade, sendo ámbalas obrigas por conta da propiedade.</p>
<p>Segundo.-Incorporar, de acordo con este proxecto de compensación, os terreos desta unidade de actuación nº 12, de cesión obrigatoria -en pleno dominio e completamente libres de cargas e gravames- ó patrimonio municipal e inventario de bens e á súa afectación ós usos previstos polo planeamento, sen achega económica ou patrimonial ningunha deste concello, en función do convenio urbanístico subscrito e a súa modificación.</p>
<p>En idéntico sentido, esta incorporación esténdese a aqueles terreos excluídos da unidade de actuación e situados entre este ámbito e a rúa da Estrada, afectados pola urbanización e apertura da vía destinada a sistema xeral, prolongación da existente na unidade de actuación nº 14-A Parda, que xa foron adquiridos polo Sr. López Abadín, seguindo o convenio urbanístico asinado o 30 de marzo e modificado o seis de xullo, por canto para a obtención do terreo de titularidade allea da superficie de 10 m, non obtido polo promotor e unicamente restante para completar esa efectiva urbanización entre o polígono e a rúa, haberá de aplicarse, se é o caso, o instituto da expropiación forzosa, unha vez que se aprobe definitivamente o proxecto de urbanización do polígono, para o cal foi prestada a correspondente fianza en arcas municipais.</p>
<p>A cesión entenderase sen prexuízo do dereito de ocupación para procederse á execución das obras, tendo que efectuarse a cesión e entrega da urbanización nun prazo non superior a tres meses contado desde a recepción definitiva pola propiedade, formalizándose esta en actas que subscribirán este concello e o promotor.</p>
<p>Terceiro.-Facer saber a Bernardo López Abadín que con carácter previo ó inicio da obra urbanizadora, deberá ter firmeza en vía administrativa este acto e aprobarse definitivamente o proxecto de urbanización, respecto do que tal promotor xa ten prestada unha fianza equivalente ó seu orzamento de execución material, operación OCVD 200100030322, estando afecta á correcta execución da obra urbanizadora que se aprobe, ó non quedar afectos os predios resultantes do acordo de aprobación definitiva do proxecto de compensación, ó pagamento da cantidade que puidese corresponder</p>
<p>a cada predio no orzamento previsto dos custos de urbanización do polígono.</p>
<p>Cuarto.-Publica-lo presente acto administrativo no taboleiro de anuncios deste concello, no xornal Diario de Pontevedra e Diario Oficial de Galicia e notificárllelo individualizadamente ós interesados con comunicación de testemuña o del á Consellería de Política Territorial, Obras Públicas e Vivenda da Xunta de Galicia.</p>
<p>O que se fai público para a súa executividade, significándose que contra este acto poderá interpoñerse ben o recurso potestativo de reposición perante o mesmo órgano que a dictou e no prazo dun mes contado desde o día seguinte ó da súa notificación, consonte co establecido no art. 116.1º da Lei 30/1992, do 26 de novembro, na redacción dada pola Lei 4/1999, ou ben directamente o recurso contencioso administrativo perante o Xulgado do Contencioso-Administrativo de Pontevedra no prazo de dous meses, contados a partir do día seguinte ó da súa notificación, consonte co disposto nos artigos 8.1º e 46.1º da Lei 29/1998, do 13 de xullo.</p>
<p>De interpoñerse o recurso potestativo de reposición, este deberá ser resolto e notificado no prazo dun mes segundo se establece no art. 117.2º da citada Lei 30/1992, modificada pola Lei 4/1999, entendéndose desestimado polo transcurso do mencionado prazo sen resolución expresa, de conformidade co establecido no art. 43.2º desta Lei 30/1992, podendo entón interpoñerse recurso contencioso-administrativo dentro do prazo de seis meses contado desde o día seguinte daquél no que deba entenderse presuntamente desestimado o recurso de reposición interposto, consonte co establecido no art. 46.1º e 4º da Lei 29/1998.</p>
<p>Non obstante, tamén se poderá interpoñer calquera outro recurso que os interesados estimen procedentes de acordo a dereito.</p>
<p>Pontevedra, 11 de decembro de 2001.</p>
<p>P.D.</p>
<p>Xosé Cesáreo Mosquera Lorenzo</p>
<p>Tenente alcalde delegado da Área de Urbanismo</p>
<p>e Medio Ambiente</p>
<p>Adolfo Castro Pérez</p>
<p>Secretario accidental</p>
<p>Anuncio.</p>
<p>1. Entidade adxudicadora.</p>
<p>a) Concello de Xermade (Lugo).</p>
<p>b) Dependencia que tramita o expediente: Secretaría.</p>
<p>2. Obxecto do contrato.</p>
<p>a) Descrición do obxecto: pavimentación de accesos en Lousada, Roupar, Piñeiro, Burgás, Candamil e Cabreiros.</p>
<p>b) Lugar de execución: nas 6 parroquias.</p>
<p>c) Prazo de execución: 9 meses.</p>
<p>3. Tramitación, procedemento e forma de adxudicación.</p>
<p>a) Tramitación: ordinaria.</p>
<p>b) Procedemento: aberto.</p>
<p>c) Forma: concurso.</p>
<p>4. Orzamento de licitación.</p>
<p>Importe total: 17.414.635 pesetas (104.664,06 A).</p>
<p>5. Garantías.</p>
<p>Provisional: 348.293 pesetas (2.093,29 A).</p>
<p>6. Obtención de documentación e información.</p>
<p>a) Concello de Xermade (Lugo).</p>
<p>b) Rúa: Praza do Concello, s/n.</p>
<p>c) Localidade: Xermade (Lugo), CP 27833.</p>
<p>d) Teléfono: 982 50 10 01. Fax: 982 50 10 27.</p>
<p>7. Requisitos específicos do contratista.</p>
<p>Non se esixen.</p>
<p>8. Presentación de ofertas.</p>
<p>a) De 9 a 14 horas, durante os 26 días naturais seguintes ó da última publicación deste anuncio no BOP ou no DOG.</p>
<p>b) Lugar de presentación:</p>
<p>1º Concello de Xermade (Lugo).</p>
<p>2º Domicilio: Praza do Concello, s/n.</p>
<p>3º Localidade: Xermade (Lugo), CP 27833.</p>
<p>c) Documentación que hai que presentar: a que sinala no prego de condicións aprobado pola Comisión de Goberno e que está á disposición dos interesados no Concello.</p>
<p>9. Apertura de ofertas.</p>
<p>En acto público, ás 13 horas do día seguinte hábil a aquel en que se cumpran 5, así mesmo hábiles, de finaliza-lo prazo de presentación de proposicións, na Casa do concello.</p>
<p>10. Gastos de anuncios: a cargo do adxudicatario.</p>
<p>Xermade, 26 de novembro de 2001.</p>
<p>Manuel González Fernández</p>
<p>Alcalde</p>
<p>FUNDACIÓN PÚBLICA ESCOLA GALEGA DE ADMINISTRACIÓN</p>
<p>SANITARIA</p>

