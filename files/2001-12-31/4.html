---
date: '2001-12-31'
id: 151B2
page: 16
number: 251
agency: CONSELLERÍA DE EMIGRACIÓN E COOPERACIÓN EXTERIOR
section: I. DISPOSICIÓNS XERAIS
title: >-
  Decreto 403/2001, do 28 de decembro, polo que se desenvolve a estructura
  orgánica da Consellería de Emigración e Cooperación Exterior.
range: Decreto
url: 'https://www.xunta.gal/dog/Publicados/2001/20011231/Anuncio151B2_gl.html'
---
<p>Publicado o Decreto 306/2001, do 15 de decembro, polo que se establece a estructura orgánica da Xunta</p>
<p>de Galicia, na que se integra a Consellería de Emigración e Cooperación Exterior, e establecidos os seus centros directivos polo Decreto 310/2001, do 17 de decembro, procede determina-la estructura orgánica desta consellería, atendendo ós principios de economía e eficacia.</p>
<p>Na súa virtude, por proposta do conselleiro de Emigración e Cooperación Exterior, co informe previo das consellerías da Presidencia, Relacións Institucionais e Administración Pública e de Economía e Facenda, en uso das súas atribucións conferidas pola Lei 1/1983, do 22 de febreiro, e logo de deliberación do Consello da Xunta de Galicia, na súa reunión do día vinteoito de decembro de dous mil un,</p>
<p>DISPOÑO:</p>
<p>Artigo 1º</p>
<p>A Consellería de Emigración e Cooperación Exterior é o órgano da administración da Comunidade Autónoma ó que lle corresponden as competencias en materia de desenvolvemento da Lei 4/1983, do 15 de xuño, de recoñecemento da galeguidade, relacións coas comunidades galegas no exterior, cooperación ó desenvolvemento, cooperación institucional corporativa, asociativa e fundacional de cara á configuración dunha imaxe integral de Galicia no exterior así como a orientación e integración do retornado.</p>
<p>Artigo 2º</p>
<p>A Consellería de Emigración e Cooperación Exterior, desempeñará as funcións da súa competencia a través dos seguintes órganos:</p>
<p>I. O conselleiro.</p>
<p>II. A Secretaría Xeral.</p>
<p>III. A Dirección Xeral de Emigración.</p>
<p>IV. A Dirección Xeral de Cooperación Exterior.</p>
<p>I. O conselleiro.</p>
<p>Artigo 3º.</p>
<p>O conselleiro é a autoridade superior da consellería, e con tal carácter está investido das atribucións que lle confire o artigo 34 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro.</p>
<p>II. A Secretaría Xeral.</p>
<p>Artigo 4º</p>
<p>Un.-A Secretaría Xeral exercerá as funcións sinaladas no Decreto 119/1982, do 5 de outubro, ademais das que lle sexan singular ou especialmente encomendadas por delegación do titular do departamento.</p>
<p>Dous.-Baixo a dependencia directa do secretario xeral existirán as seguintes unidades:</p>
<p>1. Subdirección Xeral de Coordinación Administrativa e Control Orzamentario.</p>
<p>Exercerá as funcións de xestión de todo o persoal, a coordinación da elaboración do anteproxecto do</p>
<p>orzamento, o seu seguimento e control, a organización do rexistro e os demais aspectos relacionados co réxime interior.</p>
<p>Estrúcturase nas seguintes unidades:</p>
<p>1.1 Servicio de Réxime Orzamentario</p>
<p>Son funcións deste servicio:</p>
<p>a) A elaboración do anteproxecto de orzamento.</p>
<p>b) O seguimento da execución orzamentaria.</p>
<p>c) A habilitación de pagamentos relativos ó capítulo II.</p>
<p>d) O rexistro xeral da consellería e o réxime interior.</p>
<p>1.2 Servicio Técnico Xurídico e de Persoal.</p>
<p>Son funcións deste servicio:</p>
<p>a) Estudia-los proxectos de diposición que vaia promulga-la consellería adaptándoos ás prescricións do ordenamento xurídico cando así se lle encomende.</p>
<p>b) Elabora-las propostas de resolución dos recursos administrativos que debe resolve-lo conselleiro.</p>
<p>c) O estudio das disposicións de carácter xeral que deban someterse á Comisión de Secretarios Xerais e que sexan encargadas polo secretario xeral.</p>
<p>d) O rexistro, arquivo e custodia das disposicións legais emanadas da consellería ou dos seus centros directivos.</p>
<p>e) As funcións relativas ó exercicio do protectorado en relación con aquelas fundacións que se atopen baixo a tutela da Consellería de Emigración e Cooperación Exterior.</p>
<p>f) A tramitación dos expedientes administrativos relativos ó persoal funcionario e laboral dependente da consellería.</p>
<p>g) A habilitación de pagamentos relativos ó capítulo I.</p>
<p>h)Programa-las necesidades de persoal da consellería.</p>
<p>i) O control de asistencia e puntualidade.</p>
<p>j) Aquelas outras actividades relativas ó persoal da consellería que, no seu ámbito de competencia, lle encomende o secretario xeral.</p>
<p>2. Dependendo organicamente da secretaría xeral, con nivel orgánico de subdirección xeral, existirán as seguintes unidades:</p>
<p>2.1 Intervención Delegada.</p>
<p>2.2 Asesoría Xurídica.</p>
<p>III. A Dirección Xeral de Emigración.</p>
<p>Artigo 5º</p>
<p>Un.-A Dirección Xeral de Emigración é o centro directivo encargado de executa-la política da Xunta de Galicia sobre comunidades galegas asentadas fóra</p>
<p>de Galicia. Para tal fin exercerá as seguintes competencias:</p>
<p>a) As actuacións na materia derivadas da Lei 4/1983, de 15 de xuño, de recoñecemento da galeguidade.</p>
<p>b) As relacións da Xunta de Galicia coas comunidades galegas asentadas fóra do territorio da Comunide Autónoma.</p>
<p>c) A preparación e, se é o caso, sinatura e seguimento da execución dos convenios de colaboración coas distintas administraccións públicas, os seus organismos e demais institucións e que, en relación cos galegos residentes no exterior, teñan por obxecto a consecución de actividades de tipo social, educativo, formativo e cultural que dado o caso procedan.</p>
<p>d) O fomento para a creación, a coordinación e a participación nas principais cidades do exterior nas que así o aconselle o apreciable volume de residentes galegos, de unidades de asesoramento nos centros galegos existentes ou que se creen.</p>
<p>Dous.-Para o exercicio das súas funcións e competencias a Dirección Xeral de Emigración estructúrase na seguinte forma:</p>
<p>1. A Subdirección Xeral de Emigración, á que lle corresponderá a asistencia ó director xeral nas súas competencias específicas e a coordinación e dirección dos servicios e a elaboración das disposicións, programas, estudios e propostas sobre as materias propias dos seus servicios.</p>
<p>Estructúrase nas seguintes unidades:</p>
<p>1.1. Servicio de Acción Social.</p>
<p>Son funcións deste servicio :</p>
<p>a) A xestión administrativa dos programas da consellería baixo a forma de axudas ou subvencións para plans ou programas de acción asistencial e social e de asistencia estructural, funcional e de equipamento dos centros galegos no exterior.</p>
<p>b) A proposta e establecemento das canles de comunicación necesarias cos centros galegos para información das actuacións, axudas e subvencións que vai desenvolve-la Comunidade Autónoma e demais administracións e institucións que resulten de interese para os galegos non residentes.</p>
<p>c) A proposta, articulación e deseño das medidas de actuación de asistencia social tendentes á mellora da calidade de vida dos galegos residentes fóra de Galicia.</p>
<p>d) A coordinación das actividades que presten as unidades de asesoramento nos centros galegos, nos termos nos que se recoñece no artigo 3.1º da Lei 4/1983, do 15 de xuño, de recoñecemento da galeguidade.</p>
<p>e) A preparación dos contratos e convenios dentro das funcións da dirección xeral e a prestación do asesoramento que lle solicite o seu titular.</p>
<p>f) A elaboración de toda clase de estudios e informes que lle sexan solicitados pola dirección xeral.</p>
<p>g) A elaboración dos programas de acceso dos galegos non residentes ás prazas de distintas residencias da Xunta de Galicia e demais servicios sociais en colaboración coa consellería con competencia na materia.</p>
<p>1.2. Servicio de Acción Formativa e Cultural.</p>
<p>Son funcións deste servicio:</p>
<p>a) A xestión administrativa dos programas da consellería en forma de axudas, subvencións, cursos ou actividades nas áreas formativas e culturais e aquelas adicadas ós mozos descendentes dos galegos no exterior.</p>
<p>b) A confección e xestión dos programas de formación ou especialización dos mozos galegos residentes no exterior, así como a concesión ou, se é o caso, a proposta de bolsas para cursos, estudios universitarios e post-universitarios nas universidades galegas.</p>
<p>c) A elaboración e xestión de programas para a formación de carácter ocupacional e empresarial dos galegos no exterior nos propios países nos que residen ou para a integración de mozos na acción directiva das comunidades galegas.</p>
<p>d) Xestión do rexistro de comunidades galegas e o apoio ós órganos de consulta e asesoramento das institucións da Comunidade Autónoma no capítulo II da Lei 4/1983 de 15 de xuño, de recoñecemento da galeguidade.</p>
<p>e) A proposta de iniciativas de participación en traballos, conferencias e simposios de interese, así como a selección de relatorios e a realizacións das xestións necesarias para tales actos.</p>
<p>f) Elaboración de estudios, informes e xestión de programas que lle sexan encomendados polo director xeral.</p>
<p>IV. Dirección Xeral de Cooperación Exterior.</p>
<p>Artigo 6º.</p>
<p>Un.-Correspóndelle á Dirección Xeral de Cooperación Exterior a dirección e coordinación das actuacións da consellería en materia de cooperación ó desenvolvemento, cooperación institucional, corporativa, asociativa e fundacional e orientación e integración do retornado. Especificamente exercerá as seguintes funcións:</p>
<p>a) Subvencións ós proxectos de cooperación ó desenvolvemento, presentados polas ONG galegas.</p>
<p>b) Convenios de cooperación coas ONG galegas e as súas asociacións representativas.</p>
<p>c) Campañas de concienciación e sensibilización.</p>
<p>d) Participación de Galicia nos programas da Agencia Española de Cooperación Internacional.</p>
<p>e) Instrumentos de cooperación con entidades e institucións non estatais nin subestatais de tipo asociativo, académico ou fundacional de carácter científico, social e cultural no estranxeiro.</p>
<p>f) Axudas a entidades e institucións non estatais nin subestatais de tipo asociativo, académico ou fundacional de carácter científico, social e cultural para o fomento das súas relacións de colaboración en proxectos conxuntos con entidades do exterior.</p>
<p>g) Fomento de investigacións e estudios sobre a imaxe integral de Galicia e o galego no exterior a través de bolsas e subvencións. As citadas actuacións requirirán informe previo e vinculante da Secretaría Xeral para as Relacións cos Medios Informativos.</p>
<p>h) Fomento da implicación dos axentes sociais nunha cultura cooperativa que incentive o protagonismo de Galicia e do galego no exterior.</p>
<p>i) Información xeral de tódalas prestacións que poidan afectar ó retornado, así como de todos aqueles dereitos dos que poidan ser potenciais beneficiarios.</p>
<p>j) Información xeral de tódalas prestacións que afecten ós que poidan estar interesados no retorno así como de todos aqueles dereitos dos que poidan ser potenciais beneficiarios.</p>
<p>k) Liñas de cooperación con entidades sociais que persigan os fins e obxectivos relacionados nos dous puntos anteriores.</p>
<p>l) Estudios e investigacións sobre as diversas implicacións, condicionantes e consecuencias do retorno a Galicia dos emigrantes e os seus descendentes e, en particular, a capacidade de absorción dos retornados por parte do sector productivo, a repartición do emprego, o reequilibrio salarial e o custo social do retorno.</p>
<p>Dous.-Para o desenvolvemento das súas funcións a Dirección Xeral de Cooperación Exterior estructúrase do seguinte xeito:</p>
<p>1. Subdirección Xeral de Cooperación Exterior.</p>
<p>Correspóndelle a esta subdirección a asistencia ó director xeral nas súas competencias específicas e a coordinación e dirección dos servicios de cooperación ó desenvolvemento, cooperación institucional, corporativa, asociativa e fundacional e de orientación e integración do retornado e a elaboración das disposicións, programas, estudios e propostas sobre as materias propias dos seus servicios.</p>
<p>Estructúrase nas seguintes unidades:</p>
<p>1.1. Servicio de Cooperación ó Desenvolvemento:</p>
<p>Correspóndelle a este servicio as funcións de:</p>
<p>a) Subvencións ós proxectos de cooperación ó desenvolvemento presentados polas ONG galegas.</p>
<p>b) Convenios de cooperación coas ONG galegas e as súas asociacións representativas.</p>
<p>c) Campañas de concienciación e sensibilización, incluído o fomento da cooperación nos países en vías de desenvolvemento entre o mundo da empresa e as entidades locais.</p>
<p>d) Participación de Galicia nos programas da Agencia Española de Cooperación Internacional.</p>
<p>1.2. Servicio de Cooperación Institucional, Corporativa, Asociativa e Fundacional.</p>
<p>Correspóndelle a este servicio as funcións de:</p>
<p>a) Instrumentos de cooperación con entidades e institucións non estatais nin subestatais de tipo asociativo, académico ou fundacional de carácter científico, social e cultural no estranxeiro.</p>
<p>b) Axudas a entidades e institucións non estatais nin subestatais de tipo asociativo, académico ou fundacional de carácter científico, social e cultural para o fomento das súas relacións de colaboración en proxectos conxuntos con entidades do exterior.</p>
<p>c) Fomento de investigacións e estudios sobre a imaxe integral de Galicia e o galego no exterior a través de bolsas e subvencións. As citadas actuacións requirirán informe previo e vinculante da Secretaría Xeral para as Relacións cos Medios Informativos.</p>
<p>d) Fomento da implicación dos axentes sociais nunha cultura cooperativa que incentive o protagonismo de Galicia e do galego no exterior.</p>
<p>e) Información xeral de tódalas prestacións que poidan afectar ó retornado, así como de todos aqueles dereitos dos que poidan ser potenciais beneficiarios.</p>
<p>f) Información xeral de tódalas prestacións que afecten ós que poidan estar interesados no retorno, así como de todos aqueles dereitos dos que poidan ser potenciais beneficiarios.</p>
<p>g) Liñas de cooperación con entidades sociais que persigan os fins e obxectivos relacionados nos dous puntos anteriores.</p>
<p>h) Estudios e investigacións sobre as diversas implicacións, condicionantes e consecuencias do retorno a Galicia dos emigrantes e os seus descendentes e, en particular, a capacidade de absorción dos retornados por parte do sector productivo, a repartición do emprego, o reequilibrio salarial e o custo social do retorno.</p>
<p>Santiago de Compostela, vinteoito de decembro de dous mil un.</p>
<p>Manuel Fraga Iribarne</p>
<p>Presidente</p>
<p>Aurelio Miras Portugal</p>
<p>Conselleiro de Emigración e Cooperación Exterior</p>

