---
date: '2015-01-22'
id: L121-160115-0001
page: 3435
number: 14
agency: Concello de Carral
section: VI. Anuncios. b) Administración local.
title: >-
  ANUNCIO  de  aprobación  definitiva  do  estudo  de  detalle  promovido  por 
  Cigalmar, S.L.
range: Anuncio
url: >-
  https://www.xunta.gal/dog/Publicados/2015/20150122/AnuncioL121-160115-0001_gl.html
---
<p>O 15 de xaneiro de 2015, o Pleno do Concello de Carral adoptou, entre outros, os seguintes acordos que se transcriben literalmente na súa parte dispositiva:</p>
    <p>«1. Aprobar definitivamente o estudo de detalle denominado “Estudo de detalle para aproveitamento integral da parcela 10-I” do polígono industrial dos Capelos, Carral. A Coruña, elaborado en xullo de 2014 polo enxeñeiro técnico industrial Jesús Doval García (Cambre Consulting Asociados, S.L.U.), colexiado nº 226 do Colexio Oficial de Enxeñeiros Técnicos Industriais da Coruña (que emitiu o visado nº 1920/14, o 24 de xullo de 2014, con referencia F36597DF65), e promovido pola mercantil Cigalmar, S.L. (CIF B15341050). O seu obxecto, que desenvolve o plan parcial do devandito polígono, no marco das vixentes normas subsidiarias de planeamento municipal de Carral é un reaxuste de aliñacións para poder construír ata as medianeiras da parcela 10-I, e intentar alcanzar a ocupación máxima do 65 % permitido. Coa entrada en vigor deste estudo de detalle queda extinguida a suspensión de licenzas decretada na súa aprobación inicial.</p>
    <p>2. Publicar este acordo de aprobación definitiva no <em>Diario Oficial de Galicia</em>, e o texto dos documentos que integran o estudo de detalle no <em>Boletín Oficial</em> da provincia, coa indicación de que contra aquel só cabe a interposición de recurso contencioso-administrativo, perante os órganos e nos prazos que establece a Lei 29/1998, do 13 de xullo, da xurisdición contencioso-administrativa.</p>
    <p>3. Notificar o presente acordo ao promotor do estudo de detalle e aos colindantes, como interesados directamente afectados.</p>
    <p>4. Comunicar este acordo á consellería da Xunta de Galicia competente en materia de urbanismo e ordenación do territorio e darlle traslado dunha copia autenticada de dous exemplares do instrumento aprobado definitivamente con todos os planos e documentos que o integran.</p>
    <p>5. Facultar o alcalde para a sinatura de todos os documentos que deriven destes acordos».</p>
    <p>Todo o cal se fai constar en cumprimento do artigo 92.2 do texto vixente da Lei 9/2002, do 30 de decembro, de ordenación urbanística e protección do medio rural de Galicia, e indícase expresamente que se realizou a remisión á consellería competente da documentación indicada no dispositivo cuarto.</p>
    <p>Carral, 16 de xaneiro de 2015 </p>
    <footer><p>José Luis Fernández Mouriño<br>Alcalde</p></footer>

