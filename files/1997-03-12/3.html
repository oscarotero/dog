---
date: '1997-03-12'
id: '4396'
page: 2
number: 49
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Resolución do 3 de marzo de 1997, da Dirección Xeral de Obras Públicas e
  Transportes, pola que se convocan probas de constatación da capacitación
  profesional para o exercicio das actividades de transportistas por estrada,
  axencia de transporte de mercadorías, transitario e almacenista-distribuidor.
range: Resolución
url: 'https://www.xunta.gal/dog/Publicados/1997/19970312/Anuncio4396_gl.html'
---
<p>A Lei 16/1987, do 30 de xullo, de ordenación dos transportes terrestres, e o seu regulamento, aprobado polo Real decreto 1211/1990, do 28 de setembro, determinan que para o exercicio das actividades de transportistas de viaxeiros e mercadorías por estrada, de axencia de transporte de mercadorías, transitario e almacenista-distribuidor, será necesario acreditar previamente o cumprimento do requisito de capacitación profesional. Para estes efectos, e de conformidade co establecido na Lei orgánica 5/1987, do 30 de xullo, pola que se delega na Comunidade Autónoma de Galicia a competencia para a convocatoria, realización e avaliación das probas e posterior expedición do título, procede convocar aquelas, así como determina-las datas de celebración das probas e dos tribunais que as avaliarán.</p>
<p>A orde ministerial do 7 de outubro de 1992 (BOE nº 249, do 16 de outubro), de desenvolvemento do capítulo primeiro do titulo II do regulamento da Lei de ordenación dos transportes terrestres, sobre condicións previas para o exercicio das actividades de transportista e auxiliares e complementarias do transporte, modifican o réxime das probas para a obtención da capacitación profesional, refundindo nun só exercicio as probas específicas para o acceso á capacitación profesional de axencia de transporte, de transitario e de almacenista-distribuidor, e unificando as probas de capacitación de transporte interior e internacional.</p>
<p>Por iso, a convocatoria prevé as probas referidas ás tres modalidades actualmente vixentes de acceso á capacitación profesional (1. Transporte interior e internacional de viaxeiros; 2. Transporte interior e internacional de mercadorías; e 3. As distintas actividades auxiliares e complementarias do transporte).</p>
<p>Na súa virtude, de conformidade coas previsións contidas na Lei 16/1987 e Lei orgánica 5/1987, do 30 de xullo, Real decreto 1551/1988, do 23 de decembro (BOE nº 311, do 28 de decembro), Real decreto 1211/1990, do 28 de setembro (BOE nº 260, do 30 de outubro) e orde ministerial do 7 de outubro de 1992 (BOE nº 249, do 16 de outubro) e de acordo coa autorización conferida pola orde da Consellería de Ordenación do Territorio e Obras Públicas do 8 de xuño de 1989 (DOG nº 119, do 22 de xuño);</p>
<p>DISPOÑO:</p>
<p>Artigo único.-Convócanse probas de capacitación profesional para o exercicio das actividades de trans</p>
<p>portista por estrada, de axencia de transporte de mercadorías, transitario e almacenista-distribuidor, de acordo coas seguintes bases.</p>
<p>Primeira.-Ámbito das probas.</p>
<p>Convócanse probas de constatación da capacitación profesional para o exercicio das actividades de transportista de viaxeiros e de mercadorías por estrada, común para o transporte interior e internacional; de axencia de transporte de mercadorías, transitario e almacenista-distribuidor; que se celebrarán na Comunidade Autónoma de Galicia.</p>
<p>Segunda.-Exercicios.</p>
<p>Os exercicios de que constarán as probas, a súa estructura e forma de cualificación serán as establecidas na orde do Ministerio de Obras Públicas e Transportes do 7 de outubro de 1992 (BOE nº 249, do 16 de outubro), reguladora das probas citadas.</p>
<p>Os exercicios de capacitación para transportistas de viaxeiros e mercadorías por estrada, axencia de transporte, transitario e almacenista-distribuidor, versarán sobre o coñecemento das materias incluídas no programa que figura como anexo B da orde ministerial do 7 do outubro de 1992 (BOE nº 249).</p>
<p>Terceira.-Solicitudes.</p>
<p>1. A instancia na que se solicita tomar parte nas probas debidamente cuberta, de conformidade co modelo que se xunta a esta orde, (anexo I), presentaranse no rexistro xeral da Consellería de Política Territorial, Obras Públicas e Vivenda, sita no edificio administrativo de San Caetano, Xunta de Galicia, Santiago de Compostela, ou por calquera dos medios previstos no disposto na vixente Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de vinte días naturais a partir da publicación no Diario Oficial de Galicia desta convocatoria.</p>
<p>2. Á solicitude deberán xuntarse a fotocopia do DNI e o impreso de taxa autoliquidación correspondente á Administración, cando se produzan as circunstancias regulamentariamente previstas que posibiliten presentarse ás probas, nun lugar distinto a aquel en que o solicitante teña o seu domicilio habitual, dos documentos acreditativos das devanditas circunstancias.</p>
<p>3. A consignación de datos falsos na solicitude ou na documentación achegada polos aspirantes sancionarase coa anulación da solicitude, sen prexuízo das demais medidas legais que correspondan.</p>
<p>Cuarta.-Dereitos de exame.</p>
<p>1. De conformidade co artigo 21.2º da Lei 13/1991, do 9 de decembro (DOG nº 241, do 13 de decembro) e Lei 11/1996, do 30 de decembro (DOG nº 254, do 31 de decembro de 1996), os dereitos de exame establécense na cantidade de dúas mil setecentas corenta pesetas (2.740 ptas.), por cada unha das actividades mencionadas ás que cada interesado se presente, que se ingresarán logo de cubri-los impre</p>
<p>sos de taxas (Consellería de: PTOPV, COD.: 06, Delegación de: SSCC-COD. 13, Servicio de: Transportes-COD. 02, Denominación: dereitos de exame capacitación, clave: 31.01.06) que se poderán obter nos servicios centrais da Consellería de Política Territorial, Obras Públicas e Vivenda, nos servicios provinciais de Transportes ou nas delegaciones provinciais da citada consellería.</p>
<p>2. Finalizado o prazo de presentación de solicitudes, a Dirección Xeral de Obras Públicas e Transportes da Consellería de Política Territorial, Obras Públicas e Vivenda procederá á súa revisión.</p>
<p>Ultimado o proceso, exporase nos taboleiros de anuncios dos organismos a que fai referencia o apartado anterior a lista provisional de excluídos con indicación do motivo da súa exclusión.</p>
<p>3. Os aspirantes excluídos disporán dun prazo de 10 días naturais contados a partir do día seguinte ó da exposición da citada lista, para poder reparar, se é o caso, o defecto que motivou a súa exclusión.</p>
<p>4. Á vista das peticións de emenda presentadas, a Dirección Xeral de Obras Públicas e Transportes da Consellería de Política Territorial, Obras Públicas e Vivenda, publicará no Diario Oficial de Galicia a resolución pola que anuncia a exposición pública das listas definitivas de admitidos e excluídos nos organismos a que fai referencia o apartado 1º da base cuarta.</p>
<p>5. Devolveranse os dereitos de exame ós solicitantes excluídos definitivamente das probas, sempre que, no prazo dun mes contado a partir da publicación no Diario Oficial de Galicia da resolución de referencia no apartado 4º da base cuarta, sexa solicitado segundo o modelo que figura na presente resolución como anexo II.</p>
<p>Quinta.-Tribunal, datas e lugar dos exames.</p>
<p>1. O tribunal cualificador das probas estará constituído polos seguintes membros:</p>
<p>Presidente: Emilio García Gallego, director xeral de Obras Públicas e Transportes.</p>
<p>Presidente suplente: Javier García de Bidegain, subdirector xeral de Ordenación do Transporte.</p>
<p>Vocais:</p>
<p>Juan Girón Astray, subdirector xeral de Inspección e Sancións.</p>
<p>David González Coalla, xefe de servicio da Subdirección Xeral de Inspección da Dirección Xeral de Obras Públicas e Transportes.</p>
<p>Manuel Grande Grande, xefe do Servicio Concesións e Autorizacións da Dirección Xeral de Obras Públicas e Transportes.</p>
<p>Vocais suplentes:</p>
<p>Antonio Lage González, xefe do Servicio Provincial de Transportes de Lugo.</p>
<p>Mª Cruz Tomé Navas, xefa do Servicio Provincial de Transportes de Pontevedra.</p>
<p>Gonzalo López González, xefe do Servicio Provincial de Transportes da Coruña.</p>
<p>Secretario: Carlos González Rodríguez, xefe de sección da Dirección Xeral de Obras Públicas e Transportes.</p>
<p>Secretaria suplente: Pilar Méndez Vázquez, xefa de negociado da Dirección Xeral de Obras Públicas e Transportes.</p>
<p>Para os efectos do disposto no artigo 26 do Decreto 299/1990, do 24 de maio (DOG nº 106, do 1 de xuño), o tribunal avaliador das probas cualificarase como de primeira categoría.</p>
<p>2. Calendario e horarios.</p>
<p>Día 31 de maio.</p>
<p>-Axencias de transporte de mercadorías, transitario e almacenista-distribuidor.</p>
<p>9 h. Apelidos comprendidos entre os que comezan por «A» ata os que comezan por «Li», ambos inclusive.</p>
<p>11 h. Apelidos comprendidos entre os que comezan por «Lo» ata os que comezan por «Z», ambos inclusive.</p>
<p>Día 21 de xuño.</p>
<p>-Común interior e internacional de viaxeiros e mercadorías.</p>
<p>9 h. Apelidos comprendidos entre os que comezan por «A» e os que comezan por «E», ambos inclusive.</p>
<p>-Especifíco interior e internacional mercadorías.</p>
<p>10 h. Apelidos comprendidos entre os que comezan por «A» e os que comezan por «E», ambos inclusive.</p>
<p>-Común interior e internacional de viaxeiros e mercadorías.</p>
<p>12 h. Apelidos comprendidos entre os que comezan por «F» e os que comezan por «Li», ambos inclusive.</p>
<p>-Específico interior e internacional de mercadorías.</p>
<p>13 h. Apelidos comprendidos entre os que comenzan por «F» e os que comenzan por «Li», ambos inclusive.</p>
<p>-Específico interior e internacional de viaxeiros.</p>
<p>17 h. Apelidos comprendidos entre as letras «A» e «Li», ambas inclusive.</p>
<p>Día 28 de xuño.</p>
<p>-Común interior e internacional de viaxeiros e mercadorías.</p>
<p>9 h. Apelidos comprendidos entre os que comezan por «Lo» e os que comezan por «P», ambos inclusive.</p>
<p>-Específico interior e internacional de mercadorías.</p>
<p>10 h. Apelidos comprendidos entre os que comezan por «Lo» e os que comezan por «P», ambos inclusive.</p>
<p>-Común interior e internacional de viaxeiros e mercadorías.</p>
<p>12 h. Apelidos comprendidos entre os que comenzan por «Q» e os que comezan por «Z», ambos inclusive.</p>
<p>-Específico interior e internacional de mercadorías.</p>
<p>13 h. Apelidos comprendidos entre os que comezan por «Q» e os que comezan por «Z», ambos inclusive.</p>
<p>-Específico interior e internacional de viaxeiros.</p>
<p>17 h. Apelidos comprendidos entre as letras «Lo» e «Z», ambas inclusive.</p>
<p>3. Lugar. Facultade de Ciencias Económicas e Empresariais da Universidade de Santiago de Compostela, r/ Xoán XXIII, s/n, Santiago de Compostela.</p>
<p>Sexta.-Domicilio e requisitos dos aspirantes.</p>
<p>1. Os aspirantes deberán de presentar ó tribunal correspondente no momento do comezo dos exercicios o orixinal do seu documento nacional de identidade, debendo esta-lo domicilio que figure neste incluído no ámbito territorial ó que se estenda a actuación do devandito tribunal.</p>
<p>2. O domicilio que figure na solicitude considerarase como único válido para efectos de notificación, sendo responsabilidade exclusiva do solicitante, tanto o erro na súa consignación, como a comunicación a Dirección Xeral de Obras Públicas e Transportes de calquera cambio nel.</p>
<p>3. Cando se produzan cambios de domicilio que non sexa posible reflectir no DNI, o domicilio poderase xustificar mediante un certificado de empadroamento expedido polo correspondente concello. Cando se trate de persoas que estean prestando o servicio militar fóra do seu lugar de residencia, poderán presentarse a probas nun lugar distinto deste, se presentan o orixinal do certificado expedido para o efecto polo xefe da súa respectiva unidade.</p>
<p>4. As persoas que xustifiquen te-lo seu domicilio en territorio estranxeiro, poderán concorrer ás probas perante o tribunal que consideren conveniente, ó presenta-la correspondente solicitude na Dirección Xeral de Obras Públicas e Transportes da Comunidade Autónoma na que este actúe.</p>
<p>Sétima.-Convocatoria.</p>
<p>O solicitante que desexe examinarse dunha das dúas modalidades de transporte (viaxeiros ou mercadorías) e posúa a capacitación profesional para o transporte interior e internacional dunha delas, quedará eximido do exame común para o transporte interior e internacional de viaxeiros e mercadorías, sempre que así o xustifique cumpridamente mediante a presentación de fotocopia compulsada dos seus recoñecementos.</p>
<p>Santiago de Compostela, 3 de marzo de 1997.</p>
<p>Emilio García Gallego</p>
<p>Director xeral de Obras Públicas e Transportes</p>
<p>97-1582</p>

