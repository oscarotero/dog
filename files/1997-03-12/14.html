---
date: '1997-03-12'
id: 43C2
page: 2
number: 49
agency: CONSELLERÍA DE CULTURA E COMUNICACIÓN SOCIAL
section: III. OUTRAS DISPOSICIÓNS
title: >-
  Orde do 28 de febreiro de 1997 pola que se convocan os programas Ven ó Camiño
  Francés e Ven á Ruta Marítima Xacobea.
range: Orde
url: 'https://www.xunta.gal/dog/Publicados/1997/19970312/Anuncio43C2_gl.html'
---
<p>A Consellería de Cultura vén desenvolvendo estes últimos anos unha serie de accións tendentes ó achegamento da poboación ó Camiño de Santiago, merecendo especial atención a convocatoria dos programas Ven ó Camiño Francés e Ven á Ruta Marítima Xacobea.</p>
<p>Estes programas naceron co obxectivo de dar a coñece-la realidade do Camiño e o seu contorno, así como os seus valores e sensibilidades. Por outra banda pretenden promove-lo interese polo camiño entre os xoves e as institucións encamiñadas á formación e organización de actividades de lecer e tempo libre. Sendo o seu fin último a promoción das distintas rutas xacobeas.</p>
<p>Os obxectivos sinalados cumpríronse sobradamente, e dado o elevado número de interesados en participar nos referidos programas, considérase necesario convocar unha nova edición deles.</p>
<p>Por todo isto, a Consellería de Cultura e Comunicación Social, a través da Xerencia de Promoción do Camiño de Santiago, e no uso das competencias conferidas polo Decreto 256/1996, do 20 de xuño, que desenvolve a estructura orgánica da Consellería de Cultura e Comunicación Social, convoca os programas Ven ó Camiño Francés e Ven á Ruta Marítima Xacobea.</p>
<p>Para tal fin,</p>
<p>DISPOÑO:</p>
<p>Artigo 1º</p>
<p>A Consellería de Cultura e Comunicación Social convoca os programas Ven ó Camiño Francés e Ven á Ruta Marítima Xacobea, dirixidos ós xoves.</p>
<p>a) O programa Ven ó Camiño Francés ofrece dous días de estancia e percorrido por puntos emblemáticos e significativos do Camiño Francés, con aloxamento unha noite nos albergues que se sinalan no esquema da viaxe, que figura no anexo I da presente orde.</p>
<p>b) O programa Ven á Ruta Marítima Xacobea ofrece unha viaxe para recorre-lo traxecto que separa Vilagarcía de Arousa de Pontecesures remontando o río Ulla.</p>
<p>Artigo 2º</p>
<p>1. Estes programas son excluíntes, o que significa que a solicitude dun supón a exclusión do outro.</p>
<p>2. O seu desenvolvemento farase de acordo co disposto nas bases que figuran nos anexos da presente orde.</p>
<p>Artigo 3º</p>
<p>1. O libramento dos gastos orixinados polo programa Ven ó Camiño Francés farase con cargo a aplicación orzamentaria 10.01.121-A.640.0 dos orzamentos xerais da Comunidade Autónoma de Galicia para 1997.</p>
<p>2. A realización das actividades relacionadas co programa Ven á Ruta Marítima Xacobea non supón gasto ningún para a Consellería de Cultura e Comunicación Social.</p>
<p>isposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 28 de febreiro de 1997.</p>
<p>Jesús Pérez Varela</p>
<p>Conselleiro de Cultura e Comunicación Social</p>
<p>ANEXO I</p>
<p>Bases que rexen a convocatoria do programa Ven ó Camiño Francés</p>
<p>Primeira.-Poderán acollerse a este programa tódalas institucións e organismos tradicionalmente vencellados a actividades con xoves: centros de ensino, clubs xuvenís, catequeses parroquiais, escolas de tempo libre, corais e tunas xuvenís, etc.</p>
<p>Segunda.-A Consellería, a través da Xerencia de Promoción do Camiño de Santiago, e no desenvolvemento deste programa, porá á disposición dos participantes:</p>
<p>-Os albergues.</p>
<p>-Un informador do Camiño especializado na zona.</p>
<p>-A cantidade de 50.000 ptas. en concepto de axuda para os gastos de transporte por cada institución ou organismo.</p>
<p>A atención e coidado do grupo, o seu traslado e manutención, serán responsabilidade da institución ou organismo participante.</p>
<p>Terceira.-O número de participantes por cada grupo non será inferior a 25 nin superior a 45 incluíndo neste número os adultos acompañantes que non excederán de 5.</p>
<p>Os grupos participantes no programa non excederán de 50, os cales serán seleccionados por orde rigorosa de chegada sempre que cumpran os requisitos que figuran nas bases.</p>
<p>Cuarta.-Cada agrupación levará carteis promocionais do programa, facilitados pola Xerencia de Promoción do Camiño de Santiago, no vehículo no que efectúen as viaxes.</p>
<p>Quinta.-Os interesados enviarán as súas solicitudes, no modelo oficial que figura ó final desta orde, á Consellería de Cultura e Comunicación Social, Xerencia de Promoción do Camiño de Santiago, edificio administrativo San Caetano, bloque 3, 15771 Santiago de Compostela. Tamén as poderán presentar nas dependencias das delegacións provinciais da Consellería de Cultura e Comunicación Social. Todo isto de acordo co disposto no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. En consecuencia non serán admitidas solicitudes enviadas a través de fax, teléfono ou calquera dos medios que non figuren no artigo citado.</p>
<p>Sexta.-Nas solicitudes incluiranse os datos identificadores do grupo: colexio ou institución, número de participantes inicialmente previsto, persoa ou persoas responsables, teléfono de contacto, itinerarios e datas preferentes para a viaxe (recoméndase poñer varias).</p>
<p>Sétima.-A presentación das solicitudes farase no prazo de 30 días desde a publicación da presente orde no Diario Oficial de Galicia.</p>
<p>A súa tramitación será levada a cabo polos servicios-técnicos da Xerencia de Promoción do Camiño de Santiago.</p>
<p>A resolución que lle corresponderá ó conselleiro de Cultura e Comunicación Social notificaráselles ós interesados segundo o establecido no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Oitava.-As viaxes celebraranse durante os meses de abril, maio, xuño e setembro de 1997.</p>
<p>A súa duración é de dous días (unha noite) que poden ser ou non en fin de semana.</p>
<p>Novena.-Os albergues nos que se poderán aloxar os solicitantes son os seguintes:</p>
<p>O Cebreiro, Triacastela, Portomarín, Palas de Rei, Melide, Ribadiso e Arca.</p>
<p>-Itinerarios:</p>
<p>R-1. O Cebreiro e o seu contorno.</p>
<p>R-2. O Cebreiro-Triacastela, con visita a Samos.</p>
<p>R-3. Sarria-Barbadelo-Paradela-Pontomarín.</p>
<p>R-4. Portomarín-Palas de Rei, con visita a Vilar de Donas e Monterroso</p>
<p>R-5. Palas de Rei-Melide, con visita a Toques e Sobrado.</p>
<p>R-6. Melide-Ribadiso, con visita a Toques e Sobrado.</p>
<p>R-7. Ribadiso-O Pino, con visita ó encoro de Portodemouros, e Mezonzo e Sobrado.</p>
<p>Décima.-Para que se poida tramita-lo pagamento, unha vez realizada a viaxe, é imprescindible enviar á Xerencia de Promoción do Camiño de Santiago, no prazo de 15 días desde a súa realización.</p>
<p>-Factura orixinal por importe de 50.000 ptas. para xustifica-los gastos do transporte expedida pola empresa transportista.</p>
<p>-Fotocopia da tarxeta de identificación fiscal.</p>
<p>-Certificación bancaria orixinal acreditativa da titularidade da conta onde desexa recibi-la transferencia o beneficiario.</p>
<p>-Parte asinado polo informador e persoa responsable do grupo para xustifica-la realización da viaxe.</p>
<p>Undécima.-A Xerencia de Promoción do Camiño de Santiago resolverá calquera dúbida que poida xurdir das bases que regulan este programa, sen que, en ningún caso, poida haber contradicción co disposto nestas.</p>
<p>ANEXO II</p>
<p>Bases que rexen a convocatoria do programa Ven á Ruta Marítima Xacobea</p>
<p>Primeira.-Poderán acollerse a este programa tódalas institucións e organismos tradicionalmente vencellados a actividades con xoves: centros de ensino, clubs xuvenís, catequeses parroquiais, escolas de tempo libre, corais e tunas xuvenís, etc.</p>
<p>Segunda.-A consellería, a través da Xerencia de Promoción do Camiño de Santiago, e no desenvolvemento deste programa, porá á disposición dos participantes:</p>
<p>-Billete gratuíto para poder realiza-la viaxe consistente en remonta-lo río Ulla desde Vilagarcía de Arousa ata Pontecesures.</p>
<p>A atención e coidado do grupo, así coma o seu traslado e manutención, serán responsabilidade da institución ou organismo participante.</p>
<p>Terceira.-O número de participantes por cada grupo non será inferior a 20 nin superior a 37 incluíndo neste número os adultos acompañantes que non excederán de 5.</p>
<p>Os grupos participantes no programa no excederán de 74, os cales serán seleccionados por orde rigorosa de chegada sempre que cumpran os requisitos que figuran nas bases.</p>
<p>Cuarta.-Cada agrupación levará carteis promocionais do programa, facilitados pola Xerencia de Promoción do Camiño de Santiago.</p>
<p>Quinta.-Os interesados enviarán as súas solicitudes no modelo oficial que figura ó final desta orde, á Consellería de Cultura e Comunicación Social, Xerencia de Promoción do Camiño de Santiago, edificio administrativo San Caetano, Bloque 3, 15771 Santiago de Compostela. Tamén as poderán presentar nas dependencias das delegacións provinciais da Consellería de Cultura e Comunicación Social. Todo isto de acordo co disposto no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. En consecuencia, non serán admitidas as solicitudes enviadas a través de fax, teléfono, ou calquera outro dos medios que non figuren no artigo citado.</p>
<p>Sexta.-Nas solicitudes incluiranse os datos identificadores do grupo: colexio ou institución, número de participantes, persoa ou persoas responsables, teléfono de contacto e datas preferentes para a viaxe (recoméndase poñer varias por orde de preferencia).</p>
<p>Sétima.-A presentación das solicitudes farase no prazo de 30 días dende a publicación da presente orde no Diario Oficial de Galicia.</p>
<p>A súa tramitación levarana a cabo os servicios técnicos da Xerencia de Promoción do Camiño de Santiago.</p>
<p>A resolución que lle corresponderá ó conselleiro de Cultura e Comunicación Social notificaráselles</p>
<p>ós interesados segundo establecido no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Oitava.-As viaxes celebraranse durante os meses de abril, maio e xuño de 1997, excepto domingos e festivos.</p>
<p>Cada grupo solicitante estará obrigado a confirma-la súa asistencia con 3 días de antelación á</p>
<p>Xerencia de Promoción do Camiño de Santiago por escrito o mediante fax.</p>
<p>Os billetes para a viaxe poderán recollerse nas dependencias da Xerencia de Promoción do Camiño de Santiago.</p>
<p>Novena.-A Xerencia de Promoción do Camiño de Santiago resolverá calquera dúbida que poida xurdir das bases que regulan este programa, sen que en ningún caso poida haber contradicción co disposto nestas.</p>
<p>1693</p>

