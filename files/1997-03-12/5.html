---
date: '1997-03-12'
id: 439E
page: 2
number: 49
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 18 de febreiro de 1997 pola que se autoriza a implantación do novo
  bacharelato nas súas distintas modalidades en determinados centros.
range: Orde
url: 'https://www.xunta.gal/dog/Publicados/1997/19970312/Anuncio439E_gl.html'
---
<p>A Consellería de Educación e Ordenación Universitaria, por Orde do 27 de xaneiro de 1994, autorizou a implantación do novo bacharelato en distintos centros da Comunidade Autónoma.</p>
<p>De acordo coa liña iniciada e co fin de lles dar continuidade nos estudios ós alumnos que, tendo superadas as ensinanzas de educación secundaria obrigatoria, demanden o acceso ó novo bacharelato establecido na Lei orgánica 1/1990, do 3 de outubro, de ordenación xeral do sistema educativo, procede a autorización da implantación en determinados centros das modalidades de bacharelato previstas no Decreto 275/1994, do 29 de xullo, polo que se establece o currículo do bacharelato na Comunidade Autónoma de Galicia.</p>
<p>Na súa virtude e de conformidade coa proposta formulada pola Dirección Xeral de Centros e Inspección Educativa,</p>
<p>DISPOÑO:</p>
<p>Primeiro.-Autorízase os centros que se relacionan no anexo da presente orde para implantaren de xeito progresivo o bacharelato segundo o currículo aprobado polo Decreto 275/1994, do 29 de xullo.</p>
<p>Segundo.-A implantación das ensinanzas do novo sistema educativo suporá a extinción progresiva dos grupos correspondentes a planos de estudios derivados da Lei 14/1970, do 4 de agosto, agás as excepcións que, debidamente xustificadas, sexan autorizadas por esta consellería.</p>
<p>Terceiro.-Autorízase a Dirección Xeral de Centros e Inspección Educativa para adopta-las medidas precisas para a execución da presente orde.</p>
<p>Santiago de Compostela, 18 de febreiro de 1997.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>-Provincia: A Coruña.</p>
<p>1. I.E.S. Romero Lema. Baio-Zas.</p>
<p>a) Bacharelato de ciencias da natureza e da saúde.</p>
<p>b) Bacharelato de tecnoloxía.</p>
<p>c) Bacharelato de humanidades e ciencias sociais.</p>
<p>2. I.E.S. Porto do Son.</p>
<p>a) Bacharelato de ciencias da natureza e da saúde.</p>
<p>b) Bacharelato de humanidades e ciencias sociais.</p>
<p>3. I.E.S. Teo.</p>
<p>Bacharelato de ciencias da natureza e da saúde.</p>
<p>-Provincia: Lugo.</p>
<p>4. I.E.S. San Cibrao-Cervo.</p>
<p>a) Bacharelato de ciencias da natureza e da saúde.</p>
<p>b) Bacharelato de humanidades e ciencias sociais.</p>
<p>5. I.F.P. Viveiro.</p>
<p>Bacharelato de tecnoloxía.</p>
<p>-Provincia: Pontevedra.</p>
<p>6. I.F.P. Marín.</p>
<p>Bacharelato de ciencias da natureza e da saúde.</p>
<p>7. I.F.P. Pedra da Auga. Ponteareas.</p>
<p>Bacharelato de ciencias da natureza e da saúde.</p>
<p>1732</p>

