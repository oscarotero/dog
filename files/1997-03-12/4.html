---
date: '1997-03-12'
id: 439A
page: 2
number: 49
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 12 de febreiro de 1997 pola que se autoriza o cambio de titularidade
  do centro privado de educación infantil A Casiña Lagunas de Ourense.
range: Orde
url: 'https://www.xunta.gal/dog/Publicados/1997/19970312/Anuncio439A_gl.html'
---
<p>Examinado o expediente incoado por Benigno Moure Cortes, en representación de Cáritas Diocesana de Ourense titular do centro privado de educación infantil A Casiña Lagunas de Ourense, en solicitude de cambio de titularidade do devandito centro.</p>
<p>Resultando que mediante escritura pública notarial outorgada ante o notario do Ilustre Colexio da Coruña Antonio Pol González, a Fundación San Rosendo asume tódalas responsabilidades e compromisos contraídos por Cáritas Diocesana de Ourense relacionados cos centros que vai xestiona-la devandita fundación.</p>
<p>Resultando que o expediente foi tramitado pola Delegación Provincial de Educación e Ordenación Universitaria de Ourense, que se uniron a el os documentos esixidos e que a petición foi informada pola Inspección de Educación.</p>
<p>Resultando que o referido centro docente ten a correspondente autorización para impartir ensinanzas.</p>
<p>Vistos o Decreto 133/1995, do 10 de maio (DOG do 22) e a Orde do 20 de setembro de 1995 (DOG do 15 de decembro) que desenvolve o antedito decreto.</p>
<p>Considerando que se cumpriron neste expediente tódolos requisitos esixidos pola normativa vixente nesta materia.</p>
<p>Esta consellería</p>
<p>DISPÓN:</p>
<p>Autoriza-lo cambio de titularidade do centro privado de educación infantil A Casiña Lagunas de Ourense, a favor de Fundación San Rosendo, con tódolos dereitos e obrigas contraídos pola cesionista Cáritas Diocesana de Ourense, sen prexuízo das responsabilidades que puidesen recaer sobre a anterior titular do centro por actos ou omisións realizados antes do cambio de titularidade que se autoriza.</p>
<p>O cambio de titularidade non afectará ó réxime de funcionamento do centro.</p>
<p>Santiago de Compostela, 12 de febreiro de 1997.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>1733</p>

