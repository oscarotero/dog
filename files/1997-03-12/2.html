---
date: '1997-03-12'
id: 438E
page: 2
number: 49
agency: CONSELLERÍA DE SANIDADE E SERVICIOS SOCIAIS
section: I. DISPOSICIÓNS XERAIS
title: >-
  Orde do 27 de febreiro de 1997 pola que se derroga a do 18 de xullo de 1991
  pola que se regula o procedemento de acreditación de cursos de carácter
  sanitario.
range: Orde
url: 'https://www.xunta.gal/dog/Publicados/1997/19970312/Anuncio438E_gl.html'
---
<p>A Consellería de Sanidade e Servicios Sociais, consciente de que a formación e posta ó día dos profesionais relacionados co sector da saúde pública contribúe en gran medida a aumenta-la calidade das prestacións sanitarias, vén desenvolvendo diversas actuacións en materia formativa: programas de docencia e investigación en virtude das necesidades de formación existentes no sistema sanitario galego, convocatoria de axudas económicas para a asistencia a actividades de formación, promoción e desenvolvemento de estudios e investigación científica de ámbito sanitario, recoñecemento de interese sanitario para actos de carácter sanitario e acreditación de cursos de carácter científico, entre outras.</p>
<p>O tempo transcorrido desde a entrada en vigor da norma reguladora da acreditación de cursos de carácter sanitario permitiu constatar que o procedemento que se viña utilizando non permitiu acada-lo resultado orixinariamente pretendido, e os seus efectos son inocuos, cando non contrarios, ós plans xerais de docencia e investigación programados, polo que procede derroga-la norma que o amparaba.</p>
<p>Na súa virtude, de acordo coas competencias recoñecidas no artigo 33.1º do Estatuto de autonomía de Galicia e no uso das facultades que me foron conferidas,</p>
<p>DISPOÑO:</p>
<p>Artigo único.-Queda derrogada a Orde do 18 de xullo de 1991 pola que se regula o procedemento de acreditación de cursos de carácter sanitario.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 27 de febreiro de 1997.</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>1753</p>

