---
date: '1996-11-07'
id: B49A
page: 10
number: 218
agency: CONSELLERÍA DE CULTURA E COMUNICACIÓN SOCIAL
section: VI. ANUNCIOS
title: >-
  Resolución do 30 de outubro de 1996 pola que se anuncia, polo sistema de
  concurso aberto, trámite de urxencia, a contratación das obras de intervención
  e recuperación do Teatro Principal da Estrada (Pontevedra) e a rehabilitación
  da Casa da Viuda e o seu contorno, para área panorámica (A Gudiña-Ourense).
range: Resolución
url: 'https://www.xunta.gal/dog/Publicados/1996/19961107/AnuncioB49A_gl.html'
---
<p>Esta Consellería de Cultura e Comunicación Social, unha vez cumpridos os trámites administrativos correspondentes, resolveu anunciar, polo sistema de concurso, procedemento aberto, trámite de urxencia, a contratación das seguintes obras:</p>
<p>-Intervención e recuperación do Teatro Principal da Estrada (Pontevedra).</p>
<p>Orzamento de licitación: cento corenta e cinco millóns cincocentas noventa e tres mil cento cincuenta pesetas (145.593.150 ptas.) IVE incluído.</p>
<p>Prazo de execución: dezaoito (18) meses.</p>
<p>Clasificación esixida: grupo C, subgrupo 2, categoría d. Grupo I, subgrupo 9, categoría d.</p>
<p>Fianza provisional: non se esixe.</p>
<p>-Rehabilitación da Casa da Viuda e o seu entorno, para área panorámica (A Gudiña-Ourense).</p>
<p>Orzamento de licitación: cento corenta e oito millóns trescentas corenta e dúas mil cincocentas noventa pesetas (148.342.590 ptas.) IVE incluído.</p>
<p>Prazo de execución: doce (12) meses.</p>
<p>Clasificación esixida: grupo C, subgrupo 2, categoría e.</p>
<p>Fianza provisional: non se esixe.</p>
<p>Exposición dos pregos: os proxectos e os pregos de cláusulas administrativas estarán de manifesto no Servicio de Obras e Contratación da Consellería de Cultura e Comunicación Social e nas delegacións</p>
<p>provinciais durante o prazo de presentación de proposicións, de 10 a 14 horas, e no teléfono (981) 58 89 38.</p>
<p>Prazo de presentación de proposicións: será de 13 días naturais contados a partir do día seguinte ó da publicación da presente resolución no DOG.</p>
<p>Lugar de presentación de proposicións: no rexistro xeral da consellería en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 7 do prego de cláusulas administrativas particulares. Os licitadores que concorran a máis dunha obra, deberán presenta-la documentación para cada unha delas.</p>
<p>Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisión de proposicións na sala de xuntas da Consellería de Cultura e Comunicación Social.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio do presente concurso correrá por conta do adxudicatario.</p>
<p>Santiago de Compostela, 30 de outubro de 1996.</p>
<p>José Mª Sánchez González</p>
<p>Secretario xeral da Consellería de Cultura e Comunicación Social</p>
<p>7532</p>

