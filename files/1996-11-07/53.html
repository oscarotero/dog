---
date: '1996-11-07'
id: B4AA
page: 10
number: 218
agency: CONCELLO DE SARRIA
section: VI. ANUNCIOS
title: >-
  Bases para a provisión, mediante concurso, de tres prazas de operarios
  laborais fixos.
range: Bases
url: 'https://www.xunta.gal/dog/Publicados/1996/19961107/AnuncioB4AA_gl.html'
---
<p>1.-Obxecto da convocatoria.</p>
<p>1.1.-Constitúe o obxecto da convocatoria a provisión fixa, en réxime de dereito laboral, polo sistema de concurso, de tres prazas de operarios, incluídas na oferta pública de emprego do ano 1996 do Concello de Sarria.</p>
<p>1.2.-O procedemento de selección dos aspirantes será o de concurso, segundo o baremo que figura no anexo I desta convocatoria.</p>
<p>2.-Lexislación aplicable.</p>
<p>O rpesente concurso rexerase polo establecido na Lei 7/1985, do 2 de abril; Real decreto 781/1986, do 18 de abril; Lei 30/1984, do 2 de agosto; R.D. 896/1991, do 7 de xuño; R.D. 364/1995, do 10 de marzo; R.D. lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, acordo básico municipal</p>
<p>para persoal do Concello de Sarria, aprobado polo Concello Pleno, en sesión con data 31 de outubro de 1991, e demais disposicións que resulten de aplicación.</p>
<p>3.-Características das prazas.</p>
<p>O cometido funcional das prazas é o exercicio propio destas, de acordo coa titulación esixida e concretamente aquelas como: conservación, reparación e mantemento das dependencias municipais, do servicio de iluminacións públicas, rede de sumidoiros, limpeza, instalacións deportivas municipais, así como aqueloutras que determine en cada momento o propio concello.</p>
<p>4.-Requisitos dos candidatos.</p>
<p>Os que desexen tomar parte nesta convocatoria deberá reuni-los seguintes requisitos:</p>
<p>a) Ser español, ou cidadán membro dun estado da Comunidade Europea, nos termos da Lei 17/1993, do 23 de decembro.</p>
<p>b) Ter capacidade de obrar conforme o disposto no Código Civil.</p>
<p>c) Ter cumpridos 18 anos de idade e non exceder daquela en que falten menos de 10 anos para a xubilación forzosa por idade, sen prexuízo da compensación dos servicios prestados anteriormente, se así se acreditase.</p>
<p>d) Estar en posesión do certificado de escolaridade, dun título equivalente ou superior, ou en condición de obtelo na data en que remate o prazo de presentación de instancias.</p>
<p>e) Non padecer enfermidade ou defecto físico que impida o desenvolvemento das correspondentes funcións.</p>
<p>f) non ter sido separado, mediante expediente disciplinario, do servicio ó Estado, comunidades autónomas ou entidades locais, nin acharse inhabilitado para o servicio das funcións públicas.</p>
<p>Tódolos requisitos anteriormente relacionados deberán posuílos os aspirarntes no momento de remata-lo prazo de presentación de instancias, debendo manterse estas durante todo o proceso selectivo ata o momento da formalización do contrato.</p>
<p>Quen obteña praza obxecto desta convocatoria estará suxeito ó réxime de incompatibilidades que determinen as disposicións vixentes.</p>
<p>5.-Solicitudes.</p>
<p>5.1.-Os que desexen tomar parte no concurso deberán presenta-la súa solicitude en modelo oficial que se lles facilitará na oficina rexistro deste concello.</p>
<p>5.2.-Para seren admitidos ó concurso, bastará con que os aspirantes manifesten na súa solicitude de participación, que reúnen todas e cada unha das condicións esixidas na base 4ª, referidas sempre</p>
<p>á data de expiración do prazo de presentación de instancias.</p>
<p>A autoridade convocante, por si ou por proposta do presidente do tribunal, deberá dar conta ós órganos competentes das inexactitudes ou falsidades en que puidesen incorre-los aspirantes, para os efectos procedentes.</p>
<p>5.3.-As instancias irán dirixidas ó alcalde-presidente e irán acompañadas do xustificante acreditativo de ter ingresados na depositaría municipal, os dereitos de exame, así como dos documentos xustificativos dos méritos alegados conforme o baremo establecido no anexo I das presentes bases.</p>
<p>A falta de acreditación dos méritos alegados, determinará a imposibilidade de valoración.</p>
<p>5.4.-Dereitos de exame.</p>
<p>Os solicitantes, para poderen participar no correspondente proceso selectivo, deberán ingresar na depositaría municipal deste concello, a cantidade de 2.000 ptas. en concepto de dereito de exame.</p>
<p>5.5.-Lugar de presentación.</p>
<p>As solicitudes presentararnse na oficina de rexistro deste concello. Tamén poderán presentarse as instancias e aboa-los dereitos de exame na forma prevista no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>5.6.-Prazo de presentación.</p>
<p>O prazo e presentación de instancias será de 20 días naturais, contados a partir do seguinte ó da publicación do estracto desta convocatoria no Boletín Oficial del Estado.</p>
<p>6.-Lista de admitidos e excluídos.</p>
<p>Expirado o prazo de presentación de solicitudes, o alcalde dictará resolución no prazo máximo dun mes, declarando aprobada a lista de admitidos e excluídos, cos nomes, apelidos e nº do DNI. A mencionada resolución publicarase no BOP e taboleiro de edictos da corporación, indicando as causas de exclusión, e concedéndose un prazo de dez días hábiles para efectos de reclamacións ou solicita-la emenda de erros que se puidesen producir, entendéndose a lista elevada a definitiva no caso de que non se producisen reclamacións no prazo indicado.</p>
<p>7.-Comezo e desenvolvemento.</p>
<p>Cunha antelación de, polo menos, 15 días, publicarase no taboleiro de edictos da corporación e no BOP, a relación definitiva de concursantes, a composición do tribunal e lugar, día e hora en que se procederá á cualificación dos méritos.</p>
<p>8. Tribunal cualificador.</p>
<p>O tribunal cualificador estará constituído da seguinte forma:</p>
<p>-Presidente: o da corporación ou membro desta en quen delegue.</p>
<p>-Vocais:</p>
<p>-O concelleiro delegado de obras.</p>
<p>-Un representante da Comunidade Autónoma.</p>
<p>-Un representante do persoal do concello, de titulación igual ou superior á esixida para as prazas obxecto desta convocatoria, designado por proposta dos delegados de persoal.</p>
<p>-O secretario do concello, quen así mesmo actuará como secretario do tribunal.</p>
<p>Para cada un dos membros do tribunal designarase un suplente.</p>
<p>A totalidade dos membros deberá posuír un nivel de titulación igual ou superior á esixida para ocupa-las prazas obxecto da convocatoria.</p>
<p>Os membros do tribunal deberán absterse de formar parte deste e intervir cando concorra algunha das causas previstas nos artigos 28 da Lei 30/1992, e poderán ser recusados con base nos motivos e de conformidade co procedemento previsto no artigo 29 da mesma lei.</p>
<p>O tribunal non poderá constituírse nin actuar sen a asistencia de máis da metade dos seus membros, titulares ou suplentes, indistintamente.</p>
<p>Os membros do tribunal terán dereito ó aboamento das indemnizacións pola asistencia como membros deste, de conformidade co previsto no R.D. 236/1988, do 4 de marzo e demais normativas de actualización de contías, que se establecen no anexo 4 do citado decreto.</p>
<p>A resolución do tribunal vincula a Administración, sen prexuízo de que esta, se é o caso, poida proceder á súa revisión, conforme o previsto nos artigos 102 e seguintes da Lei de réxime xurídico das administracións públicas e do procedemento administrativo común.</p>
<p>Contra as resolucións e actos do tribunal, e os de trámite que impidan continua-lo procedemento ou produzan indefensión, poderá interpoñerse recurso ordinario ante o alcalde-presidente do concello.</p>
<p>O nomeamento das persoas que integrarán o tribunal cualificador realizarase por resolución da alcaldía.</p>
<p>9. Cualificación de méritos.</p>
<p>No lugar, día e hora sinalados, o tribunal cualificará os concursantes en función dos méritos alegados, debidamente xustificados polos aspirantes e formará a relación en función das puntuacións totais obtidas por cada concursante.</p>
<p>Os méritos non xustificados non serán valorados.</p>
<p>O resultado farase público o mesmo día en que se acorde e será exposto no taboleiro de edictos da corporación.</p>
<p>10.-Lista de aprobados do tribunal cualificador.</p>
<p>Unha vez rematada a cualificación dos aspirantes, o tribunalk fará pública a relación de aprobados por orde de puntuación, e o seu número non poderá exceder, en ningún caso, ó de prazas convocaddas.</p>
<p>A orde de colocación dos aspirantes na lista de aprobados establecerase de maior a menor puntuación. En caso de empate da puntuación, acudirase para dirimilo á outorgada pola orde de puntuación máxima establecida no baremo anexo á convocatoria.</p>
<p>O tribunal, concluída a cualificación e formada a relación de aprobados, elevará á alcaldía a proposta dos candidatos para a formalización dos contratos, que en ningún caso poderá exceder do nº de prazas convocadas.</p>
<p>Ó mesmo tempo, remitiralle á dita autoridade a acta da sesión.</p>
<p>11.-Presentación de documentos.</p>
<p>11.1.-Xustificación dos requisitos:</p>
<p>Con carácter previo á formalización do contrato, os aspirantes seleccionados denerán presentar na oficina rexistro deste concello os documentos seguintes, acreditativos de que reúnen os requisitos esixidos na convocatoria:</p>
<p>a) Fotocopia do DNI que deberá presentarse acompañada do orixinal para a súa compulsa.</p>
<p>b) Copia autenticada ou fotocopia, que denberá presentar acompañada do orixinal para a súa compulsa, do título académico esixido na presente convocatoria, ou certificación académica dos estudios realizados e xustificante de aboados os dereitos para a súa expedición.</p>
<p>c) Certificado médico acreditativo de non padecer enfermidade ou defecto físico que impida o desempeño do posto de traballo de que se trata, que haberá de ser expedido polos servicios médicos da Delegación Provincial da Consellería de Sanidade.</p>
<p>d) Certificado de antecedentes penais.</p>
<p>e) Declaración xurada de non ter sido separado do servicio de calquera das administracións públicas nin estar inhabilitado no exercicio da función pública por sentencia firme.</p>
<p>Os que tivesen a condición de funcionarios públicos estarán exentos de xustificaren as condicións e requisitos xa acreditados para obteren o seu anterior nomeamento, debendo presentar unicamente certificación do ministerio ou organismo do que dependan, acreditando a súa condición e demais circunstancias que consten no seu expediente persoal.</p>
<p>O prazo de presentación dos anteriores documentos será de vinte días naturais, a partir do seguinte ó da publicación dos seleccionados no taboleiro de anuncios do concello.</p>
<p>Se, dentro do prazo indicado, e agás os casos de forza maior, non presentasen a documentación esixida, ou desta se deducise que carecen dalgún dos requisitos esixidos, non poderán ser nomeados, quedando anuladas tódalas súas actuacións e sen prexuízo das responsabilidades en que puidesen incorrer por falsidade nas súas solicitudes de participación.</p>
<p>12.-Adquisición da condición de persoal fixo.</p>
<p>O alcalde do Concello de Sarria formalizará os contratos cos aspirantes que, incluídos na proposta de candidatos proposta polo tribunal, presentasen a documentación esixida na convocatoria. Ata que se formalicen estes e se incorporen ós postos de traballo correspondentes, os aspirantes non terán dereito a percepción económica ningunha.</p>
<p>Os contratos terán o carácter de indefinidos, co período de proba correspondente. Transcorrido o devandito período de proba, o persoal que o supere satisfactoriamente, adquirirá a condición de persoal laboral fixo.</p>
<p>ANEXO I</p>
<p>Baremo para o concurso de méritos</p>
<p>1.-Por cada ano de servicios efectivamente prestados neste concello e nos seus organismos autónomos, ata a data de remate da presentación de instancias, nas funcións propias ou semellantes ás prazas que se convocan: 0,70 puntos por ano completo, valorándose as fraccións inferiores ó ano 0,06 puntos por mes e sen que o total poida exceder, en todo caso, de 3,5 puntos.</p>
<p>2.-Cursos, xornadas e actividades ou traballos profesionais desenvolvidas en colaboración con organismos oficiais que se consideren relevantes para a praza que se opta e que posúan relación coas funcións que se van desenvolver: 1,5 puntos por cada un, ata un máximo de 3 puntos.</p>
<p>3.-Pola posesión do permiso de conducir da clase C1 ou superior, 2 puntos.</p>
<p>4.-Por cada ano de servicios prestados na empresa privada ou outra administración pública: 0,25 puntos por ano completo, valorándose as fraccións inferiores ó ano 0,02 puntos por ems, e sen que o total poida exceder, en todo caso, de 1,5 puntos.</p>
<p>Os méritos ós que se fai referencia neste baremo deberán posuírse na data en que remate o prazo de presentación de instancias, computándose, en calquera caso, ata a dita data.</p>
<p>Os ditos méritos serán acreditados polos interesados mediante documentos expedidos ou visados por organismos oficiais.</p>
<p>Sarria, 11 de xullo de 1996.</p>
<p>Arturo Corral Guitián</p>
<p>Alcalde</p>
<p>8038</p>

