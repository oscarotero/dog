---
date: '2005-08-19'
page: 14
number: 159
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: I. DISPOSICIÓNS XERAIS
title: >-
  Decreto 332/2005, do 18 de agosto, polo que se modifica o Decreto 232/2005, do
  11 de agosto, polo que se fixa a estrutura orgánica dos departamentos da Xunta
  de Galicia.
range: Decreto
---
<p>O Decreto 232/2005, do 11 de agosto, establece a estrutura orgánica dos departamentos da Xunta de Galicia.</p>
<p>O artigo 10º, que desenvolve a Consellería de Pesca e Asuntos Marítimos, determina que queda adscrito a esta consellería o ente público Instituto para o Control do Medio Mariño de Galicia. Non obstante a denominación dada ao devandito ente na súa Lei de creación 3/2004, do 7 de xuño, é Instituto Tecnolóxico para o Control do Medio Mariño de Galicia.</p>
<p>Na disposición adicional terceira créanse as delegacións provinciais do Benestar Social dependentes da Vicepresidencia da Igualdade e do Benestar. Co fin de adecuar a denominación das delegacións ao da Vicepresidencia de que dependen estas pasan a denominarse delegacións provinciais da Igualdade e do Benestar.</p>
<p>En consecuencia, por proposta do conselleiro de Presidencia, Administracións Públicas e Xustiza e logo de deliberación do Consello da Xunta de Galicia, na súa reunión do día dezaoito de agosto de dous mil cinco,</p>
<p>DISPOÑO:</p>
<p>Artigo 1º</p>
<p>Modifícase o artigo 10º, letra b) do Decreto 232/2005, do 11 de agosto, polo que se fixa a estrutura orgánica dos departamentos da Xunta de Galicia, que quedará redactado nos seguintes termos:</p>
<p>«Queda adscrito a esta consellería o ente público Instituto Tecnolóxico para o Control do Medio Mariño de Galicia».</p>
<p>Artigo 2º</p>
<p>Modifícase a disposición adicional terceira que quedará redactada nos seguintes termos:</p>
<p>«Créanse as delegacións provinciais da Igualdade e do Benestar, dependentes da Vicepresidencia da Igualdade e do Benestar».</p>
<p>Disposición derradeira</p>
<p>Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, dezaoito de agosto de dous mil cinco.</p>
<p>Emilio Pérez Touriño</p>
<p>Presidente</p>
<p>José Luis Méndez Romeu</p>
<p>Conselleiro de Presidencia, Administracións Públicas</p>
<p>e Xustiza</p>

