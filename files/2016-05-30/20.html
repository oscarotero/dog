---
date: '2016-05-30'
id: G2348-060516-0001
page: 20788
number: 101
agency: Xulgado do Social número 5 da Coruña
section: V. Administración de xustiza.
title: EDICTO (275/2015).
range: Edicto
url: >-
  https://www.xunta.gal/dog/Publicados/2016/20160530/AnuncioG2348-060516-0001_gl.html
---
<p>María Jesús Hernando Arenas, letrada da Administración de xustiza do Xulgado do Social número 5 da Coruña, fago saber que no procedemento ordinario 275/2015 deste xulgado do social, seguido por instancia de María Isabel Botana Gómez contra Exclusivas Joquins, S.L. e o Fondo de Garantía Salarial, sobre reclamación de cantidade, ditouse sentenza, cuxa resolución di:</p>
    <p>Que debo desestimar e desestimo a demanda que en materia de cantidade foi interposta por María Isabel Botana Gómez contra o Fondo de Garantía Salarial e, en consecuencia, debo absolvelo de todo o pedido na súa contra, ao concorrer excepción de prescrición.</p>
    <p>Que debo estimar e estimo a demanda que en materia de cantidade foi interposta por María Isabel Botana Gómez contra a entidade Exclusivas Joquins, S.L. e, en consecuencia, debo condenar e condeno a entidade Exclusivas Joquins, S.L. a que aboe á demandante as cantidades de 7.962,54 euros, por indemnización por despedimento obxectivo, e 3.025,51 euros líquidos, por salarios devindicados, incrementadas no xuro do 10 % por demora e aplicable aos conceptos salariais.</p>
    <p>Notifíquese a presente resolución ás partes e fágaselles saber o seu dereito a interpoñer contra ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Así, por esta sentenza, pronúnciao, mándao e asínao a maxistrada xuíza deste xulgado, Pilar Carreira Vidal.</p>
    <p>E para que sirva de notificación en legal forma á empresa Exclusivas Joquins, S.L., en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan autos ou sentenzas, ou cando se trate de emprazamento.</p>
    <p>A Coruña, 9 de maio de 2016</p>
    <footer><p>A letrada da Administración de xustiza</p></footer>

