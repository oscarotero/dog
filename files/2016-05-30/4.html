---
date: '2016-05-30'
id: G0425-250516-0002
page: 20749
number: 101
agency: Consellería de Política Social
section: III. Outras disposicións.
title: >-
  RESOLUCIÓN do 23 de maio de 2016, da Xefatura Territorial de Lugo, pola que se
  publica a relación definitiva de nenas e nenos admitidas/os para o curso
  2016/17 nas escolas infantís 0-3 dependentes da Axencia Galega de Servizos
  Sociais na provincia de Lugo.
range: Resolución
url: >-
  https://www.xunta.gal/dog/Publicados/2016/20160530/AnuncioG0425-250516-0002_gl.html
---
<p>Con data 24 de febreiro de 2016 publicouse a Resolución do 18 de febreiro de 2016 pola que se convoca o procedemento de adxudicación de prazas nas escolas infantís 0-3 dependentes desta axencia para o curso 2016/17.</p>
    <p>O Decreto 40/2014, do 20 de marzo, polo que se crea a Axencia Galega de Servizos Sociais e se aproban os seus estatutos, establece na súa disposición adicional primeira que esta asumirá desde a súa posta en funcionamento as competencias atribuídas en materia de xestión de escolas infantís á Dirección Xeral de Familia, Infancia e Dinamización Demográfica. A nova entidade subrogarase en todas as relacións xurídicas, bens, dereitos e obrigas derivados do exercicio das súas competencias.</p>
    <p>Na súa disposición transitoria primeira o dito decreto establece, non obstante, que a persoa titular da Dirección Xeral de Familia, Infancia e Dinamización Demográfica desenvolverá transitoriamente e pola súa propia condición as funcións que corresponden ao/á director/a da Axencia Galega de Servizos Sociais ata o nomeamento deste/a a través do procedemento recollido nestes estatutos.</p>
    <p>Así mesmo, na mesma disposición establécese que a través das xefaturas territoriais se poderán seguir realizando os labores de apoio para a xestión dos centros da Axencia Galega de Servizos Sociais no seu ámbito territorial, ata que esta dispoña de servizos propios para alcanzar a súa autonomía. </p>
    <p>A Resolución do 18 de decembro de 2014 establece que a posta en funcionamento da Axencia Galega de Servizos Sociais será o 1 de xaneiro de 2015.</p>
    <p>Unha vez estudadas pola comisión de baremación todas as reclamacións presentadas e resoltas pola persoa titular da xefatura territorial, procédese á publicación da relación definitiva de admitidas e admitidos e da lista de espera coa puntuación obtida en cada caso.</p>
    <p>Estas reclamacións entenderanse resoltas coa publicación da lista definitiva, que se poderá consultar nas xefaturas territoriais da Consellería de Política Social, nas páxinas web http://benestar.xunta.es e http://www.escolasinfantisdegalicia.es e nos propios centros.</p>
    <p>As/os solicitantes admitidas/os disporán do prazo establecido no artigo 14 da Resolución do 18 de febreiro para matricularse. Presentarán no centro onde obtivesen praza o impreso de matrícula debidamente cuberto xunto co certificado médico da/o nena/o. O impreso de matrícula facilitarase nos propios centros, así como nas páxinas web http://benestar.xunta.es e http://www.escolasinfantisdegalicia.es. </p>
    <p>De non formalizar a matrícula no prazo sinalado, considerarase desistida/o na súa solicitude.</p>
    <p>Contra esta resolución, que non esgota a vía administrativa, poderá interpoñerse recurso de alzada ante o conselleiro de Política Social, no prazo dun mes desde o día seguinte ao da publicación desta resolución no Diario Oficial de Galicia.</p>
    <p>Lugo, 23 de maio de 2016</p>
    <footer><p>Alberto Linares Fernández<br>Xefe territorial de Lugo</p></footer>

