---
date: '2023-04-21'
id: O3C2-130423-0001
page: 24685
number: 77
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 12 de abril de 2023 pola que se convoca unha xornada sobre
  intervención con menores.
range: Resolución
url: >-
  https://www.xunta.gal/dog/Publicados/2023/20230421/AnuncioO3C2-130423-0001_gl.html
---
<p>A atención á infancia e á adolescencia constitúen unha prioridade para as administracións públicas. Por iso e tendo en conta a realidade social, reflectida no aumento dos delitos cometidos por menores e sobre menores, un colectivo vulnerable que necesita unha especial dedicación, así como o notable aumento de suicidios e autolesións, faise necesaria unha formación actualizada e unha sensibilización entre o persoal das forzas e corpos de seguridade, o persoal de xudicatura, fiscalía e avogacía, e do persoal dos servizos sociais, entre outros. Por tanto, dentro das actividades programadas para o ano 2023, ao abeiro das funcións atribuídas pola Lei 1/2007, do 15 de xaneiro, da Academia Galega de Seguridade Pública, anúnciase a convocatoria dunha xornada sobre intervención con menores, cuxo obxectivo principal é abordar a problemática máis importante en relación coa intervención xurisdicional con menores, así como a sensibilización no trato con menores.</p>
    <p>1. Datos da actividade.</p>
    <p>Denominación: xornada sobre intervención con menores.</p>
    <p>Tipo: xornada.</p>
    <p>Horas lectivas: 4 horas.</p>
    <p>Modalidade: presencial.</p>
    <p>Data: 5 de maio de 2023.</p>
    <p>2. Persoas destinatarias.</p>
    <p>Persoal das forzas e corpos de seguridade, xudicatura, Ministerio Fiscal e demais persoal interesado.</p>
    <p>Prazas ofertadas: sen límite.</p>
    <p>Programa:</p>
    <p>Das 10.00 ás 10.15 horas. Inauguración.</p>
    <p>Das 10.15 ás 12.00 horas. Xurisdición penal de menores: problemática policial e xudicial.</p>
    <p>Das 12.30 ás 13.30 horas. Educar a mellor prevención: saúde mental infanto-xuvenil e aspectos relevantes na educación e trato dos menores.</p>
    <p>Das 13.30 ás 14.00 horas. Debate e cuestións.</p>
    <p>3. Solicitudes de participación.</p>
    <p>a) O persoal que desexe participar no curso convocado nesta resolución deberá cubrir o formulario de matrícula telemática dispoñible na páxina web da Agasp http://agasp.xunta.gal</p>
    <p>Non se admitirá ningunha outra forma ou modelo de solicitude.</p>
    <p>b) A falsidade ou ocultación de datos esenciais para a selección das persoas aspirantes dará lugar á exclusión automática do curso solicitado, así como á imposibilidade de participar en ningún outro curso durante o prazo dun ano, computado desde o momento en que se detecte o feito.</p>
    <p>c) É obrigatorio consignar no formulario de solicitude un número de teléfono móbil e un correo electrónico co fin de poder realizar as notificacións necesarias.</p>
    <p>d) Serán excluídas automaticamente aquelas solicitudes que non teñan cubertos correctamente os datos necesarios para realizar o proceso selectivo do alumnado, que non se axusten ao formulario de solicitude ou que sexan presentadas fóra de prazo.</p>
    <p>e) Prazo para presentar as solicitudes.</p>
    <p>O prazo de inscrición e presentación de solicitudes de participación rematará o día 3 de maio de 2023.</p>
    <p>4. Formulario normalizado de solicitude.</p>
    <p>a) O formulario de solicitude a que se refire a base anterior deberá ser cuberto pola persoa solicitante necesariamente a través da páxina web da Academia Galega de Seguridade Pública, dispoñible no enderezo da internet http://agasp.xunta.gal</p>
    <p>b) Para cubrir correctamente o formulario de solicitude, no citado enderezo da internet disporase de instrucións de axuda, que deberán ser observadas en todo momento polas persoas solicitantes.</p>
    <p>c) O formulario de solicitude poderá ser cuberto ata as 14.00 horas da data de finalización do prazo de presentación de solicitudes.</p>
    <p>d) En caso de dúbida, dificultades técnicas ou necesidade de máis información, as persoas interesadas poderán dirixirse á Agasp a través do número de teléfono 886 20 61 10 ou do enderezo de correo electrónico formacion.agasp@xunta.gal, que adoptará as medidas necesarias para facilitar a presentación de solicitudes.</p>
    <p>A Agasp publicará diariamente a listaxe de persoas admitidas desde o día 27 de abril de 2023 no sitio web agasp.xunta.gal.</p>
    <p>Obrigas das persoas admitidas.</p>
    <p>As persoas que resulten seleccionadas teñen a obriga de participar no desenvolvemento da actividade, agás que comuniquen a súa imposibilidade de asistencia con 48 horas como mínimo de antelación ao comezo desta. Esta renuncia deberase comunicar por escrito á Agasp, a través do correo electrónico, ao enderezo formacion.agasp@xunta.gal</p>
    <p>No caso contrario, serán excluídas automaticamente da selección para as dez seguintes actividades que se convoquen para as cales reúnan os requisitos exixidos de participación (artigos 18 e 21 do Regulamento de réxime interior da Agasp, en relación co artigo 46 do Decreto 243/2008, do 16 de outubro).</p>
    <p>5. Desenvolvemento da actividade.</p>
    <p>Lugar: sede da Academia Galega de Seguridade Pública.</p>
    <p>Datas: 5 de maio de 2023.</p>
    <p>Horario: das 10.00 ás 14.00 horas.</p>
    <p>6. Dereitos e deberes das persoas participantes.</p>
    <p>Durante o desenvolvemento da actividade ás persoas participantes seralles de aplicación, en canto aos dereitos e deberes, o previsto no Regulamento de réxime interior da Agasp, aprobado mediante a Orde da Consellería de Presidencia, Administracións Públicas e Xustiza do 4 de febreiro de 2009 (DOG núm. 30, do 12 de febreiro).</p>
    <p>7. Modificacións e incidencias.</p>
    <p>A Academia Galega de Seguridade Pública poderá modificar o desenvolvemento normal da actividade para adaptala ás necesidades da Administración e ás continxencias que poidan xurdir.</p>
    <p>A Estrada, 12 de abril de 2023</p>
    <footer><p>Santiago Villanueva Álvarez<br>Director da Academia Galega de Seguridade Pública</p></footer>

