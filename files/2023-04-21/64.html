---
date: '2023-04-21'
id: L169-290323-0004
page: 24852
number: 77
agency: Concello de Pontedeume
section: VI. Anuncios. b) Administración local.
title: >-
  ANUNCIO de información pública sobre a aprobación das bases específicas e da
  convocatoria de dúas prazas de administrativo/a incluídas na oferta de emprego
  público de 2019.
range: Anuncio
url: >-
  https://www.xunta.gal/dog/Publicados/2023/20230421/AnuncioL169-290323-0004_gl.html
---
<p>No <em>Boletín Oficial</em> da provincia da Coruña núm. 29, do 10 de febreiro de 2023, publicouse o texto íntegro das bases específicas da convocatoria para a provisión en propiedade con funcionario/a de carreira de dúas (2) prazas de persoal administrativo/a da escala de Administración xeral, subescala administrativa, grupo C, subgrupo C1, nivel 18, que figuran como vacantes no cadro de persoal funcionario do Concello de Pontedeume e que foron incluídas na oferta de emprego público do ano 2019, aprobada pola Xunta de Goberno Local na sesión ordinaria que tivo lugar o 26 de decembro de 2019 e publicada no <em>Boletín Oficial </em>da provincia da Coruña (BOP) núm. 246, do 27 de decembro de 2019 e no <em>Diario Oficial de Galicia</em> núm. 27, do 10 de febreiro de 2020.</p>
    <p>As prazas están incluídas na oferta de emprego público do Concello de Pontedeume do ano 2021.</p>
    <p>O prazo de presentación de solicitudes será de vinte (20) días naturais, contados a partir do seguinte ao da publicación do anuncio da convocatoria no <em>Boletín Oficial del Estado</em>.</p>
    <p>Os sucesivos anuncios referentes a esta convocatoria publicaranse no taboleiro de anuncios do Concello de Pontedeume (taboleiro electrónico: https://sede.pontedeume.gal), na páxina web municipal e no <em>Boletín Oficial</em> da provincia da Coruña, cando proceda de acordo coas bases específicas da respectiva convocatoria.</p>
    <p>Pontedeume, 20 de febreiro de 2023</p>
    <footer><p>Bernardo Fernández Piñeiro<br>Alcalde</p></footer>

