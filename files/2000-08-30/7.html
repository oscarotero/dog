---
date: '2000-08-30'
id: '10962'
page: 12
number: 168
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 1 de agosto de 2000, da Dirección Xeral da Función Pública, pola
  que se lle da publicidade á modificación das listas, correspondente á
  categoría 009 (oficial de 2ª de faenas agrícolas e outros) do grupo IV (lista
  B).
range: Resolución
url: 'https://www.xunta.gal/dog/Publicados/2000/20000830/Anuncio10962_gl.html'
---
<p>Publicada a Resolución do 22 de febreiro de 2000 (DOG nº 45, do 6 de marzo) relativa á publicación da lista provisional da categoría 009 (oficial de 2ª de faenas agrícolas e outros) do grupo IV e unha vez resoltas as reclamacións contra as exclusións, ou puntuacións, e rematada a revisión de oficio de tódolos expedientes da dita categoría, procede darlle publicidade á nova lista provisional previa á definitiva que figura nos anexos da forma que seguidamente se indica:</p>
<p>Anexo I. Figuran os solicitantes incluídos na lista con indicación da puntuación provisional.</p>
<p>Anexo II. Figuran os solicitantes excluídos con expresión da causa de exclusión. Os aspirantes relacionados neste anexo cun asterisco terán un prazo de dous meses para presentar a resolución personalizada, pola Dirección Xeral de Formación Profesional e Promoción Educativa do Ministerio de Educación, Cultura e Deportes, a petición do interesado, a declaración de equivalencia para efectos de acceso a empregos públicos ou privados, dos estudios de capataz agrícola cos de formación profesional de primeiro grao.</p>
<p>Os citados anexos atópanse expostos nas seguintes dependencias:</p>
<p>-Dirección Xeral da Función Pública da Consellería da Presidencia e Administración Pública.</p>
<p>-Servicio de Información e Atención ó Cidadán da Consellería da Presidencia e Administración Pública.</p>
<p>-Delegacións provinciais da Consellería da Presidencia e Administración Pública.</p>
<p>-Oficinas comarcais da Consellería da Presidencia e Administración Pública.</p>
<p>Os solicitantes que figuran agora admitidos e non figuraban na lista provisional (DOG nº 45, do 6 de marzo) ou figuraban excluídos disporán dun prazo de 5 días hábiles (artigo 50 da Lei 30/1992, do 26 de novembro), contados a partir do día seguinte ó da publicación da presente resolución no Diario Oficial de Galicia para formula-las alegacións que coiden oportunas e remiti-lo xustificante de aboamento da taxa correspondente.</p>
<p>Grupo IV: 4.700 ptas.</p>
<p>Os que así non o fixesen no prazo indicado serán excluídos automaticamente das listas.</p>
<p>Estarán exentos do aboamento de taxas por dereito de inscrición os que foron admitidos no último proceso selectivo para o acceso á mesma categoría, de acordo coa base terceira da resolución da Dirección Xeral da Función Pública do 30 de xuño de 1999, e corrección de erros do 13 de outubro de 1999.</p>
<p>Así mesmo, gozarán da exención desta taxa as persoas con discapacidade igual ou superior ó 33%, logo de xustificación documental.</p>
<p>Santiago de Compostela, 1 de agosto de 2000.</p>
<p>Joaquín López-Rúa Soler</p>
<p>Director xeral da Función Pública</p>

