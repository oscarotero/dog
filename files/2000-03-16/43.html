---
date: '2000-03-16'
id: 67DA
page: 3
number: 53
agency: CONCELLO DE FERROL
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2000/20000316/Anuncio67DA_gl.html'
---
<p>O Concello Pleno, en sesión que tivo lugar o 28 de outubro de 1999, aprobou definitivamente o proxecto modificado número 1 da rede de saneamento da zona rural-2ª fase, de acordo co expediente tramitado para o efecto, sendo o teor do acordo o seguinte:</p>
<p>«O Concello Pleno, en sesión que tivo lugar o 27 de maio de 1999, aprobou inicialmente o proxecto modificado número 1 da rede de saneamento da zona rural-2ª fase que foi publicado no DOG nº 147 do 2 de agosto de 1999 e no periódico Diario de Ferrol, do 9 de xuño, e exposto no taboleiro de edictos do concello desde o día 7 de xuño ata o día 8 de setembro deste ano. Durante o período de exposición pública presentou unha alegación o secretario da delegación na bisbarra de Ferrol da Asociación para a Defensa Ecolóxica de Galicia (Adega) segundo consta no informe do rexistro xeral con data do 16 de setembro de 1999. A citada alegación contén fundamentalmente catro puntos.</p>
<p>1. Adega solicita que os novos trazados dos colectores C-1 e J-3 discorran integramente paralelos á estrada CP-3606, evitando o seu desvío puntual, e solicita que o novo bombeo denominado Esmelle-Vila da Eirexa se sitúe na marxe da devandita estrada oposta ó Carregal. Recomendan estudiar outra localización para o novo bombeo de San Xurxo da Mariña e esixen a retirada inmediata dos entullos vertidos no Carregal e a rexeneración do lugar.</p>
<p>2. Adega considera moi necesario que se modifique o trazado dos colectores E-1 e D-1 estudiando outros trazados alternativos.</p>
<p>3. Adega esixe a demolición do bombeo de Doniños praia para que sexa construído na marxe leste da nova estrada do paseo marítimo.</p>
<p>4. Adega solicita que tódolos bombeos proxectados dispoñan dun depósito auxiliar estanco para almacenar provisionalmente os efluentes procedentes dos aliviadoiros dos bombeos.</p>
<p>Visto o informe técnico da dirección técnica da obra no que contesta a alegación presentada, onde</p>
<p>se informa que se pode modifica-lo trazado dos colectores C-1 e J-1, á beira da estrada C-3606 entre o pozo 34 e a estación de bombeo, aínda que a situación tería que ser xusto ó lado contrario onde se propón na alegación, pois é unha zona mais chá e non hai que producir desmonte, xa que coincide co trazado do colector. Os entullos das obras dos pozos de bombeo xa foron retirados unha vez rematadas as obras. En canto á situación de bombeo de San Xurxo da Mariña, é a única que permite a recollida dos vertidos de tódalas vivendas da zona e, por outro lado, trátase dun pozo no cal a súa situación se mantén desde o proxecto orixinal da obra e que pasou os trámites de información e aprobación; tan só diminuíu a capacidade da estación, que pasou a ser local para Vila da Area. Respecto ó colector D-1, non se inclúe dentro das obras previstas nesta fase e o colector E-1 ten un trazado que é o único viable tecnicamente para vertido con gravidade. De non ser así, os distintos núcleos de </p>
<p>Esmelle terían que ser bombeados ata un colector que se podería executar desde a estrada de Covas a San Xurxo da Mariña discorrendo pola estrada de Esmelle. O cambio da situación do colector e bombeo de Doniños praia foi motivado pola coordinación coas obras do paseo en construcción pola Dirección Xeral de Costas. En todo caso, e para evita-lo impacto que provoca a situación, poderíase traslada-la estación de bombeo á zona de aparcamento. Neste caso, o baleiro deixado pola estación serviría como pozo filtrante do aliviadoiro. Os depósitos solicitados son os propios pozos, polo que construír outro ó lado non ten sentido, pois non evitaría o problema do vertido unha vez que estivese cheo. Polas razóns expostas no informe da dirección técnica e tendo en conta que as modificacións propostas non supoñen alteración do orzamento de execución da obra, a Comisión Informativa de Urbanismo e Infraestructuras, en sesión do 14 de outubro de 1999, en votación ordinaria e por unanimidade considerou </p>
<p>oportuno propoñerlle o Pleno da Corporación a adopción do seguintes acordos:</p>
<p>Primeiro.-Estimar parcialmente a alegación presentada por Adega no sentido de modifica-lo trazado dos colectores C-1 e J-1 á beira da estrada C-3606 entre o pozo 34 e a estación de bombeo. Modifica-lo trazado do colector E-1 discorrendo pola estrada de Esmelle. Traslada-la estación de bombeo de Doniños praia á zona de aparcamento.</p>
<p>Segundo.-Incluír no proxecto modificado número 1 da rede de saneamento da zona rural-2ª fase a sinalización de tódolos pozos de bombeo mediante alarmas ópticas.</p>
<p>Terceiro.-Aprobar definitivamente o proxecto modificado número 1 da rede de saneamento da zona rural-2ª fase coas modificacións expostas anteriormente.</p>
<p>Cuarto.-Publicar este acordo en cumprimento do preceptuado no artigo 141.4º do Regulamento de planeamento.</p>
<p>O que se fai público para xeral coñecemento, podendo interpoñerse contra a mencionada aprobación recurso potestativo de reposición ante o órgano que dictou esta resolución dentro do prazo dun mes contado a partir do día da súa publicación no DOG, de conformidade co disposto nos artigos 116 e 117</p>
<p>da Lei 30/1992, do 26 de novembro, de réxime xurídico das administracións públicas e do procedemento administrativo común, na súa redacción dada pola lei, sen prexuízo da posibilidade de interpoñer directamente recurso contencioso-administrativo ante o Xulgado do Contencioso-Administrativo no prazo de dous meses contados desde o día seguinte á publicación deste edicto no DOG e na forma prevista no artigo 45 da Lei 29/1998, do 13 de xullo, reguladora da xurisdicción contencioso-administrativa (BOE do 14 de xullo).</p>
<p>Ferrol, 19 de novembro de 1999.</p>
<p>Xaime Bello Costa</p>
<p>Alcalde</p>

