---
date: '1996-05-16'
id: '67E2'
page: 4
number: 96
agency: CONSELLERÍA DE CULTURA
section: VI. ANUNCIOS
title: >-
  Resolución do 29 abril de 1996 pola que se anuncia, polo sistema de concurso,
  procedemento aberto, a contratación das seguintes asistencias técnicas:
  servicios para o Centro Galego de Artes de Imaxe na Coruña; restauración das
  pinturas murais do cabido da igrexa de Santa María de Baamorto en Monforte de
  Lemos (Lugo) e traballos de catalogación e delimitación planimétrica dos
  xacementos arqueolóxicos dos concellos de Friol (Lugo), Cervantes (Lugo) e
  Cotobade (Pontevedra), lotes I, II, e III respectivamente.
range: Resolución
url: 'https://www.xunta.gal/dog/Publicados/1996/19960516/Anuncio67E2_gl.html'
---
<p>Esta Consellería de Cultura, unha vez cumpridos os trámites administrativos correspondentes, resolveu anunciar, polo sistema de concurso, procedemento aberto, a contratación das asistencias técnicas que se citan:</p>
<p>-Servicios para o Centro Galego de Artes da Imaxe na Coruña:</p>
<p>Orzamento de licitación: 8.000.000 de ptas. (oito millóns de pesetas) IVE incluído.</p>
<p>Prazo de execución: un (1) ano.</p>
<p>Clasificación requirida: non se esixe.</p>
<p>-Restauración das pinturas murais do cabido da igrexa de Sta. María de Baamorto en Monforte de Lemos (Lugo):</p>
<p>Orzamento de licitación: 3.000.000 de ptas. (tres millóns de pesetas) IVE incluído.</p>
<p>Prazo de execución: catro (4) meses.</p>
<p>Clasificación requirida: non se esixe.</p>
<p>-Traballos de catalogación e delimitación planimétrica dos xacementos arqueolóxicos dos concellos de Friol (Lugo), lote I, Cervantes (Lugo), lote II e Cotobade (Pontevedra), lote III:</p>
<p>Orzamento de licitación: 7.800.000 ptas. (sete millóns oitocentas mil pesetas) IVE incluído.</p>
<p>Prazo de execución: o establecido nos respectivos pregos de prescricións técnicas.</p>
<p>Clasificación requirida: non se esixe.</p>
<p>Nas devanditas asistencias técnicas non se esixe fianza provisional.</p>
<p>Exposición dos pregos: o prego de características técnicas e o prego de cláusulas administrativas estarán de manifesto no Servicio de Obras e Contratación da Consellería de Cultura, e nas delegacións provinciais durante o prazo de presentación de proposicións, de 10 a 14 horas, e no teléfono (981) 58 89 38.</p>
<p>Prazo de presentación de proposicións: será de 26 días naturais contados a partir do día seguinte á publicación da presente resolución no DOG.</p>
<p>Lugar de presentación de proposicións: no rexistro xeral da consellería en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 7 do prego de cláusulas administrativas particulares.</p>
<p>Os licitadores que opten a máis dunha asistencia técnica deberán presentar toda a documentación para cada unha delas. No caso da terceira contratación (xacementos arqueolóxicos), a documentación xeral (sobre A) poderá ser común para tódolos lotes ós que opten os licitadores.</p>
<p>Apertura de proposicións: será realizada pola mesa de contratación ás 11 horas do décimo día natural seguinte ó do remate do prazo de admisión de proposicións na sala de xuntas da Consellería de Cultura.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio do presente concurso correrá por conta dos adxudicatarios.</p>
<p>Santiago de Compostela, 29 de abril de 1996.</p>
<p>Rubén Víctor Lois Calviño</p>
<p>Secretario xeral da Consellería de Cultura</p>
<p>9603383</p>

