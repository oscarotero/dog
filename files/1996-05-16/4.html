---
date: '1996-05-16'
id: 67BE
page: 4
number: 96
agency: 'CONSELLERÍA DE AGRICULTURA, GANDERÍA E MONTES'
section: IV. OPOSICIÓNS E CONCURSOS
title: >-
  Orde do 6 de maio de 1996 pola que se anuncia a convocatoria pública para a
  provisión, polo sistema de libre designación, de postos de traballo vacantes
  na Consellería de Agricultura, Gandería e Montes.
range: Orde
url: 'https://www.xunta.gal/dog/Publicados/1996/19960516/Anuncio67BE_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, e no uso das atribucións conferidas polo artigo 15.4º da mesma lei, esta consellería,</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, varios postos de traballo vacantes que se relacionan no anexo I desta orde.</p>
<p>Segundo.-Poderán concorrer a elas tódolos funcionarios que reúnan os requisitos que se esixen e se especifican no anexo I.</p>
<p>Terceiro.-As solicitudes para participar nesta convocatoria presentaranse no rexistro xeral da Consellería de Agricultura, Gandería e Montes, nas súas delegacións provinciais ou en calquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común. O prazo para a presentación das solicitudes será de quince días hábiles, contados a partir do día seguinte ó da publicación desta orde no Diario Oficial de Galicia. O modelo de solicitude sinálase no anexo II.</p>
<p>Cuarto.-Os aspirantes deberán unirlle á súa solicitude un currículum vitae e xustificar mediante certificación ou copia compulsada os méritos que aleguen.</p>
<p>Quinto.-No caso de resultar seleccionado algún funcionario con destino noutra Administración pública tramitaráselle o seu traslado a esta Comunidade Autónoma e, unha vez concedido pola súa Administración de orixe, procederase a adxudicarlle o posto para o que foi seleccionado. Se no prazo de dous meses a partir da publicación da resolución no DOG, o funcionario seleccionado non puidese incorporarse ó seu posto de traballo por non atoparse resolto o seu traslado a Comunidade Autónoma de Galicia, considerarase deserto o posto e poderase proceder de novo á súa provisión.</p>
<p>Sexto.-A resolución desta convocatoria farase pública no DOG e poderase declarar deserto o posto de traballo, de considerarse oportuno.</p>
<p>Sétimo.-O prazo de toma de posesión será de tres días, se o destino anterior radica na mesma localidade cá do novo destino, e dun mes, se radica en localidade distinta ou leva consigo o reingreso ó servicio activo.</p>
<p>O prazo de toma de posesión empezará a contarse a partir do día seguinte ó do cesamento, que deberá producirse dentro dos tres días seguintes ó da publicación no DOG, ou desde a data na que se comunique a resolución do traslado á Comunidade Autónoma, para o caso de funcionarios doutras administracións públicas.</p>
<p>Se a resolución comporta o reingreso ó servicio activo, o prazo de toma de posesión empezará a contarse a partir do día seguinte ó da publicación da resolución.</p>
<p>Oitavo.-Contra a presente orde, os interesados poderán interpoñer recurso contencioso-administrativo perante o Tribunal Superior de Xusticia de Galicia no prazo de dous meses, a partir do día seguinte ó da súa publicación no Diario Oficial de Galicia.</p>
<p>Santiago de Compostela, 6 de maio de 1996.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>ANEXO I</p>
<table><tbody><tr><td></td></tr>
<tr><td>Código do posto</td><td>N.</td><td>C. Espec.</td><td>Grupo</td><td>Corpo</td><td>Denominación
do posto</td><td>Dependencia</td><td>Localidade</td></tr>
<tr><td></td></tr>
</tbody></table>
<table><tbody><tr><td>AGC030000215770001</td><td>30</td><td>2.153.772</td><td>A</td><td>Xer./Esp.</td><td>Subdirección Xeral Desenvolv. Rural</td><td>Dir. X. Estruc. e D. Rural</td><td>Santiago de
Compostela</td></tr>
<tr><td></td></tr>
<tr><td>AGC040000015770030</td><td>28</td><td>1.583.674</td><td>A/B</td><td>Especial</td><td>Xefe Servicio de Promoción Agroalim.</td><td>Dir. X. Prod. Agrop. e I.A.</td><td>Santiago de
Compostela</td></tr>
<tr><td></td></tr>
<tr><td>AGC050000215770003</td><td>28</td><td>1.583.674</td><td>A/B</td><td>Especial</td><td>Xefe Servicio de Def. contra Incend.</td><td>Dir. X. Montes e M.A.N.</td><td>Santiago de
Compostela</td></tr>
<tr><td></td></tr>
<tr><td>AGC991050132001001</td><td>28</td><td>1.330.281</td><td>A/B</td><td>Especial</td><td>Xefe Servicio de San. e Prod. Animal</td><td>Delegación Provincial</td><td>Ourense</td></tr>
<tr><td></td></tr>
<tr><td>AGC020000115770013</td><td>25</td><td>1.108.572</td><td>A/B/C</td><td>Xeral</td><td>Xefe Sección de Habilit. e Caixa</td><td>Secretaría Xeral</td><td>Santiago de
Compostela</td></tr>
<tr><td></td></tr></tbody></table>
<p>3540</p>

