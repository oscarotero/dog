---
date: '2000-03-02'
id: 51BE
page: 2
number: 43
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 31 de xaneiro de 2000, do Servicio de Estructuras Rurais da
  Coruña, pola que se anuncia a aprobación do acordo da zona de concentración
  parcelaria de Santa Eulalia de Probaos (Cesuras-A Coruña).
range: Resolución
url: 'https://www.xunta.gal/dog/Publicados/2000/20000302/Anuncio51BE_gl.html'
---
<p>Ponse en coñecemento dos interesados na concentración parcelaria da zona de Santa Eulalia de Probaos (Cesuras-A Coruña), declarada de utilidade pública e urxente execución por Decreto 49/1992, do 13 de febreiro (DOG nº 40, do 27).</p>
<p>Primeiro.-Con data do 24 de xaneiro de 2000, o director xeral de Desenvolvemento Rural aprobou o acordo de concentración da zona de Santa Eulalia</p>
<p>de Probaos (Cesuras-A Coruña), logo de introducir no proxecto as modificacións oportunas á vista do resultado da enquisa deste último.</p>
<p>Segundo.-O acordo de concentración estará exposto ó público no Concello de Cesuras e na zona, durante trinta días hábiles, contados desde o día seguinte ó da última publicación desta resolución no Diario Oficial de Galicia e no BOP, no xornal de máis circulación da provincia, no lugar habitual da parroquia e no taboleiro de anuncios do concello.</p>
<p>Terceiro.-No prazo de trinta días que se din, cabe interpoñer recurso de alzada ante o conselleiro de Agricultura, Gandería e Política Agroalimentaria, podendo os recorrentes presenta-lo recurso na Xefatura de Servicio de Estructuras Rurais (edificio administrativo, praza Luis Seoane, s/n, 6ª planta, A Coruña), nas oficinas centrais da consellería (San</p>
<p>Caetano, s/n, Santiago de Compostela) ou en calquera das dependencias ás que fai referencia o artigo 38 da Lei de réxime xurídico das administracións públicas e do procedemento administrativo común, por si mesmos ou por representación, facéndose constar no escrito un enderezo dentro do termo municipal para os efectos das notificacións que procedan.</p>
<p>Advírtese, ademais, que o acordo de concentración parcelaria só poderá ser obxecto de recurso de alzada se se infrinxen as formalidades prescritas para a súa elaboración e publicación ou se non se axustase ás bases (artigos 36, 38, 40 e 41 da Lei de concentración parcelaria para Galicia do 14 de agosto de 1985).</p>
<p>A Coruña, 31 de xaneiro de 2000.</p>
<p>Rodolfo M. Rodríguez González</p>
<p>Xefe do Servicio de Estructuras Rurais da Coruña</p>
<p>Visto e prace</p>
<p>Rogelio del Valle Muñoz-Cobo</p>
<p>Delegado provincial da Coruña</p>

