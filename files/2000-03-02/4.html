---
date: '2000-03-02'
id: '5122'
page: 2
number: 43
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Decreto 41/2000, do 25 de febreiro, polo que se aproba a modificación dos
  estatutos da Universidade da Coruña.
range: Decreto
url: 'https://www.xunta.gal/dog/Publicados/2000/20000302/Anuncio5122_gl.html'
---
<p>A Lei orgánica 11/1993, do 25 de agosto, da reforma universitaria, atribúelle ás universidades, dentro do marco da autonomía establecido no seu artigo 3º,</p>
<p>a elaboración dos seus propios estatutos. O contido deles esténdese ós demais puntos do artigo 3.2º da L.R.U. Trátase dunha potestade de autonormación que, atribuída pola propia L.R.U., é entendida como a capacidade do ente para dotarse da súa propia norma de funcionamento ou, o que é o mesmo, dun ordenamento específico e diferenciado.</p>
<p>A competencia para aproba-los estatutos das universidades galegas correspóndelle ó Consello da Xunta de Galicia, segundo establece o artigo 12 da Lei de reforma universitaria.</p>
<p>Tal autonomía fai que non sexan as universidades entes subordinados a outras administracións públicas, senón tan só ó ordenamento xurídico, de xeito que os supostos de fiscalización da súa actividade por outras administracións públicas deben establecerse expresamente na lei -dentro do marco constitucional- e, polo mesmo, interpretarse nos seus propios termos e non estenderse máis alá do especificado estrictamente nelas.</p>
<p>A Universidade da Coruña presentou perante a Consellería de Educación e Ordenación Universitaria unha reforma dos seus estatutos, aprobada polo seu claustro universitario, reunido en sesión extraordinaria do día 10 de novembro de 1999, e que modifica parcialmente os estatutos da universidade, aprobados mediante Decreto 253/1992, do 10 de setembro, e modificado segundo o Decreto 245/1998, do 30 de xullo, nos artigos que figuran no anexo deste decreto.</p>
<p>Na súa virtude, por proposta do conselleiro de Educación e Ordenación Universitaria e logo de deliberación do Consello da Xunta de Galicia na súa reunión do día vintecinco de febreiro de dous mil,</p>
<p>DISPOÑO:</p>
<p>Artigo 1º</p>
<p>Apróbase a modificación dos estatutos da Universidade da Coruña, coa redacción que figura no anexo deste decreto, e ordénase a súa publicación.</p>
<p>Artigo 2º</p>
<p>Esta disposición entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vintecinco de febreiro de dous mil.</p>
<p>Manuel Fraga Iribarne</p>
<p>Presidente</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>TÍTULO II</p>
<p>Capítulo III</p>
<p>Sección 1ª</p>
<p>Artigo 63</p>
<p>2º A duración do mandato do rector será de catro anos, coa posibilidade de reelección.</p>
<p>Sección 5ª</p>
<p>Artigo 71</p>
<p>3º A duración do mandato do decano ou director será de tres anos, coa posibilidade de reelección.</p>

