---
date: '2000-03-02'
id: 51BA
page: 2
number: 43
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 3 de febreiro de 2000, da Dirección Xeral de Industria, pola que
  se somete a información pública o proxecto de autorización de instalacións
  denominado punto de entrega a armario de regulación (APA/MPB) e rede de
  subministración a Polusa e Aqualife, promovido pola empresa Gas Galicia SDG,
  S.A. (Expediente 00/1-0G).
range: Resolución
url: 'https://www.xunta.gal/dog/Publicados/2000/20000302/Anuncio51BA_gl.html'
---
<p>De acordo co disposto na Lei 34/1998, do 7 de outubro, do sector de hidrocarburos, Regulamento xeral do servicio público de gases combustibles, aprobado por Decreto 2913/1973, do 26 de outubro, artigos 17 da Lei de expropiación forzosa e 56 do seu regulamento, Lei 1/1997, do 24 de marzo, do solo de Galicia e demais normativa específica de aplicación, e para os efectos previstos no acordo do Consello da Xunta de Galicia do 6 de maio de 1993, polo que se designa a Consellería de Industria e Comercio como órgano competente por razón da materia para a tramitación da unidade de expediente e resolución única do procedemento, sométese a información pública o proxecto denominado punto de entrega a armario de regulación (APA/MPB) e rede de subministración a Polusa e Aqualife, declarado de utilidade pública polo artigo 103 da citada Lei 34/1998.</p>
<p>Peticionario: Gas Galicia SDG, S.A., con enderezo en Área Central, r/ Lisboa s/n, local 31-HIJ, polígono das Fontiñas, 15703 Santiago de Compostela, titular da concesión administrativa outorgada por orde do conselleiro de Industria e Comercio, do 14 de outubro de 1993, para a prestación do servicio público de subministración de gas natural en distintos termos municipais da provincia de Lugo, entre os que se atopan o de Lugo, concesión que deveu en autorización conforme establece a disposición transitoria décimo quinta da Lei 34/1998, do 7 de outubro, do sector de hidrocarburos.</p>
<p>Obxecto da petición: autorización administrativa e aprobación do proxecto de instalacións denominado punto de entrega a armario de regulación (APA/MPB) e rede de subministración a Polusa e Aqualife.</p>
<p>A autorización de instalacións que se solicita comportará, de acordo co que establecen os artigos 103</p>
<p>e 105 da Lei 34/1998, do 7 de outubro, os beneficios da declaración de utilidade pública e a necesidade de ocupación urxente para o efecto de expropiación forzosa dos bens e dereitos afectados necesarios para o establecemento destas instalacións e da imposición e o exercicio da servidume de paso e doutras limitacións de dominio.</p>
<p>Características das instalacións: as ditas características afectan o termo municipal de Lugo, e son as que se expoñen a continuación:</p>
<p>O encanamento de entrada ten a súa orixe no gasoducto de 8" de diámetro que discorre por un camiño fronte a Aqualife e despois pola antiga estrada a Santiago de Compostela. A conducción cruza o camiño e chega ó armario de regulación que se sitúa no xardín da entrada de Aqualife.</p>
<p>A conducción continúa soterrada polo camiño, bordeando o cercado de Aqualife para, ó chegar fronte ó edificio, deixa-la válvula de acometida.</p>
<p>A conducción cruza o camiño e continúa pola antiga estrada a Santiago de Compostela, inicialmente en paralelismo coa conducción de gas de 8'' de diámetro e posteriormente próximo á beirarrúa ata chegar ó camiño das Regas, para despois abandonalo e continuar por outro entre os chalés e unha nave industrial ata chegar ó Hospital Polusa.</p>
<p>A lonxitude da conducción neste concello é de 963 m.</p>
<p>Termos municipais afectados: Lugo.</p>
<p>Orzamento: o orzamento ascende a sete millóns oitocentas cincuenta mil oitocentas setenta pesetas (7.850.870 ptas.).</p>
<p>Afección a predios particulares:</p>
<p>A afección a predios particulares derivada da construcción do gasoducto concrétase na seguinte forma:</p>
<p>Un: expropiación forzosa dos terreos sobre os que se construirán as instalacións fixas en superficie.</p>
<p>Dous: para os encanamentos:</p>
<p>a) Imposición de servidume permanente de paso de gas ó longo do trazado da conducción, cun largo de dous (2) metros, un (1) a cada lado do eixe, por onde discorrerá soterrado o encanamento ou encanamentos que se requiran para a conducción do gas. Esta servidume que se establece estará suxeita ás seguintes limitacións ó dominio:</p>
<p>1. Prohibición de efectuar traballos de arada ou similares a unha profundidade superior a cincuenta (50) centímetros, así coma de plantar árbores ou arbustos a unha distancia inferior a dous (2) metros contados desde o eixe do encanamento.</p>
<p>2. Prohibición de realizar calquera tipo de obras, construcción, edificación ou efectuar algún acto que puidera danar ou perturba-lo bo funcionamento das instalacións, a unha distancia inferior a cinco (5) metros do eixe do trazado, a un e outro lado del.</p>
<p>Esta distancia poderá reducirse sempre que se solicite expresamente e se cumpran as condicións que, en cada caso, fixe o órgano competente da Administración.</p>
<p>3. Libre acceso do persoal e equipos necesarios para poder manter, reparar ou renova-las instalacións, con pagamento, se é o caso, dos danos que se ocasionen.</p>
<p>4. Posibilidade de instala-los fitos de sinalización ou delimitación e os tubos de ventilación, así coma de realiza-las obras superficiais ou subterráneas que sexan necesarias para a execución ou funcionamento das instalacións.</p>
<p>b) Ocupación temporal dos terreos necesarios para a execución das obras, da franxa que se reflicte para cada predio nos planos parcelarios de expropiación. Nesta zona farase desaparecer, temporalmente, todo obstáculo e realizaranse as obras necesarias para o tendido e instalación do encanamento e elementos anexos, executando os traballos ou operacións precisas para os ditos fins.</p>
<p>Tres: para o paso de liñas, equipos de telecomunicación e elementos dispersores de protección catódica:</p>
<p>a) Imposición de servidume permanente de paso nunha franxa de terreo dun (1) metro de largo, por onde discorrerán soterrados os cables de conexión. Para os leitos dispersores da protección catódica, a franxa de terreo onde se establece a imposición de servidume permanente de paso terá como largo o da instalación máis un (1) metro a cada lado. Estas franxas estarán suxeitas ás seguintes limitacións:</p>
<p>1. Prohibición de efectuar traballos de arada ou similares a unha profundidade superior a cincuenta (50) centímetros, a plantar árbores ou arbustos e realizar calquera tipo de obras, construcción ou edificación a unha distancia inferior a 1,5 metros, a cada lado do cable de conexión ou do límite da instalación soterrada dos leitos dispersores, podendo exerce-lo dereito a cortar ou arrinca-las árbores ou arbustos que houbera a distancia inferior á indicada.</p>
<p>2. Libre acceso do persoal e elementos necesarios para poder vixiar, manter, reparar ou renova-las instalacións, con pagamento, se é o caso, dos danos que se ocasionen.</p>
<p>b) Ocupación temporal, como necesidade derivada da execución das obras, da zona que se reflicta para cada predio nos planos parcelarios de expropiación, e na que se poderá facer desaparecer todo obstáculo, así como realiza-las obras necesarias para o tendido e montaxe das instalacións e elementos anexos, executando as obras ou operacións precisas para os ditos fins.</p>
<p>O proxecto inclúe planos parcelarios e a relación concreta e individualizada de bens e dereitos afectados segundo se reflicte no anexo.</p>
<p>O que se fai público para coñecemento xeral e especialmente dos propietarios de terreos e demais</p>
<p>titulares afectados polo dito proxecto. A dita relación insírese ó remate deste anuncio, para que poidan examinala na Dirección Xeral de Industria da Consellería de Industria e Comercio, edificio administrativo San Caetano, s/n, Santiago de Compostela, e na Delegación Provincial de Lugo, Ronda da Muralla 70, e presentar por triplicado nos ditos centros</p>
<p>as alegacións que consideren oportunas no prazo de vinte días a partir do seguinte á publicación deste anuncio.</p>
<p>Santiago de Compostela, 3 de febreiro de 2000.</p>
<p>Ramón Ordás Badía</p>
<p>Director xeral de Industria</p>
<p>ANEXO</p>
<p>Relación concreta e individualizada de bens e dereitos afectados.</p>
<p>Proxecto: punto de entrega a AR. e rede de subministración a Polusa e Aqualife</p>
<p>Termo municipal de Lugo:</p>
<table><tbody><tr><td></td></tr>
<tr><td></td></tr>
<tr><td>Predio nº</td><td>Titular e enderezo</td><td>Afección</td><td>Catastro</td><td>Natureza</td></tr>
<tr><td></td></tr>
<tr><td>L.M.</td><td>O.T. m</td><td>Políg.</td><td>Parcela</td></tr>
<tr><td></td></tr>
</tbody></table>
<table><tbody><tr><td>LU-LU-1</td><td>Concello de Lugo
Pza. Maior, s/n, 27001 Lugo</td><td>52</td><td>301</td><td></td><td></td><td>Pista asfaltada</td></tr>
<tr><td></td></tr>
<tr><td>LU-LU-2</td><td>Aqualife
Estr. vella de Santiago de Compostela, 310, 27294 Lugo</td><td>18</td><td>54</td><td></td><td></td><td>Xardín</td></tr>
<tr><td></td></tr>
<tr><td>LU-LU-3</td><td>Ministerio de Fomento
Ronda da Muralla, 132, 27071 Lugo</td><td>280</td><td>1.802</td><td></td><td></td><td>Estrada</td></tr>
<tr><td></td></tr>
<tr><td>LU-LU-4</td><td>Concello de Lugo
Pza. Maior, s/n, 27001 Lugo</td><td>160</td><td>1.198</td><td></td><td></td><td>Pista asfaltada</td></tr>
<tr><td></td></tr>
<tr><td>LU-LU-5</td><td>Concello de Lugo
Pza Maior, s/n, 27001 Lugo</td><td>310</td><td>1.520</td><td></td><td></td><td>Camiño</td></tr>
<tr><td></td></tr>
<tr><td>LU-LU-6</td><td>Polusa
San Lázaro da Ponte, s/n, 27297 Lugo</td><td>165</td><td>922</td><td></td><td></td><td>Camiño, aparcamento</td></tr>
<tr><td></td></tr></tbody></table>
<p>Relación concreta e individualizada de bens e dereitos afectados instalacións auxiliares.</p>
<p>Proxecto: punto de entrega a AR. e rede de subministración a Polusa e Aqualife</p>
<p>Termo municipal de Lugo:</p>
<table><tbody><tr><td></td></tr>
<tr><td></td></tr>
<tr><td>Predio nº</td><td>Titular e enderezo</td><td>Afección</td><td>Catastro</td><td>Natureza</td></tr>
<tr><td></td></tr>
<tr><td>L.M.</td><td>O.T. m</td><td>Políg.</td><td>Parcela</td></tr>
<tr><td></td></tr>
</tbody></table>
<table><tbody><tr><td>LU-LU-1-PO</td><td>Concello de Lugo
Pza. Maior, s/n, 27001 Lugo</td><td>0</td><td>0</td><td>8</td><td></td><td>Pista asfaltada</td></tr>
<tr><td></td></tr>
<tr><td>LU-LU-2-PO</td><td>Aqualife
Estr. vella de Santiago de Compostela, 310, 27294 Lugo</td><td>0</td><td>0</td><td>4</td><td></td><td>Xardín</td></tr>
<tr><td></td></tr>
<tr><td>LU-LU-6-PO</td><td>Polusa
San Lázaro da Ponte, s/n, 27297 Lugo</td><td>0</td><td>0</td><td>4</td><td></td><td>Aparcamento, camiño</td></tr>
<tr><td></td></tr></tbody></table>
<p>Abreviaturas empregadas: PO=posición.</p>

