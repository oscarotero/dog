---
date: '2000-03-02'
id: '5156'
page: 2
number: 43
agency: UNIVERSIDADE DE SANTIAGO DE COMPOSTELA
section: IV. OPOSICIÓNS E CONCURSOS
title: >-
  Resolución do 26 de xaneiro de 2000 pola que se convoca concurso público para
  a provisión de diversas prazas de corpos docentes universitarios (1715/2000 e
  dez máis).
range: Resolución
url: 'https://www.xunta.gal/dog/Publicados/2000/20000302/Anuncio5156_gl.html'
---
<p>De acordo co establecido no artigo 38.2º da Lei 11/1983, do 25 de agosto e o artigo 2.4º do Real decreto 1888/1984 do 26 de setembro, este rectorado resolveu convocar a concurso as prazas que se relacionan no anexo I desta resolución, de acordo coas seguintes bases:</p>
<p>Primeira.-Os ditos concursos rexeranse polo disposto na Lei orgánica 11/1983, do 25 de agosto (BOE do 1 de setembro); no Real decreto 1888/1984, do 26 de setembro (BOE do 26 de outubro), corrixido parcialmente polo Real decreto 1427/1986, do 13 de xuño; e na Orde do 28 de decembro de 1984 (BOE do 16 de xaneiro de 1985), e, no non previsto, pola lexislación xeral de funcionarios civís do Estado, e tramitaranse independentemente para cada unha das prazas convocadas.</p>
<p>Segunda.-Para ser admitido ós ditos concursos cómpren os seguintes requisitos xerais:</p>
<p>a) Ser español. Así mesmo, poderán acceder os nacionais dos países a que se refire o Real decreto 800/1995, que desenvolve a Lei 17/1993.</p>
<p>b) Estar en posesión da titulación suficiente ou estar en condicións de obtela na data en que remate o prazo de presentación de solicitudes para tomar parte nas probas selectivas.</p>
<p>c) Non estar separado do servicio de ningunha Administración pública en virtude de expediente disciplinario nin atoparse inhabilitado por sentencia firme para o exercicio de funcións públicas.</p>
<p>d) Ter cumpridos os 18 anos de idade e non ter cumpridos os 70.</p>
<p>e) Cumpri-los requisitos para exerce-las funcións que dentro do corpo lle poidan ser encomendadas, conforme o previsto regulamentariamente.</p>
<p>Terceira.-Deberán reunir ademais as condicións específicas que se sinalan no artigo 4.1º ou 2º, do Real decreto 1888/1984, do 26 de setembro, segundo a categoría das prazas e a clase de concurso.</p>
<p>Cando, estando en posesión do título de doutor, se concorra a prazas de catedrático de universidade, de acordo co previsto no artigo 4.1º c) do Real decreto 1888/1984, do 26 de setembro, e non se pertenza a ningún dos corpos que nel se sinalan, os interesados deberán acreditar que son eximidos de tales requisitos.</p>
<p>Non poderá concursar a prazas de profesor titular de universidade quen estivera contratado durante máis de dous anos como axudante nesta universidade, salvo as excepcións previstas no artigo 37.4º da Lei 11/1983, do 25 de agosto, de reforma universitaria.</p>
<p>Cuarta.-Os aspirantes, por dereitos de exame e dentro do prazo de presentación de solicitudes, deberán aboar na conta corrente nº 2091-300-44-3110000482 de Caixa Galicia, oficina principal de Santiago de Compostela (impreso modelo 48/2 «outros ingresos»), a cantidade de 4.000 ptas. en concepto de formación de expediente e por dereitos de exame. Non acredita-lo pagamento destes dereitos dentro do prazo de presentación de solicitudes será causa de exclusión.</p>
<p>Quinta.-Quen desexe tomar parte no concurso remitirá a correspondente instancia, debidamente cuberta, segundo o modelo que figura no anexo II ó rector da Universidade de Santiago de Compostela, por calquera dos procedementos establecidos na Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 20 días hábiles a partir do día seguinte a aquel no que teña lugar a publicación desta convocatoria no Boletín Oficial del Estado, achegando o xustificante do pagamento de dereitos de exame e os documentos que acrediten que reúne os requisitos para participar no concurso. A concorrencia dos ditos requisitos deberá estar referida sempre a unha data anterior á da fin do prazo fixado para solicita-la participación no concurso.</p>
<p>Sexta.-Rematado o prazo de presentación de solicitudes, o rector da universidade, por calquera dos procedementos establecidos na Lei 30/1992, do 26 de novembro, de réxime xurídico das administracións públicas e do procedemento administrativo común, remitirá a tódolos aspirantes unha relación completa de admitidos e excluídos, con indicación das causas de exclusión. Contra a dita resolución</p>
<p>os interesados poderán presentar unha reclamación ante o rector no prazo de quince días hábiles contados desde o seguinte ó da notificación da relación de admitidos e excluídos.</p>
<p>Sétima.-O presidente da comisión, dentro do prazo habilitado regulamentariamente para a constitución, dictará unha resolución que deberá ser notificada a tódolos interesados cunha antelación mínima de quince días naturais respecto da data do acto para o que é citado, convocando a:</p>
<p>a) Tódolos membros titulares da comisión e, se é o caso, ós suplentes necesarios para efectua-lo acto de constitución dela.</p>
<p>b) Tódolos aspirantes admitidos a participar no concurso, para realizaren o acto de presentación dos concursantes fixando o seu día, hora e lugar de realización.</p>
<p>Oitava.-No acto de presentación, os e as concursantes entregarán ó presidente da comisión a documentación sinalada nos artigos 9 e 10 do Real decreto 1888/1984, do 26 de setembro corrixido polo Real decreto 1427/1986, do 13 de xuño, se é o caso, segundo se trate de concurso ou concurso de méritos.</p>
<p>Novena.-Os candidatos e candidatas que se propoñan para a provisión das prazas deberán presentar na Secretaría Xeral da Universidade, nos quince días hábiles seguintes ó de concluí-la actuación da comisión, por calquera dos medios sinalados no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, os seguintes documentos:</p>
<p>a) Fotocopia compulsada do documento nacional de identidade.</p>
<p>b) Declaración xurada de que non foi separado da Administración do Estado, institucional ou local, nin das administracións das comunidades autónomas, en virtude de expediente disciplinario e non acharse inhabilitado para o exercicio da función pública.</p>
<p>Os que tiveren a condición de funcionarios públicos de carreira estarán exentos de xustificar tales documentos e requisitos, pero deberán presentar unha certificación do ministerio ou organismo do que dependan, que acredite a súa condición de funcionarios e cantas circunstancias consten na folla de servicios.</p>
<p>Santiago de Compostela, 26 de xaneiro de 2000.</p>
<p>F. Darío Villanueva Prieto.</p>
<p>Rector da Universidade de Santiago de Compostela</p>
<p>ANEXO I</p>
<p>Número de prazas: 1.</p>
<p>Praza nº: 1715/00.</p>
<p>Corpo ó que pertence a praza: profesor titular de universidade.</p>
<p>Área de coñecemento á que corresponde: dereito procesual.</p>
<p>Departamento ó que está adscrita: Dereito Público Especial.</p>
<p>Actividades que debe realizar quen obteña a praza: dereito procesual I e II. Santiago de Compostela.</p>
<p>Clase de convocatroria: concurso.</p>
<p>Número de prazas: 1.</p>
<p>Praza nº: 1716/00.</p>
<p>Corpo ó que pertence a praza: profesor titular de universidade.</p>
<p>Área de coñecemento á que corresponde: ciencias da computación e intelixencia artificial.</p>
<p>Departamento á que está adscrita: Electrónica e Computación.</p>
<p>Actividades que debe realizar quen obteña a praza: aplicacións informáticas á enxeñería química. Linguaxe e sistemas de computación. Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza nº: 1717/00.</p>
<p>Corpo ó que pertence a praza: profesor titular de universidade.</p>
<p>Área de coñecemento á que corresponde: filoloxía románica.</p>
<p>Departamento ó que está adscrita: Filoloxía Galega.</p>
<p>Actividades que debe realizar quen obteña a praza: literatura románica medieval. Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza nº: 1718/00.</p>
<p>Corpo ó que pertence a praza: profesor titular de universidade.</p>
<p>Área de coñecemento á que corresponde: filoloxía románica.</p>
<p>Departamento á que está adscrita: Filoloxía Galega.</p>
<p>Actividades que debe realizar quen obteña a praza: literatura románica medieval. Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza nº: 1719/00.</p>
<p>Corpo ó que pertence a praza: profesor titular de universidade.</p>
<p>Área de coñecemento á que corresponde: física atómica, molecular e nuclear.</p>
<p>Departamento ó que está adscrita: Física de Partículas.</p>
<p>Actividades que debe realizar quen obteña a praza: física cuántica e física de partículas. Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza nº: 1720/00.</p>
<p>Corpo ó que pertence a praza: profesor titular de universidade.</p>
<p>Área de coñecemento á que corresponde: historia e institucións económicas.</p>
<p>Departamento á que está adscrita: Historia e Institucións Económicas.</p>
<p>Actividades que debe realizar quen obteña a praza: historia económica da España contemporánea e historia das relacións económicas internacionais. Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza nº: 1721/00.</p>
<p>Corpo ó que pertence a praza: profesor titular de universidade.</p>
<p>Área de coñecemento á que corresponde: filoloxía latina.</p>
<p>Departamento ó que está adscrita: Latín e Grego.</p>
<p>Actividades que debe realizar quen obteña a praza: materias da área. Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza nº: 1722/00.</p>
<p>Corpo ó que pertence a praza: profesor titular de universidade.</p>
<p>Área de coñecemento á que corresponde: medicina e cirurxía animal.</p>
<p>Departamento á que está adscrita: Patoloxía Animal.</p>
<p>Actividades que debe realizar quen obteña a praza: obstetricia, patoloxía de reproducción e inseminación artificial. Lugo.</p>
<p>Clase de convocatoria: concurso.</p>
<p>Número de prazas: 1.</p>
<p>Praza nº: 1723/00.</p>
<p>Corpo ó que pertence a praza: profesor titular de universidade.</p>
<p>Área de coñecemento á que corresponde: medicina e cirurxía animal.</p>
<p>Departamento ó que está adscrita: Patoloxía Animal.</p>
<p>Actividades que debe realizar quen obteña a praza: patoloxía xeral (nosoloxía, fisopatoloxía e propedéutica). Lugo.</p>
<p>Clase de convocatoria: concurso.</p>
<p>Número de prazas: 1.</p>
<p>Praza nº: 1724/00.</p>
<p>Corpo ó que pertence a praza: profesor titular de universidade.</p>
<p>Área de coñecemento á que corresponde: psicoloxía social.</p>
<p>Departamento ó que está adscrita: Psicoloxía Social e Básica.</p>
<p>Actividades que debe realizar quen obteña a praza: psicoloxía social e psicoloxía política. Santiago de Compostela.</p>
<p>Clase de convocatoria: concurso.</p>
<p>Número de prazas: 1.</p>
<p>Praza nº: 1725/00.</p>
<p>Corpo ó que pertence a praza: profesor titular de universidade.</p>
<p>Área de coñecemento á que corresponde: química física.</p>
<p>Departamento ó que está adscrita: Química Física.</p>
<p>Actividades que debe realizar quen obteña a praza: química física. Lugo.</p>
<p>Clase de convocatoria: concurso.</p>

