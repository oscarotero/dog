---
date: '2012-04-04'
id: G0170-140312-13492
page: 12134
number: 66
agency: Xulgado do Social número 2 de Reforzo da Coruña
section: V. Administración de xustiza.
title: AUTO de aclaración de sentenza (360/2009).
range: Edicto
url: >-
  https://www.xunta.gal/dog/Publicados/2012/20120404/AnuncioG0170-140312-13492_gl.html
---
<p>María Mercedes Santos García, secretaria xudicial de reforzo do Xulgado do Social número 2 da Coruña, fai saber que no procedemento demanda 360/2009, seguido neste xulgado, Montserrat Matos Salgado, maxistrada xuíza deste reforzo, ditou auto aclaratorio de sentenza do teor literal seguinte:</p>
    <p>Auto </p>
    <p>A Coruña, 24 de febreiro de 2012.</p>
    <p>Feitos.</p>
    <p>Primeiro. Con data do 13 de xaneiro de 2012 ditouse sentenza nestes autos, cunha resolución do seguinte teor literal:</p>
    <p>«Resolvo que estimando integramente a demanda formulada por Ana Yolanda Filgueiras Otero e Ana Isabel Edreira Morís, representadas pola letrada Sra. Vázquez Méndez, contra a empresa Wakan Tanka, S.L., en rebeldía procesual, e o Fogasa, que non comparece, debo condenar e condeno a demandada a lle aboar á demandante a suma de 6.109,78 euros, incrementada cos xuros de demora pertinentes».</p>
    <p>Segundo. Mediante escrito do 23 de febreiro de 2012, recibido neste xulgado o 24 de febreiro de 2012, a representación de Ana Yolanda Filgueiras Otero e Ana Isabel Edreira Morís solicita a rectificación desta resolución, porque se produciu un erro de transcrición xa que a contía non coincide coa solicitada na demanda.</p>
    <p>Terceiro. No día da data quedaron os autos á disposición do provedor para ditar a oportuna resolución.</p>
    <p>Fundamentos de dereito.</p>
    <p>Único. O artigo 267 da Lei orgánica do poder xudicial e, en idéntico sentido, os artigos 214 e 215 da LAC, regulan o chamado recurso de aclaración, que posibilita con carácter excepcional a aclaración de puntos escuros, a emenda de omisións ou a corrección de erros simplemente materiais sobre puntos discutidos no litixio, pero sen consentir en ningún caso que por tal vía se poida rectificar o que deriva dos fundamentos xurídicos e o sentido da resolución ou que se subvertan as conclusións probatorias previamente mantidas, agás que excepcionalmente o erro material consista nun «simple desaxuste ou contradición patente e independente de calquera xuízo valorativo ou apreciación xurídica, entre a doutrina establecida nos fundamentos xurídicos e o ditame da resolución xudicial», é dicir, cando sexa evidente que o órgano xudicial «simplemente se equivocou ao trasladar o resultado do seu xuízo ao ditame».</p>
    <p>Así mesmo, o artigo 267.3 da Lei orgánica do poder xudicial establece que «3. Os erros materiais manifestos e os aritméticos en que incorran as resolucións xudiciais poderán ser rectificados en calquera momento».</p>
    <p>Tendo en conta que efectivamente se produciu un erro de transcrición na resolución, débese acceder á rectificación solicitada pola representación legal das demandantes, no sentido proposto por ela no seu escrito do 23 de febreiro de 2012.</p>
    <p>Vistos os artigos citados e demais de xeral e pertinente aplicación,</p>
    <p>Parte dispositiva</p>
    <p>Débese aclarar a resolución da sentenza do 13 de xaneiro ditada nestes autos, que queda do seguinte teor literal:</p>
    <p>«Resolvo que estimando integramente a demanda formulada por Ana Yolanda Filgueiras Otero e Ana Isabel Edreira Morís, representadas pola letrada Sra. Vázquez Méndez, contra a empresa Wakan Tanka, S.L., en rebeldía procesual, e o Fogasa, que non comparece, debo condenar e condeno a demandada a lle aboar a Ana Yolanda Filgueiras Otero a cantidade de 1.890,10 euros e a Ana Isabel Edreira Morís a cantidade de 1.711,92 euros, cos xuros de mora pertinentes». </p>
    <p>Notifíqueselles esta resolución ás partes e fágaselles saber que contra ela non cabe ningún recurso, en virtude do disposto no artigo 215.4 da LAC e artigo 267.7 da Lei orgánica do poder xudicial.</p>
    <p>E para que así conste e para a súa inserción no <em>Diario Oficial de Galicia</em>, expido este edicto.</p>
    <p>A Coruña, 14 de marzo de 2012.</p>
    <footer><p>A secretaria xudicial<br>Rubricado </p></footer>

