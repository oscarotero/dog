---
date: '2003-10-28'
id: 1E4EA
page: 13
number: 209
agency: CONSELLERÍA DE SANIDADE
section: VI. ANUNCIOS
title: >-
  Cédula do 6 de outubro de 2003, da Delegación Provincial de Pontevedra, pola
  que se notifica a proposta de resolución do expediente sancionador 64/03 RES,
  por infraccións en materia sanitaria.
range: Cédula
url: 'https://www.xunta.gal/dog/Publicados/2003/20031028/Anuncio1E4EA_gl.html'
---
<p>Con data 7 de xullo de 2003, a instructora do procedemento dictou proposta de resolución do expediente sancionador número 64/03 RES, incoado na Delegación Provincial de Pontevedra ó establecemento Burguer Max, propiedade de Galiburguer, S.L.</p>
<p>Intentada a notificación deste acordo segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio da presente cédula, e segundo o disposto no número 5 do referido artigo, notifícaselle ó/á director/a xerente de Galiburguer, S.L. o contido da dita proposta que figura como anexo, para que poida ter coñecemento dela.</p>
<p>Así mesmo, fáiselle sabe-lo dereito que o asiste, ó abeiro do disposto no numero 1 do artigo 19 do Real decreto 1398/1993, do 4 de agosto, polo que se aproba o Regulamento para o exercicio da potestade sancionadora, para presentar alegacións ante esta delegación provincial no prazo de 15 días hábiles, contado desde o seguinte ó da publicación desta cédula, lembrándolle o seu dereito a consulta-lo expediente, depositado nas dependencias desta delegación, sita na avenida de Vigo, núm. 16 de Pontevedra, e obter, se é o caso, copia del, segundo o previsto na letra a) do artigo 35 da Lei 30/1992, do 26 de novembro.</p>
<p>Esta cédula expídese para que conste e lle sirva de notificación ó interesado, en cumprimento do disposto no artigo 59.5º da Lei 30/1992, do 26 de novembro.</p>
<p>Pontevedra, 6 de outubro de 2003.</p>
<p>Ángeles Feijóo-Montenegro Fernández</p>
<p>Delegada provincial de Pontevedra</p>
<p>ANEXO</p>
<p>Número do expediente: 64/03 RES.</p>
<p>Denunciado: Galiburguer, S.L., con CIF número B36297141, propietario do establecemento Burguer Max.</p>
<p>Último enderezo coñecido: rúa Padre Amoedo, núm. 8, 36002 Pontevedra.</p>
<p>Feito imputado: supostas infraccións en materia sanitaria.</p>
<p>Preceptos presuntamente infrinxidos: -Artigo 2.2º.2 e artigo 5.5º.3 do Real decreto 1945/1983, do 22 de xuño, polo que se regulan as infraccións e sancións en materia de defensa do consumidor e da producción agroalimentaria.-Artigo 3 e capítulo primeiro, pto. 1º, pto. 2º c), d), capítulo IX, pto. 2º, pto. 3º, pto. 4º e capítulo X do anexo ó Real decreto 2207/1995, do 28 de decembro, polo que se establecen as normas de hixiene relativas ós productos alimenticios. -Artigo 3, pto. 3º, pto. 5º, artigo 6º, pto. 2º, artigo 10, pto. 1º, pto. 2º e artigo 12 do Real decreto 3484/2000, do 29 de decembro, polo que se establecen as normas de hixiene para a elaboración, distribución e comercio de comidas preparadas.</p>
<p>Tipificación: leve, segundo o artigo 35º A) 1ª, 2ª da Lei 14/1986, do 25 de abril, xeral de sanidade.</p>
<p>Sanción proposta: seiscentos euros (600 euros).</p>
<p>CONSELLERÍA DE FAMILIA, XUVENTUDE, DEPORTE</p>
<p>E VOLUNTARIADO</p>

