---
date: '2003-10-28'
id: 1E49A
page: 13
number: 209
agency: XULGADO DO SOCIAL NÚMERO DOUS DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (698/2003).
range: Cédula
url: 'https://www.xunta.gal/dog/Publicados/2003/20031028/Anuncio1E49A_gl.html'
---
<p>Eu, Jaime Balado Yáñez, secretario xudicial do Xulgado do Social número dous da Coruña, dou fe e testemuño de que nos autos seguidos perante este xulgado do social, tramitados baixo o número 698/2003 por instancia de Rosa Otero Gallego, contra o Grupo de Empresas Edek, S.L., con intervención do Fogasa, sobre despedimento, se dictou a seguinte sentencia:</p>
<p>«Na cidade da Coruña, 24 de setembro de 2003.</p>
<p>Jorge Hay Alba, maxistrado-xuíz do Social número dous desta cidade, viu os presentes autos de xuízo número 698/2003, seguidos por instancia de Rosa Otero Gallego, maior de idade, asistida polo letrado Mario Páez Álvarez, contra o Grupo de Empresas Edek, S.L., que non compareceu nos autos con intervención do Fogasa, representado e asistido pola letrada Mª Paz Gómez Álvarez, sendo o obxecto da reclamación, despedimento.</p>
<p>(Seguen feitos e fundamentos de dereito).</p>
<p>Decido que, estimando a demanda interposta por Rosa Otero Gallego, intervindo o Fogasa, debo declarar e declaro improcedente o despedimento efectuado pola empresa Grupo de Empresas Edek, S.L. e extinguida a relación laboral na data da presente resolución, condenando a empresa a lle aboar á demandante a cantidade de 311,22 euros en concepto de indemnización, máis 3.112,17 euros por salarios de tramitación.</p>
<p>Notifíqueselles esta resolución ás partes, ás que se lles fará saber que contra ela só cabe recurso de suplicación ante o Tribunal Superior de Xustiza de Galicia, anunciándose ante este xulgado no prazo de cinco días contados a partir da notificación desta sentencia e, no propio termo, se o recorrente non goza do beneficio da xustiza gratuíta, deberá, ó anuncialo, entrega-lo xustificante acreditativo de consignación da cantidade obxecto da condena na conta de depósitos e consignacións que este xulgado ten aberta no Banesto desta cidade, co número de conta 0030-6349-0000-5603, clave 60, facendo constar no ingreso o número do expediente.</p>
<p>E, así mesmo, deberá, no momento de interpo-lo recurso, consigna-la cantidade de 150,25 euros en concepto de depósito na clave 65 da citada conta e expediente.</p>
<p>Así, por esta miña sentencia, definitivamente xulgando en primeira instancia, pronúncioo, mándoo e asínoo».</p>
<p>E para que sirva de notificación á empresa, que ten o seu domicilio descoñecido, mediante a súa publicación no Diario Oficial de Galicia, expido e asino esta cédula de notificación na Coruña, 24 de setembro de 2003.</p>
<p>O secretario xudicial</p>
<p>Rubricado</p>

