---
date: '1995-10-16'
id: 4F9E
page: 7656
number: 198
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 5 de xuño de 1995, da Delegación Provincial de Pontevedra, pola
  que se dispón a publicación do acordo de apertura e do prego de cargos
  formulados no expediente sancionador GA-P-33/1994, incoado ó abeiro da Lei
  14/1985.
range: Resolución
url: 'https://www.xunta.gal/dog/Publicados/1995/19951016/Anuncio4F9E_gl.html'
---
<p>Intentada a notificación directa á empresa operadora Recreativos Príncipe 22, S.A. do acordo de apertura e do prego de cargos do expediente P-33/1994 e non</p>
<p>poder practicar esta, resolveu, ó amparo do previsto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, dispoñe-la publicación no Diario Oficial de Galicia do seguinte:</p>
<p>Expediente sancionador P-33/1994.</p>
<p>Interesado: empresa operadora Recreativos Príncipe 22, S.A.</p>
<p>Acordo apertura.</p>
<p>O director xeral de Xustiza e Interior, por delegación do conselleiro de Xustiza, Interior e Relacións Laborais, con data do 7 de outubro, adoptou o seguinte acordo:</p>
<p>1. Incoar expediente sancionador, conforme o establecido na Lei 34/1987, do 26 de decembro, de potestade sancionadora da Administración pública en materia de xogos de sorte, envite ou azar á empresa operadora Recreativos Príncipe, 22, S.A..</p>
<p>2. Nomear instructor e secretario do mesmo a José María Picallo Búa e a Clara Eugenia García Bermúdez, respectivamente.</p>
<p>3. Adoptar como medida provisional a confirmación do precinto de ámbalas dúas máquinas e proceder ó seu comiso</p>
<p>Así mesmo, con data do 12 de xaneiro de 1995,</p>
<p>ACORDA:</p>
<p>Nomear instructora e secretaria deste expediente sancionador con efectos a partir desta data a:</p>
<p>María Jesús Padín García, e Clara Eugenia García Bermúdez, respectivamente, deixando sen efecto os correspondentes nomeamentos anteriores.</p>
<p>Prego de cargos.</p>
<p>No expediente sancionador número GA-P-33/1994 do 7 de outubro de 1994 seguido contra a empresa operadora Recreativos Príncipe 22, S.A. á vista da acta de inspección de xogo desta comunidade formula o seguinte prego de cargos:</p>
<p>Existencia no establecemento denominado Ventosela, sito en Rúa Alfonso XII, do concello de Vigo, de dúas máquinas tipo «B». A máquina, modelo B-1738, serie TR2-1268, está en funcionamento no establecemento carecendo de toda documentación. A citada máquina, substituiu a outra modelo B-1743, serie 1-5598, que tivo en funcionamento ata o pasado día 16 de setembro de 1994, segundo manifestacións do propio titular do establecemento. A devandita máquina carece tamén de toda a documentación.</p>
<p>Feitos que puideran constituír infraccións moi graves ou graves das reguladas e previstas nos artigos 28 e 29 da lei 14/1985, reguladora dos xogos e apostas de Galicia, modificada pola Lei 7/1991, por presunta infracción dos seus artigos 3, 5, 6, 7, 19, 27 e seguintes da devandita lei e infracción do disposto no Decreto 374/1986, Decreto 32/1989, Decreto 247/1990, 520/1990, 221/1991 e 247/1991 e na disposición adicional terceira na Lei 7/1991.</p>
<p>O que se comunica de acordo co artigo 7 da Lei 34/1987, do 26 de decembro, de potestade sancionadora da Administración pública en materia de xogos de sorte, envite e azar; o interesado disporá dun prazo de oito días a partir do seguinte ó da publicación desta notificación, para que poida presentar prego de descargos, no que poderá solicita-lo recibimento a proba do expediente na forma determinada na alinea 2.b) do citado precepto legal.</p>
<p>Pontevedra, 5 de xuño de 1995</p>
<p>Antonio Coello Bufill</p>
<p>Delegado provincial de Pontevedra</p>
<p>956069</p>

