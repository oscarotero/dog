---
date: '1995-10-16'
id: 4F4A
page: 7645
number: 198
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 8 de agosto de 1995, da Delegación Provincial de Ourense, pola
  que se dispón a inscrición e a publicación do convenio colectivo de ámbito
  provincial do sector de panaderías de Ourense para o ano 1995.
range: Resolución
url: 'https://www.xunta.gal/dog/Publicados/1995/19951016/Anuncio4F4A_gl.html'
---
<p>Visto o texto do convenio colectivo do sector de panaderías (código nº 3200265) de Ourense para o ano 1995, con entrada nesta delegación provincial da Consellería de Xustiza, Interior e Relacións Laborais o día 1 de agosto do ano que corre, subscrito en representación da parte conómica pola Asociación Provincial de Empresarios de Panaderías e da parte social pola central sindical; CIG (con lexitimidade suficiente para asinalo), en xuntanza celebrada o día 11 de xullo de 1995, e de conformidade co disposto no artigo 90.2º e 3º, da Lei 8/1980, do 10 de marzo, do Estatuto dos traballadores, texto refundido aprobado polo Real decreto 1/1995 do 24 de marzo, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado a Comunidade Autónoma de Galicia, en materia de traballo. Esta delegación provincial,</p>
<p>ACORDA:</p>
<p>Primeiro.-Ordena-la inscrición do convenio colectivo no libro rexistro desta delegación provincial, con notificación á representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia e no BOP.</p>
<p>Ourense, 8 de agosto de 1995.</p>
<p>Manuel A. Cao Fernández</p>
<p>Delegado provincial Acctal. de Ourense</p>
<p>Convenio de panaderías</p>
<p>Capítulo I</p>
<p>Normas xerais</p>
<p>Artigo 1º.-Ámbito de aplicación.</p>
<p>No aspecto territorial o presente convenio afectará a tódalas empresas situadas na provincia de Ourense, rexidas pola Regulamentación nacional de panaderías, sen outra excepción que aquelas que se rexan por convenios colectivos de ámbito de empresa, sempre e cando estas sexan superiores globalmente ás do presente convenio.</p>
<p>Artigo 2º.-Ámbito persoal.</p>
<p>O convenio afectará á totalidade do persoal que presta os seus servicios nas empresas encadradas na indus</p>
<p>tria de panadería coa excepción seguinte: o persoal que efectúe traballos de alta dirección ou alta xestión na empresa.</p>
<p>Artículo 3º.-Vixencia.</p>
<p>Este convenio entrará en vigor o día da súa sinatura e os efectos económicos retrotraeranse ó 1 de xaneiro de 1995.</p>
<p>Artigo 4º.-Duración.</p>
<p>A duración do presente convenio será ata o trinta e un de decembro de mil novecentos noventa e cinco, prorrogado pola tácita reconducción sempre que non sexa denunciado de acordo cos preceptos legais, cun previo aviso de tres meses (artigo 85.2º e segundo o Estatuto dos traballadores). Á finalización deste convenio manterán a súa vixencia tódalas súas cláusulas ata a entrada en vigor do seguinte.</p>
<p>Artigo 5º.-Compensación e absorción.</p>
<p>As condicións que se establecen neste convenio son compensables e absorbibles en cómputo anual, conforme a lexislación vixente, respectándose as sitacuóins persoais en igual forma.</p>
<p>Artigo 6º.-Xornada de traballo.</p>
<p>Serán 40 horas semanais, dispoñendo de 15 minutos durante a xornada de traballo para tomar o bocadillo, contabilizándose como traballo efectivo.</p>
<p>Capítulo II</p>
<p>Retribucións</p>
<p>Artigo 7º.-Táboa de retribucións que se aplicará desde o 1 de xaneiro ó 31 de decembro de 1995.</p>
<p>-Oficial pa: 2.745 ptas. diarias.</p>
<p>-Oficial de masa: 2.673 ptas. diarias.</p>
<p>-Oficial de mesa: 2.624 ptas. diarias.</p>
<p>-Axudante: 2.555 ptas. diarias.</p>
<p>-Mordomo: 2.672 ptas. diarias.</p>
<p>-Portador de pan a despachos: 2.624 ptas. diarias.</p>
<p>-Repartidor de pan a domicilio: 2.466 ptas. diarias.</p>
<p>-Oficial administrativo: 85.128 ptas. mes.</p>
<p>-Chófer repartidor: 2.745 ptas. diarias. (1)</p>
<p>(1) Enténdese por chofer repartidor aquel que se despraza a distintas proboacións.</p>
<p>(A) Aboaranse 4.909 ptas. nos meses traballados en concepto de servicio nocturno, sendo proporcional ós días traballados durante o mes.</p>
<p>(B) Aboarase a cantidade de 1.598 ptas. nos meses traballados en concepto de gratificación de horario. (Os apartados A e B son para efectos do persoal de elaboración).</p>
<p>(C) Os traballadores terán dereito a percibir 1 kg de pan diario, incluídos os períodos de vacacións, baixa por enfermidade e accidentes. O valor do kg de pan para efectos de cotización á Seguridade Social será de 100 ptas.</p>
<p>Artigo 8º.-Pagas extraordinarias.</p>
<p>De vencemento superior ó mes. As gratificacións extraordinarias de Nadal e xullo, así como a de San Honorato, serán equivalentes ó importe dunha mensualidade cos seguintes conceptos: salario base, beneficios e antigüidade. Cada gratificación será a salario real que para cada categoría se establece no presente convenio.</p>
<p>Artigo 9º.-Vacacións.</p>
<p>Tódolos productores desfrutarán de 30 días naturais de vacacións ó ano cunha contía que será dunha mensualidade, a salario real.</p>
<p>As vacacións desfrutaranse 15 días continuos entre o 1 de xuño e o 30 de setembro; desfrutaranse os restantes días, segundo o disposto no Estatuto dos traballadores, artigo 38. As vacacións serán comunicadas con dous meses de antelación. Aboaranse 3.120 ptas. no día de San Honorato.</p>
<p>Non se considerará festivo o dito día agás se o fose pola naturaleza do día.</p>
<p>Capítulo III</p>
<p>Outras disposicións</p>
<p>Artigo 10º</p>
<p>As empresas dotarán o seu persoal de roupa adecuada ó posto de traballo que desempeñen, a cal só poderá ser usada durante a xornada laboral.</p>
<p>As pezas de roupa serán entregadas unhas cando sexa asinado o convenio e as outras ós seis meses.</p>
<p>Se non foran entregadas as pezas de roupa de traballo aboaranse a razón de 500 ptas. mensuais, se ben será preceptiva a reclamación previa das pezas de roupa de traballo ante o SMAC.</p>
<p>Artigo 11º.-Período de proba.</p>
<p>Haberá que aterse ó disposto na lexislación xeral vixente sobre esta materia.</p>
<p>Artigo 12º.-Gratificación en función das vendas ou beneficios.</p>
<p>Haberá que aterse ó disposto na Regulamentación nacional de traballo de panadeiros (O.M. 12-7-1946), segundo sexan mecanizadas ou semimecanizadas. (Mecanizadas vinte por cento, semimecanizadas quince por cento).</p>
<p>Artigo 13º.-Revisión salarial.</p>
<p>Os salarios que figuran no artigo 7º do presente convenio serán revisados anualmente conforme o índice de custo da vida publicado polo Instituto Nacional de Estatística.</p>
<p>Artigo 14º.-Licencias e permisos.</p>
<p>Nos supostos taxativamente previstos no artigo 37 do Estatuto dos traballadores e a Regulamentación nacional de traballo na panadería, o traballador percibirá durante a súa ausencia, dentro da marxe que para esta sinalan os ditos preceptos, o soldo real, de acordo coa súa categoría no presente convenio. Os permisos por falecemento serán de catro días no</p>
<p>caso de cónxuxe, de tres días no caso de pais e fillos; no resto haberá que aterse ó disposto na ordenanza.</p>
<p>Artigo 15º.-Retrasos.</p>
<p>Os retrasos pagaranse nunha mensualidade, facéndoa efectiva no mes seguinte ó da sinatura do convenio.</p>
<p>Artigo 16º.-Festivos.</p>
<p>Descansarase os domingos e festivos a excepción de dous, como máximo, que coincidan con festas locais ou tradicionais sendo estes a elección da empresa, comunicándollo ó traballador con dez días de antelación, tendo en conta o disposto no artigo 12 da Lei 10/1988 (Lei de comercio de Galicia). Queda establecido neste convenio a total prohibición de venda, fabricación, distribución de pan, pans especiais e bolería; é obrigatorio o peche dos seus establecemenetos os domingos e días sinalados. Tanto a parte social como a económica teñen formada unha comisión de vixilancia que, a través dos seus representantes acreditados, denunciarán a todos aqueles industriais que infrinxan os acordos deste convenio á Consellería de Xustiza, Interior e Relacións Laborais por medio das súas delegacións provinciais.</p>
<p>Artigo 17º.-Antigüedade.</p>
<p>Co fin de fomenta-la vinculación coa respectiva empresa do persoal que actúe na industria panadeira, establécense aumentos periódicos por tempo de servicio dentro da propia empresa para todo o persoal afectado polo convenio, nas seguintes proporcións: dous bienios do 5% e catro quinquenios do 10% sobre o salario base.</p>
<p>Artigo 18º.-Comisión paritaria.</p>
<p>Créase unha comisión mixta composta por un presidente, dous vocais pola parte empresarial e dous pola parte social cos seus respectivos suplentes, sendo elixidos os vocais entre os membros da comisión deliberadora.</p>
<p>Artigo 19º</p>
<p>A comisión a que se alude no artigo anterior impulsará de forma inmediata ante os organismos competentes a creación de cursos de formación profesional orientados a especialización dos traballadores do sector.</p>
<p>Artigo 20º.-ILT.</p>
<p>Os traballadores afectados polo presente covnenio, no caso de accidente laboral ou enfermidade con hospitalización, serán remunerados normalmente ao 100 por 100 do seu salario normal desde o día da súa hospitalización, sendo a cargo da empresa a diferencia entre a cantidade cobrada, segundo as disposicións da Seguridade Social, e o salario en situación de alta.</p>
<p>Tamén aboará a empresa o 100 por 100 do salario real no caso de enfermidade desde o 40 ó 200 día de baixa.</p>
<p>Artigo 21º.-Póliza de accidentes.</p>
<p>As empresas están obrigadas a concertar, con primas íntegras ó seu cargo, no prazo de tres meses a partir</p>
<p>da contratación dun traballador, unha póliza de seguros con vistas á cobertura e ós riscos de falecemento ou incapacidade permanente absoluta derivada de accidentes de traballo, incluídos os in itinere, que lles garante ó traballador accidentado ou ós seus habentes causa a percepción das seguintes indemnizacións:</p>
<p>-1.500.000 ptas. en caso de morte.</p>
<p>-1.500.000 ptas. en caso de incapacidade para todo tipo de traballo.</p>
<p>A referida pólia só abarcará os procesos iniciados a partir da vixencia e validez dela.</p>
<p>Esta compensación é compatible coa pensión ou indemnización que poida causa-lo traballador na Seguridade Social ou Montepío.</p>
<p>Non obstante o exposto anteriormente, a indemnización que sexa percibida con cargo a contrato de seguro de accidente que voluntariamente se contén neste convenio, considerarase como entrega a conta da indemnización que, se é o caso, puideran declarar con cargo ás empresas os tribunais de xustiza unha vez que exista resolución definitiva, sobresemento ou renuncia de accións.</p>
<p>Os traballadores terán dereito a unha revisión médica anual.</p>
<p>Artigo 22º.-Premio de xubilación.</p>
<p>Todo traballador que se xubile antes dos 65 anos percibirá en concepto de gratificación unha remuneración que se establece de acordo coas seguintes normas:</p>
<p>-De 10 a 15 anos de antigüedade: 20% da seguinte táboa.</p>
<p>-De 15 a 20 anos de antigüedade: 30% da seguinte táboa.</p>
<p>-De 20 a 25 anos de antigüedade: 40% da seguinte táboa.</p>
<p>Táboa:</p>
<p>-Ós 60 anos: 6 mensualidades.</p>
<p>-Ós 61 anos: 4 mensualidades.</p>
<p>-Ós 62 anos: 3 mensualidades.</p>
<p>-Ós 63 anos: 2 mensualidades.</p>
<p>-Ós 64 anos: 1 mensualidade.</p>
<p>Artigo 23º</p>
<p>Interromperanse as vacacións cando por causa de enfermidade ou accidente sexa necesaria a hospitalización do traballador sendo a súa interrupción polo tempo en que dure a hospitalización.</p>
<p>Artigo 24º.-Definición de cataegorías profesionais.</p>
<p>a) Oficial de pa. Será aquel traballador que verificará as funcións inherentes á cocción, comezando pola posta a punto do forno para o enfornamento do pan, a realización deste, coidado dos aparellos necesarios para o labor forneiro así como o funcionamento das caldeiras de vapor e contidos necesarios.</p>
<p>Adquirirán a categoría profesional de oficial de pa aqueles traballadores que teñan unha antigüidade na empresa de alomenos oito anos.</p>
<p>b) Oficial de masa. É o traballador que ten ó seu cargo os traballos de amasador e preparación de levaduras, coidando así mesmo de vixia-lo bo funcionamento e estado das amasadoras, efectuando a limpeza ou encargando que o verifiquen axudantes ou aprendices baixo a súa vixilancia.</p>
<p>Adquirirán a categoría profesional de oficiais de masa aqueles traballadores que teñan unha antigüidade na empresa de alomenos seis anos.</p>
<p>c) Oficial de mesa. É o traballdor que ten como función primordial a tinguidura ou a confección de pezas de pan, entaboado delas, así como a división cando se utlicen ou non procedementos mecánicos de división.</p>
<p>Adquirirán a categoría profesional de oficial de mesa aqueles traballadores que teñan unha antigüidade na empresa de alomenos tres anos.</p>
<p>d) Axudante. É o traballador que acredita a súa suficiencia pasados dous anos como mínimo de aprendiz na industria, e ten o cometido de auxiliar indistintamente ó oficial de pa, ó de mesa ou nos labores de confección de pezas, para alcanzar unha perfección nos seus coñecementos que lle permita ocupar postos de categoría superior.</p>
<p>Os traballadores anteriormente mencionados no momento en que os seus cometidos propios llelo permitan, axudarán ós traballadores encargados da confección das pezas de pan, entaboado delas e aseo da panadería.</p>
<p>Adquirirán a condición de axudante os traballadores que teñan unha antigüidade na empresa de polo menos dous anos.</p>
<p>e) Peón. É o traballador maior de 20 anos encargado de efectuar os labores par os que se require predominantemente a aportación de esforzo físico, como traslado e carrexa de fariña, amontoamento desta, leña, carbón e ocupacións similares.</p>
<p>Artigo 25º.-Mobilidade funcional.</p>
<p>Con independencia da adquisición da categoría profesional polo transcurso do tempo sinalado no artigo anterior, todo traballador terá dereito ó ascenso a unha categoría superior, se como consecuencia da mobilidade funcional este viñera realizando funcións de categoría superior ás da súa categoría profesional, por un período superior a seis meses durante un ano ou oito meses durante dous anos; neste caso o traballador ascenderá automaticamente á categoría profesional correspondente ó traballo que viñera realizando no dito período, tal e como sinala o artigo 39 do texto refundido da Lei do Estatuto dos traballadores, Real decreto lexislativo 1/1995, do 24 de marzo.</p>
<p>A empresa poderá encomendarlles ós seus traballadores a realización de cometidos de categoría profesional inferior á súa por razóns técnicas, organizativas ou de producción que o xustifiquen e polo</p>
<p>tempo imprescindible para a súa realización, tal e como se sinala igualmente no artigo 39 do Real decreto lexislativo 1/1995, do 24 de marzo.</p>
<p>Disposición transitoria.</p>
<p>Será nulo claquera pacto producido no ámbito de aplicación deste convenio que non respecte os mínimos garantidos con carácter xeral no seu réxime salarial.</p>
<p>Disposición derradeira.</p>
<p>No non previsto neste convenio, haberá que aterse ó disposto nas disposicións de xeral aplicación.</p>
<p>95-5850</p>

