---
date: '1997-05-05'
id: CC0E
page: 4
number: 84
agency: CONSELLERÍA DE CULTURA E COMUNICACIÓN SOCIAL
section: VI. ANUNCIOS
title: >-
  Resolución do 16 de abril de 1997, da Dirección Xeral de Medios de
  Comunicación Social e Audiovisual, pola que se anuncia contratación por
  concurso público, sistema aberto, da asistencia técnica para a elaboración do
  proxecto, realización e seguimento da campaña institucional Promoción dos
  Valores de Galicia.
range: Resolución
url: 'https://www.xunta.gal/dog/Publicados/1997/19970505/AnuncioCC0E_gl.html'
---
<p>Orzamento da asistencia técnica: 15.000.000 de pesetas, IVE incluído.</p>
<p>Prazo de execución: ata o 31 de outubro de 1997.</p>
<p>Fianza provisional: non se esixe.</p>
<p>Forma de tramitación: urxente.</p>
<p>Prazo de presentación de proposicións: deberán presentarse en man no rexistro xeral da Consellería de Cultura e Comunicación Social, ou nas direccións provinciais correspondentes, antes das 14 horas do décimo quinto día natural contado a partir do día seguinte ó da publicación do concurso no Diario Oficial de Galicia, ou por correo na forma indicada no artigo 100 do Regulamento xeral de contratos do Estado.</p>
<p>Documentación que deben presenta-los licitadores: no sobre da documentación persoal, a establecida na cláusula 7.1.1 do prego de cláusulas administrativas.</p>
<p>No sobre da documentación económica, a establecida na cláusula 7.1.2 do prego de cláusulas administrativas.</p>
<p>No sobre da documentación de referencias técnicas, a establecida na cláusula 7.1.3 do prego de cláusulas administrativas.</p>
<p>Apertura de proposicións: será realizada pola mesa de contratación na sala de xuntas da Consellería de Cultura e Comunicación Social a partir das 12 horas do quinto día natural seguinte ó do peche do prazo de admisión de ofertas.</p>
<p>No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>Documentos de interese para os licitadores: o prego de cláusulas administrativas particulares e demais documentación complementaria estará á disposición dos licitadores, para o seu exame, durante o prazo de presentación de proposicións, nos días e horas hábiles de oficina, nas dependencias da Dirección Xeral de Medios de Comunicación Social e Audiovisual, sita no edificio administrativo nº 5 de San Caetano, Santiago de Compostela, teléfono 54 45 28.</p>
<p>Clasificación das empresas licitantes: ó abeiro da Orde do 24 de novembro de 1982, modificada pola do 30 de xaneiro de 1991, o adxudicatario deste contrato deberá dispor da clasificación seguinte: grupo III, subgrupo 3, categoría B.</p>
<p>Anuncios: os anuncios do presente concurso público serán por conta do adxudicatario do contrato.</p>
<p>Santiago de Compostela, 16 de abril de 1997.</p>
<p>P.D. (Orde 24-6-1996)</p>
<p>José María Sánchez González</p>
<p>Secretario xeral da Consellería de Cultura</p>
<p>e Comunicación Social</p>
<p>3123</p>

