---
date: '1997-05-05'
id: CC42
page: 4
number: 84
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1997/19970505/AnuncioCC42_gl.html'
---
<p>O Pleno do Concello (en sesións do 31 de xaneiro e 28 de febreiro pasados) e a Comisión de Goberno</p>
<p>(en sesións do 3 de febreiro e 3 de marzo), adoptaron os seguintes acordos:</p>
<p>1. Aprobación inicial do Programa de actuación urbanística do solo urbanizable non programado nº 27 (SUNP-27) Piñeiro.</p>
<p>2. Aprobación inicial do Plan parcial do SUNP-27 Piñeiro, promovido por Lorygar, S.L.</p>
<p>Os expedientes expóñense ó público na sección de Planeamento e Xestión, durante o prazo dun mes, contado desde a publicación deste anuncio no Diario Oficial de Galicia e BOP. O cómputo do prazo iniciarase a partir da data da última publicación.</p>
<p>De conformidade co disposto polo artigo 102 do R.D.L. 1/1992, a aprobación inicial do Plan parcial determina a suspensión do outorgamento de licencias para parcelacións, edificacións e derrubas no seu ámbito. O ámbito do Plan parcial é o definido polos seguintes lindes:</p>
<p>Norte: pista M-79, que vai desde o núcleo de Piñeiro á aprte posterior do antigo centro de educación especial da Barcia.</p>
<p>Sur: solo urbano do núcleo de Munín e estrada C-543 Santiago de Compostela-Noia.</p>
<p>Leste: parcela do antigo centro de educacióne special da Barcia.</p>
<p>Oeste: pista M-53, que vai desde a estrada de Santiago de Compostela-Noia ata o núcleo de Piñeiro, deixando fóra do ámbito parte das parcelas nas que se sitúan as edificacións números 12 e 14 de Piñeiro.</p>
<p>Contra a suspensión de licencias pódese interpor recurso contencioso-administrativo perante o Tribunal Superior de Xustiza de Galicia no prazo de dous meses desde a publicación deste anuncio.</p>
<p>Este anuncio serviralles como e dicto de notificación, nos termos do artigo 59 da Lei de réxime xurídico das administracións públicas e do procedemento administrativo común, a tódolos afectados que, por resultaren descoñecidos ou por ignorarse o seu domicilio, non poidan ser citados persoalmente no trámite de información pública dos dous expedientes.</p>
<p>Santiago de Compostela, 23 de abril de 1997.</p>
<p>O alcalde</p>
<p>Rubricado</p>
<p>97-2711</p>

