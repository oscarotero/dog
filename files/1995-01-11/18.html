---
date: '1995-01-11'
id: 85CE
page: 430
number: 7
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 30 de decembro de 1994, da Dirección Xeral de Recucursos
  Económicos, pola que se anuncia unha asistencia técnica de apoio ó Centro de
  Soporte Técnico do Sergas, polo procedemento de concurso público e tramitación
  anticipada do expediente de gasto.
range: Resolución
url: 'https://www.xunta.gal/dog/Publicados/1995/19950111/Anuncio85CE_gl.html'
---
<p>I.-Obxecto e orzamento: unha asistencia técnica que dea soporte e apoio ós labores que o Centro de Soporte Técnico do Sergas desenvolve habitualmente, por un importe de 78.000.000 de ptas., IVE incluído. Ver punto 4.1 do prego tipo de cláusulas administrativas particulares.</p>
<p>II.-Prazo de execución: o prazo para a realización da asistencia técnica é desde o 1-3-1995 ata o 28-2-1996, ambos inclusive. Ver punto 13 do prego tipo de cláusulas administrativas particulares.</p>
<p>III.-Documentos de interese para os licitadores: o prego de cláusulas administrativas particulares, e demais documentación complementaria, pode ser solicitada na Dirección Xeral de Recursos Económicos, Subdirección Xeral de Orzamentos e Xestión Económica, en días laborables desde as 9 horas ata as 14 horas.</p>
<p>IV.-Fianzas: constitución fianza definitiva. Ver punto 12.2 do prego tipo de cláusulas administrativas particulares.</p>
<p>V.-Clasificación: os licitadores deberán presentar certificado de clasificación sempre que o orzamento da asistencia técnica sobrepase a cantidade esixida pola Lei de contratos do Estado. Ver punto 8.2.3) do prego tipo de cláusulas administrativas particulares.</p>
<p>VI.-Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no Rexistro Xeral da consellería /Sergas, antes das 14 horas do vixésimo día hábil, contado a partir do seguinte día ó da publicación desta resolución no DOG, ou por correo na forma indicada no artigo 100 do R X.C.E.</p>
<p>VII.-Apertura de proposicións: a apertura das proposicións admitidas será realizada pola mesa de contratación, reunida no acto público na sala de xuntas da consellería, ás 10 horas do décimo primeiro día natural, contado a partir do seguinte a aquel no que remate o prazo de presentación de ofertas; no caso de que o dito día coincida en sábado ou festivo, a apertura das proposicións terá lugar o seguinte día hábil.</p>
<p>VIII.-Documentación que deberán xunta-los licitadores: os documentos que figuran no prego de cláusulas administrativas particulares.</p>
<p>IX.-Anuncios: os anuncios do presente concurso público serán por conta do adxudicatario do contrato.</p>
<p>Santiago de Compostela, 30 de decembro de 1994.</p>
<p>P.A.</p>
<p>Antonio Fernández-Campa García-Bernardo</p>
<p>Subdirector xeral de Orzamentos e Xestión</p>
<p>Económica</p>

