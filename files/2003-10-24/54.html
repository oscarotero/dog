---
date: '2003-10-24'
id: 1E2FA
page: 13
number: 207
agency: AUGAS DE GALICIA
section: VI. ANUNCIOS
title: >-
  Resolución do 13 de outubro de 2003 pola que se anuncia o sometemento a
  información pública, no Concello de Melide, da petición de modificación das
  características da concesión dun aproveitamento de augas para a producción de
  enerxía eléctrica no río Furelos, así como do proxecto técnico e do documento
  de avaliación ambiental. (Expediente 5/244/2/3).
range: Resolución
url: 'https://www.xunta.gal/dog/Publicados/2003/20031024/Anuncio1E2FA_gl.html'
---
<p>Neste organismo autónomo Augas de Galicia achegouse por Hidroeléctrica de Lumymey, S.L. a petición de modificación das características da concesión dun aproveitamento de augas para a producción de enerxía eléctrica no río Furelos.</p>
<p>A dita petición, xunto co proxecto técnico e o estudio de efectos ambientais, foi sometida á información pública mediante Resolución do 22 de maio de 2001 publicada no DOG nº 134 do 11 de xuño e no BOP da Coruña nº 135, do 14 de xullo, permanecendo exposta a documentación técnica e ambiental nas dependencias de Augas de Galicia, na Dirección Xeral de Calidade e Avaliación Ambiental, no Concello de Santiso e na Delegación Provincial da Consellería de Medio Ambiente na Coruña.</p>
<p>Constatándose que un dos elementos deste proxecto, en concreto o azude, se atopa no límite entre os concellos de Santiso e Melide e que, polo tanto, este último concello pode verse afectado polas obras, procédese mediante esta resolución e de acordo co sinalado no artigo 2.4º do Decreto 327/1991, do 4 de outubro, de avaliación de efectos ambientais para Galicia e no artigo 109 do Real decreto 849/1986, do 11 de abril, polo que se aproba o Regulamento do dominio público hidráulico, a some</p>
<p>ter a información pública no Concello de Melide (praza do Convento, 7, Melide, A Coruña) a petición, o proxecto técnico e mailo estudio de efectos ambientais que permanecerán expostos ó público no dito concello durante o prazo de vinte (20) días hábiles durante o que calquera interesado poderá presentar cantas alegacións considere pertinentes. O dito prazo comenzará a computar a partir do día seguinte ó da última das publicacións que desta resolución corresponde efectuar no BOP da Coruña e no DOG.</p>
<p>Santiago de Compostela, 13 de outubro do 2003.</p>
<p>P.D. (Resolución 9-4-2003, DOG do 16 de abril)</p>
<p>Emilio García Gallego</p>
<p>Director xeral do organismo autónomo Augas</p>
<p>de Galicia</p>

