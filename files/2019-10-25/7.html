---
date: '2019-10-25'
id: O143-181019-0003
page: 46656
number: 204
agency: Augas de Galicia
section: III. Outras disposicións.
title: >-
  CORRECCIÓN DE ERROS. Resolución do 16 de setembro de 2019 pola que se dá
  publicidade aos convenios de colaboración subscritos no segundo cuadrimestre
  do ano 2019.
range: Corrección de resolución
url: >-
  https://www.xunta.gal/dog/Publicados/2019/20191025/AnuncioO143-181019-0003_gl.html
---
<p>Advertido un erro na dita resolución, publicada no Diario Oficial de Galicia número 192, do 9 de outubro de 2019, cómpre efectuar a seguinte corrección:</p>
    <p>Nas páxinas 44657 e 44658 a seguir de «ANEXO, Convenios de colaboración subscritos por Augas de Galicia durante o segundo cuadrimestre do ano 2019», debe substituírse o texto publicado polo seguinte:</p>
    <table>
     <thead>
      <tr>
       <td>Convenio</td>
       <td>Obxecto</td>
       <td>Importe total do convenio</td>
       <td>Data da sinatura</td>
      </tr>
     </thead>
     <tbody>
      <tr>
       <td>Convenio de colaboración entre a entidade pública empresarial Augas de Galicia e a Fundación de Enxeñaría Civil de Galicia para a mellora do sistema de alerta temperá de risco de inundación na Demarcación Hidrográfica de Galicia-Costa</td>
       <td>Establecer as condicións que rexerán a cooperación entre Augas de Galicia e a Fundación de Enxeñaría Civil de Galicia para a mellora do sistema de alerta temperá de risco de inundación na Demarcación Hidrográfica Galicia-Costa</td>
       <td>175.000,00</td>
       <td>10.5.2019</td>
      </tr>
      <tr>
       <td>Convenio de colaboración entre a entidade pública empresarial Augas de Galicia, o Instituto de Estudos do Territorio e a Asociación para a Defensa Ecolóxica de Galicia (Adega) para o desenvolvemento dun programa de educación para a sustentabilidade dos ríos (Proxecto Ríos)</td>
       <td>Establecer as condicións que rexerán a participación e colaboración entre Augas de Galicia, o Instituto de Estudos do Territorio e Adega para o desenvolvemento das actividades e actuacións planificadas para o ano 2019 no marco do Proxecto Ríos</td>
       <td>50.000,00</td>
       <td>14.5.2019</td>
      </tr>
      <tr>
       <td>Convenio de colaboración entre a entidade pública empresarial Augas de Galicia e o Concello de Noia para o apoio técnico e financeiro na execución das actuacións necesarias para reparar a estación depuradora de augas residuais de Noia. Concello de Noia (A Coruña)</td>
       <td>Establecer as condicións básicas para a colaboración entre Augas de Galicia e o Concello de Noia que permitan acometer por parte do concello e incorporar ao patrimonio público municipal as obras necesarias para reparar a estación depuradora de augas residuais de Noia, a súa posta en servizo, a súa explotación e a súa conservación e mantemento</td>
       <td>149.000,00</td>
       <td>16.5.2019</td>
      </tr>
      <tr>
       <td>Segunda addenda ao convenio de colaboración entre a entidade pública empresarial Augas de Galicia e Concello de Rianxo para a execución de actuacións de mellora dos sistemas de saneamento e depuración na ría de Arousa. Aglomeración de Rianxo. Concello de Rianxo (A Coruña), cofinanciada pola Unión Europea a través do Fondo Europeo de Desenvolvemento Rexional (Feder) nun 80 %, no marco do Programa operativo Feder Galicia 2014-2020</td>
       <td>Ampliar o prazo de vixencia do convenio e, consecuentemente, realizar un reaxuste das anualidades para adecuar as estipulacións económicas ao ritmo previsto para a execución das obras</td>
       <td>Non supón incremento económico sobre o convenio inicial</td>
       <td>24.5.2019</td>
      </tr>
      <tr>
       <td>Convenio de colaboración entre a entidade pública empresarial Augas de Galicia e o Concello de Ribeira para a xestión e explotación da rede en alta de abastecemento á marxe dereita da ría de Arousa</td>
       <td>Establecer as condicións básicas para a colaboración entre Augas de Galicia e o Concello de Ribeira que permitan actuar de xeito coordinado e en colaboración na xestión e prestación do servizo de abastecemento de auga potable ao Concello de Ribeira, para a óptima xestión do dito servizo</td>
       <td>Sen achega económica</td>
       <td>24.5.2019</td>
      </tr>
      <tr>
       <td>Convenio de colaboración entre Augas de Galicia e a Universidade da Coruña para a investigación sobre os procesos de depuración de Galicia</td>
       <td>Establecer as condicións que rexerán a cooperación entre Augas de Galicia e a Universidade da Coruña para o establecemento dunhas directrices estratéxicas de saneamento no medio rural de Galicia, que teñan como base a integración dos espazos institucional-normativo, o físicoambiental e o espazo do coñecemento</td>
       <td>199.000,00</td>
       <td>22.7.2019</td>
      </tr>
      <tr>
       <td>Convenio de colaboración entre a Vicepresidencia e Consellería de Presidencia, Administracións Públicas e Xustiza, Augas de Galicia e a Fundación Universidade da Coruña para o proxecto de fortalecemento de capacidades técnicas e operativas para a mellora da xestión dos recursos hídricos en Mozambique (AQUA-MOZ)</td>
       <td>Establecer as condicións polas que se rexerá a colaboración entre a Vicepresidencia e Consellería de Presidencia, Administracións Públicas e Xustiza, Augas de Galicia e a Fundación Universidade da Coruña no proxecto denominado Fortalecemento de capacidades técnicas e operativas para a mellora da xestión dos recursos hídricos en Mozambique (AQUA-MOZ)</td>
       <td>175.000,00</td>
       <td>6.8.2019</td>
      </tr>
     </tbody>
    </table>

