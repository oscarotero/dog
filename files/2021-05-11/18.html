---
date: '2021-05-11'
id: G0003-300421-0001
page: 23598
number: 88
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 30 de abril de 2021, da Xerencia da Área Sanitaria de Vigo, pola
  que se resolve a convocatoria pública para a provisión de varios postos de
  xefatura de grupo de persoal administrativo de xestión e servizos.
range: Resolución
url: >-
  https://www.xunta.gal/dog/Publicados/2021/20210511/AnuncioG0003-300421-0001_gl.html
---
<p>De conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e na Orde da Consellería de Sanidade, do 24 de maio de 2006, pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, convocouse mediante a Resolución do 24 de xaneiro de 2020 (DOG núm. 31, do 14 de febreiro), a provisión, polo sistema de concurso de méritos, de varios postos de xefatura de grupo de persoal administrativo de xestión e servizos.</p>
    <p>Con base no Decreto 137/2019, do 10 de outubro, polo que se establece a estrutura orgánica do Servizo Galego de Saúde, na Orde do 22 de abril de 2020 sobre delegación de competencias en órganos centrais e periféricos do Servizo Galego de Saúde, e no Decreto 134/2019, do 10 de outubro, polo que se regulan as áreas sanitarias e os distritos sanitarios do Sistema público de saúde de Galicia, esta xerencia</p>
    <h2>DISPÓN:</h2>
    <p>Primeiro. Resolver a convocatoria pública para a provisión de varios postos de xefatura de grupo de persoal administrativo de xestión e servizos da Área Sanitaria de Vigo, convocada mediante a Resolución do 24 de xaneiro de 2020.</p>
    <p>Segundo. Nomear, para os postos que se indican, as persoas citadas no anexo desta resolución.</p>
    <p>Terceiro. O aspirante nomeado deberá cesar na praza que desempeñe dentro dos tres (3) días hábiles seguintes a aquel en que se publique esta resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberase efectuar dentro dos dous (2) días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de sete (7) días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo e os correspondentes haberes percibiranse de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. Contra esta resolución poderá interpoñer recurso de alzada, perante a Dirección Xeral de Recursos Humanos do Servizo Galego de Saúde, no prazo dun mes a partir do día seguinte ao da súa publicación, nos termos previstos no artigo 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 30 de abril de 2021</p>
    <footer><p>Francisco Javier Puente Prieto<br>Xerente da Área Sanitaria de Vigo</p></footer>
    <h2>ANEXO</h2>
    <p>1. Denominación do posto: xefa de grupo secretaría de Dirección Asistencial.</p>
    <p>Nome e apelidos: Fátima María Lorenzo Martínez.</p>
    <p>DNI: ***9438**.</p>
    <p>2. Denominación do posto: xefa de grupo de secretaría de Dirección de Enfermaría-Área Recursos Humanos.</p>
    <p>Nome e apelidos: María Belén Figueirido Acevedo.</p>
    <p>DNI: ***8919**.</p>
    <p>3. Denominación do posto: xefe de grupo de secretaría de Dirección de Enfermaría-Área Recursos Humanos.</p>
    <p>Nome e apelidos: Julio Sotelo Rodríguez.</p>
    <p>DNI: ***0251**.</p>
    <p>4. Denominación do posto: xefa de grupo de secretaría de Dirección de Enfermaría-Área Recursos Humanos.</p>
    <p>Nome e apelidos: Erica Veloso García.</p>
    <p>DNI: ***7015**.</p>
    <p>5. Denominación do posto: xefa de grupo de secretaría de Dirección de Enfermaría-Área Recursos Humanos.</p>
    <p>Nome e apelidos: María Rosa de Celis Fernández.</p>
    <p>DNI: ***6139**.</p>
    <p>6. Denominación do posto: xefa de grupo de secretaría de Dirección de Enfermaría.</p>
    <p>Nome e apelidos: María Carmen Medina Veloso.</p>
    <p>DNI: ***2516**.</p>
    <p>7. Denominación do posto: xefa de grupo de secretaría de Dirección de Atención Primaria.</p>
    <p>Nome e apelidos: Sara Suárez Gardón.</p>
    <p>DNI: ***5248**.</p>
    <p>8. Denominación do posto: xefa de grupo de secretaría de Dirección de Recursos Humanos.</p>
    <p>Nome e apelidos: Ana Isabel Domínguez Pérez.</p>
    <p>DNI: ***8151**.</p>
    <p>9. Denominación do posto: xefa de grupo de secretaría de residentes en formación de Atención Hospitalaria.</p>
    <p>Nome e apelidos: María de Fátima Paz de Miranda.</p>
    <p>DNI: ***5868**.</p>

