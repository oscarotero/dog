---
date: '1995-02-03'
id: 9EF2
page: 1
number: 24
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 18 de xaneiro de 1995 pola que se convoca un curso superior de
  ingresos das facendas locais.
range: Resolución
url: 'https://www.xunta.gal/dog/Publicados/1995/19950203/Anuncio9EF2_gl.html'
---
<p>Dentro do programa de actividades da EGAP para 1995, e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase un curso superior de ingresos das facendas locais, que deberá desenvolverse conforme as seguintes bases:</p>
<p>1. Obxectivos.</p>
<p>Proporcionar ós asistentes unha formación ampla e completa do noso sistema tributario local, examinando en profundidade tódolos recursos dos que se nutren as facendas locais.</p>
<p>2. Destinatarios.</p>
<p>Preferentemente interventores-tesoureiros e secretarios-interventores así como técnicos de administración xeral dos grupos A/B destinados en unidades económicas das entidades locais. Tamén poderá participar o persoal dependente da Xunta de Galicia ou de calquera outra Administración pública. De existiren prazas vacantes, poderán adscribirse profesionais libres con título superior ou de grao medio.</p>
<p>3. Solicitudes.</p>
<p>Aqueles que aspiren a participar no curso programado deberán solicitalo no modelo oficial que figura ó final da convocatoria cuberta en tódolos epígrafes xuntando, en todo caso, resgardo acreditativo de ter ingresado o primeiro prazo dos dereitos de inscrición e xuntando a documentación que a continuación se especifica:</p>
<p>a) Se o peticionario é funcionario:</p>
<p>-Certificado de atoparse en situación de servicio activo ou de servicios especiais na Administración local ou autonómica ou en calquera outra Administración pública.</p>
<p>-Certificado expedido polo responsable dos servicios de persoal do que dependa o solicitante, no que se faga constar expresamente que o interesado é funcionario de carreira do grupo A ou B.</p>
<p>-Orixinal ou copia debidamente cotexada de estar en posesión do título de licenciado ou de diplomado.</p>
<p>-Expediente académico detallado, coas cualificacións obtidas en cada materia, ou «curriculum vitae».</p>
<p>b) Se o peticionario é persoal laboral:</p>
<p>-Certificado de pertencer á Administración local ou autonómica ou a calquera outra Administración pública.</p>
<p>-Certificado expedido polo responsable dos servicios de persoal do que dependa o solicitante, no que se faga constar expresamente que o interesado é persoal laboral do grupo I ou II.</p>
<p>-Orixinal ou copia debidamente cotexada de estar en posesión do título de licenciado ou diplomado.</p>
<p>-Expediente académico detallado, coas cualificacións obtidas en cada materia, ou «curriculum vitae».</p>
<p>c) Para os restantes peticionarios.</p>
<p>-Orixinal ou copia debidamente cotexada de estar en posesión do título de licenciado ou diplomado.</p>
<p>-Expediente académico detallado, coas cualificacións obtidas en cada materia, ou «curriculum vitae».</p>
<p>4. Tramitación de solicitudes.</p>
<p>As solicitudes irán dirixidas ó director da EGAP e presentaranse no rexistro da Escola Galega de Administración Pública, r/ Madrid, 2-4, Polígono das Fontiñas, 15703 Santiago de Compostela, ou nas dependencias que se sinalan no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>5. Dereitos de inscrición.</p>
<p>Os dereitos de inscrición fíxanse en 328.000 pesetas; segundo a resolución da EGAP do 27 de xuño de 1994 (DOG nº 149, do 3-8-1994) establécense as seguintes bonificacións:</p>
<p>-O 50% para todos aqueles solicitantes que pertenzan ás administracións local e autonómica de Galicia e realicen no desempeño do seu posto de traballo tarefas que teñan relación coa materia ou materias obxecto do curso. Esta circunstancia acreditarase, para o persoal ó servicio da Administración autonómica, mediante certificación do secretario xeral da consellería ou do secretario da delegación provincial na que preste servicio o solicitante. Para o persoal ó servicio da Administración local, a acreditación será do secretario xeral da corporación.</p>
<p>-O 25% para o resto dos solicitantes que pertenzan ás administracións autonómica ou local de Galicia.</p>
<p>Os dereitos de inscrición poderanse facer efectivos de unha soa vez ou en catro prazos de 82.000 ptas., e que se satisfarán da seguinte forma:</p>
<p>1º.-O primeiro prazo deberá ingresarse no momento de presenta-la solicitude de inscrición.</p>
<p>2º.-O segundo farase efectivo antes do día 12 de maio de 1995.</p>
<p>3º.-O terceiro aboarase antes do día 11 de setembro de 1995.</p>
<p>4º.-O cuarto satisfarase antes do día 14 de novembro de 1995.</p>
<p>O aboamento efectuarase mediante cheque nominativo ou transferencia á conta corrente da EGAP da Caixa Galicia na oficina de organismos de Santiago de Compostela, conta restrinxida número 2091-03883110000520.</p>
<p>Os dereitos de inscrición, unha vez ingresados, unicamente se lles reintegrarán ós interesados se estas, cunha antelación mínima de oito días con respecto á data de inicio do curso, manifestan por escrito a súa renuncia a participar nel. No escrito indicaranse os datos bancarios para a devolución do importe ingresado.</p>
<p>6. Prazo de presentación de solicitudes.</p>
<p>O prazo de presentación de solicitudes rematará o día 17 de febreiro de 1995.</p>
<p>7. Número de prazas.</p>
<p>25-30.</p>
<p>8. Selección.</p>
<p>As solicitudes que reúnan os requisitos das bases 3 e 5 serán seleccionadas por esta orde:</p>
<p>1. Que exista unha relación directa entre as tarefas que realiza o solicitante no desempeño do seu posto de traballo e a materia obxecto do curso.</p>
<p>2. Ter realizado un menor número de cursos relacionados con contidos temáticos do curso que se solicita durante os últimos cinco anos.</p>
<p>3. O menor número de cursos realizados en escolas ou institutos de Administración pública (excepto os cursos de galego).</p>
<p>4. A antigüidade, e como tal entenderase a data de ingreso na Administración pública.</p>
<p>A admisión ou non admisión ó curso se lles comunicará directamente ós interesados a partir do día 27 de febreiro.</p>
<p>9. Modificacións.</p>
<p>A EGAP reserva para si a facultade de cancela-lo curso se o escaso número de solicitudes non xustificase a súa realización.</p>
<p>10. Duración.</p>
<p>208 horas lectivas.</p>
<p>11. Lugar e datas de impartición.</p>
<p>Impartirase na sede da EGAP, r/ Madrid, 2-4, Polígono das Fontiñas, Santiago de Compostela, tódolos martes e mércores laborables comprendidos entre o 14 de marzo e o 29 de novembro, interrompéndose entre o 28 de xuño e o 12 de setembro.</p>
<p>12. Horario.</p>
<p>Tardes, de 16.30 a 20.30 horas.</p>
<p>13. Profesorado.</p>
<p>O cadro de profesores estará integrado por catedráticos e profesores universitarios de recoñecido prestixio no sector económico local, así como por funcionarios pertencentes ós corpos de inspectores de finanzas do Estado e de interventores-tesoureiros de administración local con habilitación nacional.</p>
<p>14. Certificado.</p>
<p>Para obte-lo correspondente certificado de aptitude os alumnos deberán realiza-los casos prácticos entregados polos profesores do curso, e ó final deste deberán presentar un traballo sobre calquera das materias obxecto do presente curso que será avaliado polos profesores, sendo ademais obrigatoria a asistencia a tódalas sesións do curso. Toda inasistencia</p>
<p>deberá ser xustificada debidamente polo interesado, sen exceder en ningún caso o 20% das horas lectivas programadas.</p>
<p>A expedición do correspondente certificado queda suxeita, ademais dos requisitos de orde académica, ó pagamento completo dos dereitos de inscrición.</p>
<p>15. Valoración.</p>
<p>Para os efectos do establecido na resolución do INAP, do 26 de outubro de 1994, BOE nº 267, do 8-4-1994 e correcicón de erros BOE nº 311, do 29-12-1994, pola que se establecen os criteiros de recoñecemento e valoración dos cursos de administración local en cumprimento do establecido na orde do Ministerio para as Administracións Públicas do 10 de agosto de 1994, ó presente curso outórgaselle unha puntuación de 1,80 puntos.</p>
<p>Santiago de Compostela, 18 de xaneiro de 1995.</p>
<p>Jaime Rodríguez-Arana Muñoz</p>
<p>Director da Escola Galega de Administración</p>
<p>Pública</p>
<p>ANEXO I</p>
<p>-A potestade tributaria local.</p>
<p>-A imposición e ordenación dos tributos locais.</p>
<p>-A delegación e a colaboración na xestión dos tributos locais.</p>
<p>-O procedemento de xestión tributaria local (I): a liquidación.</p>
<p>-O procedemento de xestión tributaria local (I): a comprobación e recadación.</p>
<p>-A revisión dos actos na vía administrativa e a súa impugnación na vía contencioso-administrativa. A devolución de ingresos indebidos.</p>
<p>-Os ingresos de dereito privado. As subvencións, a prestación persoal e de transporte e outros ingresos das facendas locais.</p>
<p>-O crédito local.</p>
<p>-As taxas e prezos públicos.</p>
<p>-As contribucións especiais.</p>
<p>-Os impostos municipais de esixencia obrigatoria.</p>
<p>* Imposto sobre bens inmobles.</p>
<p>* Imposto sobre actividades económicas.</p>
<p>* Imposto sobre vehículos de tracción mecánica.</p>
<p>-Os tributos municipais en actuacións urbanísticas.</p>
<p>-O imposto sobre o incremento do valor dos terreos de natureza urbana.</p>
<p>-A participación nos tributos do Estado e das comunidades autónomas.</p>
<p>-Os ingresos das deputacións provinciais e doutras entidades locais.</p>
<p>-O sistema tributario municipal e os réximes especiais.</p>
<p>-Apéndice A: as facendas locais na fiscalidade comunitaria.</p>
<p>-Apéndice B: as entidades locais como obrigados tributarios.</p>

