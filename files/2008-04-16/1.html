---
date: '2008-04-16'
page: 6
number: 73
agency: 'CONSELLERÍA DE POLÍTICA TERRITORIAL, OBRAS PÚBLICAS E TRANSPORTES'
section: II. AUTORIDADES E PERSOAL
title: >-
  Resolución do 22 de febreiro de 2008, da Dirección Xeral de Transportes, pola
  que se nomean os membros da Xunta Arbitral de Transportes de Galicia.
range: Resolución
---
<p>A Xunta Arbitral de Transportes de Galicia, instrumento de protección e defensa das partes que interveñen na actividade de transporte, creouse, no marco da Lei 16/1987, do 30 de xullo, de ordenación dos transportes terrestres (LOTT), por Orde da Consellería de Ordenación do Territorio e Obras Públicas, do 9 de outubro de 1991 (DOG nº 232, do 23 de outubro).</p>
<p>De conformidade co establecido nos seus artigos 6, 7 e 8, e na súa disposición adicional terceira, a Dirección Xeral de Transportes ditou resolución do 16 de decembro de 1991 pola que se nomearon os seus membros e que foi publicada no Diario Oficial de Galicia nº 252, do 31 de decembro.</p>
<p>Transcorridos dezaseis anos desde a aprobación e publicación da devandita resolución, foron reiteradas as modificacións na designación de membros da Xunta Arbitral de Transportes de Galicia, sen que para estas se seguise o mesmo procedemento de publicación, ao non ser esta obrigada, pero coa conseguinte inseguridade xurídica que esta situación podería xerar. Por estas razóns, e mentres non se dite unha nova orde que actualice a súa composición, estímase procedente ditar unha nova resolución que derrogue a anterior e que actualice a composición actual deste órgano arbitral.</p>
<p>De conformidade con todo o exposto, resolvo:</p>
<p>Nomear membros titulares e suplentes da Xunta Arbitral de Transportes de Galicia as seguintes persoas:</p>
<p>Presidente:</p>
<p>Titular:</p>
<p>-A persoa titular da Subdirección Xeral de Ordenación do Transporte.</p>
<p>Suplentes:</p>
<p>-A persoa titular da Subdirección Xeral de Inspección do Transporte.</p>
<p>-A persoa titular da Xefatura do Servizo de Concesións.</p>
<p>Vogais:</p>
<p>a)Representantes da Administración:</p>
<p>Titulares:</p>
<p>-A persoa titular da Subdirección Xeral de Inspección do Transporte.</p>
<p>-A persoa titular da Xefatura do Servizo de Concesións.</p>
<p>Suplentes:</p>
<p>-A persoa titular da Xefatura do Servizo de Estudos e Apoio Xurídico.</p>
<p>-A persoa titular da Xefatura do Servizo de Transportes da Delegación Provincial da Coruña.</p>
<p>b) Representante das empresas de ferrocarril:</p>
<p>Vacante.</p>
<p>c) Representante das empresas de transporte de viaxeiros, por proposta do Comité Galego de Transportes:</p>
<p>Titular:</p>
<p>-José Carlos García Cumplido.</p>
<p>Suplente:</p>
<p>-Marcelino Freire Núñez.</p>
<p>d) Representante das empresas de transporte de mercadorías e das actividades auxiliares e complementarias do transporte, por proposta do Comité Galego de Transportes:</p>
<p>Titular:</p>
<p>-José Carlos García Cumplido.</p>
<p>Suplente:</p>
<p>-Isabel Martínez Leboreiro.</p>
<p>e) Representante dos consumidores e usuarios, por proposta do Consello Galego de Consumidores e Usuarios:</p>
<p>Titular:</p>
<p>-Rocío Arnoso Moure.</p>
<p>Suplente:</p>
<p>-Vacante.</p>
<p>f) Representante das empresas cargadoras, por proposta da Confederación de Empresarios de Galicia:</p>
<p>Titular:</p>
<p>-Andrés Castro Sanmartín.</p>
<p>Suplente:</p>
<p>-Fernando Segade Castro.</p>
<p>Secretario:</p>
<p>Titular:</p>
<p>-A persoa titular do Servizo de Autorizacións, Informes e Xunta Arbitral.</p>
<p>Suplente:</p>
<p>A persoa titular da Xefatura do Servizo de Estudos e Apoio Xurídico.</p>
<p>Santiago de Compostela, 22 de febreiro de 2008.</p>
<p>Mar Chao López</p>
<p>Directora xeral de Transportes</p>

