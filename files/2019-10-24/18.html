---
date: '2019-10-24'
id: G2348-041019-0001
page: 46538
number: 203
agency: Xulgado do Social número 5 da Coruña
section: V. Administración de xustiza.
title: EDICTO (PO 512/2018).
range: Edicto
url: >-
  https://www.xunta.gal/dog/Publicados/2019/20191024/AnuncioG2348-041019-0001_gl.html
---
<p>Rosana Corral García, letrada da Administración de xustiza do Xulgado do Social número 5 da Coruña, fai saber que no procedemento ordinario 512/2018 deste xulgado do social, seguido por instancia de Manuel Martínez Carballeira contra Transportes y Comunicaciones Mediodía, S.L., sobre ordinario, se ditou a seguinte resolución, que di como segue:</p>
    <p>Resolución</p>
    <p>Que debo estimar e estimo parcialmente a demanda que en materia de cantidade interpuxo Manuel Martínez Carballeira contra a entidade Transportes y Comunicaciones Medio Día, S.L. e, en consecuencia, debo condenar e condeno a entidade Transportes y Comunicaciones Medio Día, S.L. a que aboe ao demandante a cantidade de 1.219,27 € brutos en concepto de diferenzas salariais devindicadas entre agosto de 2016 e agosto de 2017, así como a compensación económica das vacacións non desfrutadas no ano 2017, incrementadas ambas as cantidades no xuro do 10 % por mora e aplicable aos conceptos salariais.</p>
    <p>Coa intervención procesual do Fondo de Garantía Salarial.</p>
    <p>Notifíquese a presente resolución ás partes e fágaselles saber o seu dereito a interpor contra ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación. </p>
    <p>Advírtase o recorrente que non sexa traballador ou beneficiario do réxime público da Seguridade Social ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 € do depósito especial indicado no artigo 229.1.a) da Lei reguladora da xurisdición social (estas cantidades deberán ser aboadas, se é por transferencia bancaria, na conta que este xulgado ten no Banco Santander co número ES55 0049 3569 92 0005001274, e consignar no concepto os seguintes díxitos: 4757000065 e número de expediente con 6 díxitos (4 para o número e 2 para o ano) e, se é fisicamente nunha oficina do Banco Santander, na conta número 4757000065 e número de expediente con 6 díxitos (4 para o número e 2 para o ano), acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola dita cantidade, en que se faga constar a responsabilidade solidaria do avalista, e incorporalos a este xulgado co anuncio de recurso. </p>
    <p>En todo caso, o recorrente deberá designar letrado para a tramitación do recurso, no momento de anuncialo.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así, por esta miña sentenza, pronúncioo, mándoo e asínoo. </p>
    <p>Publicación. A anterior sentenza leuna e publicouna a maxistrada xuíza que a subscribe, en audiencia pública no día da súa data. Dou fe.</p>
    <p>E para que sirva de notificación en legal forma a Transportes y Comunicaciones Medio Día, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>A Coruña, 4 de outubro de 2019</p>
    <footer><p>A letrada da Administración de xustiza</p></footer>

