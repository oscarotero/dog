---
date: '2019-10-24'
id: G1096-141019-0002
page: 46593
number: 203
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 11 de outubro de 2019 polo que se notifica a imposición dunha
  quinta multa coercitiva no expediente de reposición da legalidade urbanística
  IU3/33/2012.
range: Anuncio
url: >-
  https://www.xunta.gal/dog/Publicados/2019/20191024/AnuncioG1096-141019-0002_gl.html
---
<p>O director da Axencia de Protección da Legalidade Urbanística ditou, o 16 de setembro de 2019, resolución pola que se impón unha quinta multa coercitiva, como consecuencia de incumprir o ordenado nas resolucións do 20.12.2012, 14.1.2015, 5.9.2016, 2.10.2017 e 9.7.2018, en que se declaran ilegalizables as obras consistentes en edificación con tipoloxía de nave industrial, soportal, edificación con tipoloxía de pendello e espazo cuberto, almacenamento de chatarra e vehículos para despezamento en evidente estado de deterioración e abandono, no lugar do Berán, no termo municipal Leiro, provincia de Ourense, por seren incompatibles co ordenamento urbanístico vixente, e se ordena a súa demolición.</p>
    <p>Ao non poderse realizar a notificación persoal daquela resolución a José Luis Vigo Soto, mediante o presente anuncio e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle ao interesado a devandita resolución, por medio dun anuncio publicado no Boletín Oficial del Estado. </p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, comunícaselle ao interesado que o texto íntegro da resolución que se notifica se encontra á súa disposición nas dependencias da Axencia de Protección de la Legalidade Urbanística, situadas no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación deste anuncio no Boletín Oficial del Estado. Transcorrido o devandito prazo, a notificación entenderase producida.</p>
    <p>Contra esta resolución, o interesado pode interpoñer recurso de reposición ante o director da Axencia de Protección da Legalidade Urbanística no prazo dun mes, contado a partir do día seguinte a aquel en que se produza a notificación, ou ben, se non exerce o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación ao citado interesado, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino este anuncio.</p>
    <p>Santiago de Compostela, 11 de outubro de 2019</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

