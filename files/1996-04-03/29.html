---
date: '1996-04-03'
id: '5006'
page: 3
number: 67
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 25 de marzo de 1996, da Secretaría Xeral da Consellería de
  Agricultura, Gandería e Montes, pola que se anuncia a licitación, polo sistema
  de concurso, da asistencia técnica consistente na contratación de cinco (5)
  helicópteros con destino á extinción de incendios forestais nos anos 1996 e
  1997 (0615).
range: Resolución
url: 'https://www.xunta.gal/dog/Publicados/1996/19960403/Anuncio5006_gl.html'
---
<p>A Secretaría Xeral da Consellería de Agricultura, Gandería e Montes resolveu convoca-la seguinte licitación polo sistema de concurso:</p>
<p>Obxecto: contratación de cinco (5) helicópteros con destino á extinción de incendios forestais nos anos 1996 e 1997 (0615), de acordo cos proxectos e pregos aprobados para ela.</p>
<p>Orzamento de licitación: trescentos noventa millóns de pesetas (390.000.000 de ptas.).</p>
<p>Fianza provisional: 2% do orzamento de licitación do lote ou lotes ofertados.</p>
<p>Fianza definitiva: 4% do orzamento de licitación do lote ou lotes adxudicados.</p>
<p>Clasificación: grupo III, subgrupo 9, categoría D.</p>
<p>Exposición do proxecto e pregos: o proxecto así como o prego de cláusulas administrativas particulares estarán á disposición dos licitadores para o seu exame durante o prazo de presentación de proposicións, os días e horas hábiles de oficina, na Dirección Xeral de Montes e de Medio Ambiente Natural da Consellería de Agricultura, Gandería e Montes (San Lázaro, s/n, Santiago de Compostela).</p>
<p>Modelo de proposición: a proposición económica formularase estrictamente conforme o modelo que figura no prego de cláusulas administrativas particulares.</p>
<p>Presentación e apertura de proposicións: as proposicións serán entregadas no rexistro xeral da Consellería de Agricultura, Gandería e Montes ou en calquera das vías admitidas polo artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, antes das 14 horas do día 30 de abril de 1996.</p>
<p>A apertura de proposicións terá lugar o día 7 de maio de 1996, ás 13 horas, nas oficinas da Secretaría Xeral da Consellería de Agricultura, Gandería e Montes (San Caetano, Santiago de Compostela).</p>
<p>Gastos de publicación: serán por conta dos adxudicatarios.</p>
<p>Santiago de Compostela, 25 de marzo de 1996.</p>
<p>P.D.(Orde 13-12-1993, DOG nº 239, 14-12-1993)</p>
<p>Antonio L. Rosón Pérez</p>
<p>Secretario xeral da Consellería de Agricultura, Gandería e Montes</p>
<p>96-2504</p>

