---
date: '1996-04-03'
id: 4FCA
page: 3
number: 67
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 13 de marzo de 1996 pola que se convocan tres cursos sobre a
  reforma do Código Penal dirixidos ós membros dos corpos das policías locais de
  Galicia, e ós membros da unidade do C.N.P. adscrita á Comunidade Autónoma de
  Galicia.
range: Resolución
url: 'https://www.xunta.gal/dog/Publicados/1996/19960403/Anuncio4FCA_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1996 de forma descentralizada, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración de 3 cursos sobre a reforma do Código penal, que deberán desenvolverse conforme as seguintes bases:</p>
<p>-Obxectivos.</p>
<p>Os cursos teñen por obxectivos actualiza-los policías no coñecemento do Código penal.</p>
<p>-Destinatarios.</p>
<p>Os cursos van dirixidos ós membros dos corpos das policías locais de Galicia, e membros da Unidade do C.N.P. adscrita á Comunidade Autónoma de Galicia.</p>
<p>-Inscrición.</p>
<p>A inscrición dos participantes será totalmente gratuíta.</p>
<p>-Prazas.</p>
<p>O número de prazas que se ofertan para cada curso será de 50.</p>
<p>-Solicitudes.</p>
<p>1. O persoal que desexe participar nestes cursos deberá presentar, cuberta á máquina ou con letra moi clara, a instancia que figura no anexo, acompañada dunha fotocopia do DNI e do carné profesional.</p>
<p>2. O prazo para a presentación de instancias rematará ás 14 horas, nas seguintes datas:</p>
<p>Primeiro curso: o día 15 de abril.</p>
<p>Segundo curso: o día 13 de maio.</p>
<p>Terceiro curso: o día 3 de xuño.</p>
<p>3. As instancias deberán vir asinadas polo xefe do cadro de persoal e seladas, será isto requisito indispensable para ser admitido nos cursos; o incumprimento deste requisito suporá a non admisión no devandito curso.</p>
<p>4. As instancias deberán enviarse á sede da Academia Galega de Seguridade: rúa de Madrid, 2-4 Polígono das Fontiñas, 15703, Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>-Contido e duración.</p>
<p>Os cursos celebraranse en sesións de tarde, de luns a venres, e neles trataranse, entre outros, os seguintes temas:</p>
<p>Parte xeral:</p>
<p>Principios básicos inspiradores da reforma.</p>
<p>Delictos e penas. As medidas de seguridade.</p>
<p>Período transitorio.</p>
<p>Parte especial:</p>
<p>1. A protección da vida e a integridade física.</p>
<p>2. Os delictos contra a liberdade (referencia especial ós delictos relacionados coa liberdade sexual).</p>
<p>3. Os delictos contra o dereito ó honor, a intimidade, a propia imaxe ou a dignidade humana relacionados coa difusión de ideas, opinións ou información.</p>
<p>4. Os delictos relacionados coa actividade dos funcionarios públicos.</p>
<p>5. Os delictos contra o medio ambiente e a seguridade colectiva.</p>
<p>6. Os delictos contra o patrimonio e a orde socioeconómica.</p>
<p>7. Os delictos relacionados coa seguridade do tráfico (conducción temeraria, negativa do conductor a realiza-la proba de alcoholemia e conducción baixo os efectos de drogas e alcohol).</p>
<p>-Profesorado.</p>
<p>Os cursos serán impartidos polos profesores do departamento de Dereito penal da Universidade de Santiago.</p>
<p>-Datas.</p>
<p>Os cursos celebraranse nas seguintes datas:</p>
<p>Primeiro curso: do 22 ó 26 de abril.</p>
<p>Segundo curso: do 27 ó 31 de maio.</p>
<p>Terceiro curso: do 24 ó 28 de xuño.</p>
<p>O horario será de 16 a 20 horas do serán.</p>
<p>-Relación de admitidos.</p>
<p>A relación de admitidos publicarase nas seguintes datas:</p>
<p>Primeiro curso: o día 17 de abril.</p>
<p>Segundo curso: o día 15 de maio.</p>
<p>Terceiro curso: o día 10 de xuño.</p>
<p>Esta relación publicarase no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981)56 34 00.</p>
<p>-Lugar.</p>
<p>Os cursos desenvolveranse no salón de actos da Dirección Xeral de Seguridade, sita na rúa Roma s/n en Santiago de Compostela (Sede da Unidade do C.N.P. adscrita á Comunidade Autónoma de Galicia).</p>
<p>-Certificado de asistencia.</p>
<p>Ó remate dos cursos entregaráselles un certificado de asistencia a aquelas persoas que acrediten a súa participación continuada a el, non podendo supera-las faltas de asistencia un 15% do total da dura</p>
<p>superior ó 15%, aínda que sexa xustificada, suporá a non expedición do certificado.</p>
<p>-Modificacións.</p>
<p>A Academia Galega de Seguridade poderá modificá-lo desenvolvemento dos cursos para adapta-los</p>
<p>ás necesidades da Administración e ás continxencias que poidan xurdir.</p>
<p>Santiago de Compostela, 13 de marzo de 1996.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>2248</p>

