---
date: '2017-06-22'
id: G2164-010617-0001
page: 30795
number: 118
agency: Xulgado de Primeira Instancia número 5 de Pontevedra
section: V. Administración de xustiza.
title: EDICTO (DCT 992/2014).
range: Edicto
url: >-
  https://www.xunta.gal/dog/Publicados/2017/20170622/AnuncioG2164-010617-0001_gl.html
---
<p>Divorcio contencioso 992/2014</p>
    <p>Sobre divorcio contencioso </p>
    <p>Demandante: Olga Vidal Caramés</p>
    <p>Procurador: Pedro Andrés Barral Vila</p>
    <p>Avogado: Antonio Pérez-Bello Fontaíña</p>
    <p>Demandado: José Javier Porto Dios</p>
    <p>Gema Antolín Pérez, letrado da Administración de xustiza do Xulgado de Primeira Instancia número 5 de Pontevedra, polo presente anuncio:</p>
    <p>No presente procedemento seguido por instancia de Olga Vidal Caramés fronte a José Javier Porto Dios ditouse sentenza, cuxo encabezamento e resolución son do teor literal seguinte:</p>
    <p>«Sentenza</p>
    <p>En Pontevedra o 26 de outubro de 2015. </p>
    <p>Vistos por min, Mª del Mar Felices Esteban, maxistrada xuíza do Xulgado de Primeira Instancia número 5 de Pontevedra, os precedentes autos de xuízo de divorcio, seguidos ante este xulgado co número 992/14, en que é parte demandante, Olga Vidal Caramés, representada polo procurador Pedro Andrés Barral Vila e asistida do letrado Antonio Pérez-Bello Fontaíña, e como parte demandada José Javier Porto Dios, declarado en rebeldía procesual. </p>
    <p>(…)</p>
    <p>Resolución</p>
    <p>Estimo a demanda presentada polo procurador Pedro Andrés Barral Vila, en nome e representación de Olga Vidal Caramés, contra José Javier Porto Dios, en rebeldía procesual, e en consecuencia declaro a disolución por divorcio do matrimonio contraído entre os litigantes o día 28 de maio de 1994, inscrito no tomo 84, páxina 13 da Sección 2ª do Rexistro Civil de Poio, con todos os efectos legais que a dita declaración comporta. Enténdense revogados definitivamente os poderes e consentimentos que os cónxuxes se outorgasen. Os cónxuxes poderán vivir separados e cesa a presunción de convivencia conxugal.</p>
    <p>1. O fillo menor, Alex Porto Vidal, continuará baixo a garda e custodia da nai Olga Vidal Caramés, sen prexuízo da patria potestade compartida.</p>
    <p>2. Atribúese á nai e ós fillos, en cuxa compañía quedan, o uso da vivenda e enxoval familiar.</p>
    <p>3. Establécese a favor de José Javier Porto Dios un réxime de visitas amplo e flexible que non se concreta e desenvolverase en función da vontade, horarios e ocupacións do fillo menor de idade e do pai.</p>
    <p>4. Como contribución aos alimentos do pai para os fillos do matrimonio, este aboará a cantidade de 400 euros mensuais polos tres fillos, que se actualizará automaticamente conforme a elevación do IPC que publique o INE ou organismo oficial que o substitúa e ingresará dentro dos cinco primeiros días de cada mes na conta que a nai designe. Igualmente, o pai farase cargo do 50 % dos gastos extraordinarios que se devindiquen, incluíndo expresamente os gastos médicos ou farmacéuticos non cubertos pola Seguridade Social, gastos odontolóxicos e oftalmolóxicos. Os ditos gastos extraordinarios precisarán de acordo previo. </p>
    <p>5. Non procede pronunciamento ningún sobre liquidación do réxime económico matrimonial. </p>
    <p>Todo iso sen facer expresa imposición das custas. </p>
    <p>Firme esta resolución, comuníquese de oficio ao rexistro civil onde consta inscrito o matrimonio dos cónxuxes litigantes, Rexistro Civil de Poio.</p>
    <p>Notifíquese esta resolución en forma legal ás partes, ás que se advirte que contra ela cabe recurso de apelación para ante a Audiencia Provincial de Pontevedra, e que se substanciará polas regras establecidas na Lei de axuizamento civil.</p>
    <p>Así, por esta miña sentenza, definitivamente xulgando en primeira instancia, pronúncioo, mándoo e asínoo».</p>
    <p>E atopándose o dito demandado, José Javier Porto Dios, en paradoiro descoñecido, expídese o presente co fin de que lle sirva de notificación en forma.</p>
    <p>Pontevedra, 31 de maio de 2017</p>
    <footer><p>A letrada da Administración de xustiza</p></footer>

