---
date: '2017-06-22'
id: G2347-310517-0012
page: 30802
number: 118
agency: Xulgado do Social número 4 da Coruña
section: V. Administración de xustiza.
title: EDICTO (732/2014).
range: Edicto
url: >-
  https://www.xunta.gal/dog/Publicados/2017/20170622/AnuncioG2347-310517-0012_gl.html
---
<p>Nicolás E. Pita Lloveres, maxistrado xuíz do Xulgado do Social número 4 da Coruña, vistos os presentes autos seguidos neste xulgado co número 732/2014 en que son parte, dun lado como demandante, María Vázquez Castro, asistida pola letrada Sra. Pardo Rodríguez, e, doutro, como demandadas, as empresas Consultoría a la Formación y a la Empleabilidad, S.L. e Asociación Empresarial de Discapacitados de Galicia, que non comparecen, con intervención do Fondo de Garantía Salarial, que igualmente deixa de comparecer, sobre reclamación de cantidade pronunciou en nome do rei, a seguinte sentenza:</p>
    <p>«Decido.</p>
    <p>Estímase parcialmente a demanda formulada por María Vázquez Castro fronte ás empresas Consultoría a la Formación y a la Empleabilidad, S.L. e Asociación Empresarial de Discapacitados de Galicia con intervención do Fondo de Garantía Salarial e, en consecuencia:</p>
    <p>– Absólvese a Asociación Empresarial de Discapacitados de Galicia das pretensións fronte a ela dirixidas.</p>
    <p>– Condénase a empresa Consultoría a la Formación y a la Empleabilidad, S.L. a aboarlle a María Vázquez Castro a cantidade de seiscentos cincuenta e un euros con setenta céntimos de euro (651,70 euros).</p>
    <p>Notifíqueselles a presente resolución ás partes e fágaselles saber que contra ela non cabe recurso de suplicación por razón da contía, sen prexuízo dos demais motivos previstos no artigo 191 da LRXS.</p>
    <p>A competencia para coñecer o recurso de suplicación corresponderá, se é o caso, ao Tribunal Superior de Xustiza de Galicia, e deberá anunciarse neste xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social, ou representante dentro do indicado prazo.</p>
    <p>Se o recurrente non goza do beneficio de xustiza gratuíta deberá, no momento de anunciar o recurso ter consignado a cantidade obxecto de condena, así como o deposito de 300 euros na conta de depósitos e consignacións que ten aberta este xulgado e fará constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>A Coruña, 23 de maio de 2017</p>

