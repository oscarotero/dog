---
date: '2017-06-22'
id: G1534-140617-0002
page: 30779
number: 118
agency: Fondo Galego de Garantía Agraria
section: III. Outras disposicións.
title: >-
  EXTRACTO da Resolución do 13 de xuño de 2017 pola que se regula o procedemento
  para a concesión das axudas para a subministración de froitas frescas,
  castañas e leite líquido de consumo ao alumnado de centros escolares e se
  convocan para o curso escolar 2017/18, e de convocatoria da declaración de
  participación para o curso escolar 2018/19.
range: Resolución
url: >-
  https://www.xunta.gal/dog/Publicados/2017/20170622/AnuncioG1534-140617-0002_gl.html
---
<p>BDNS (Identif.): 351719.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias e destinatarias</em></p>
    <p>Poderán solicitar a axuda as persoas físicas ou xurídicas que exerzan a actividade de produción e/ou comercialización dos produtos subvencionables, cuxas empresas ou establecementos estean dados de alta no correspondente Rexistro Sanitario Oficial e que reúnan os requisitos establecidos nesta resolución.</p>
    <p>Será destinatario final da axuda o alumnado que asista regularmente aos centros ou establecementos escolares, administrados ou recoñecidos polas autoridades competentes da Comunidade Autónoma de Galicia, que pertenza aos seguintes niveis de ensino:</p>
    <p>a) Educación infantil.</p>
    <p>b) Educación primaria.</p>
    <p>c) Educación secundaria obrigatoria. </p>
    <p>Segundo. <em>Obxecto</em></p>
    <p>Esta resolución ten por obxecto establecer as bases reguladoras do réxime de axudas destinadas á subministración, incluída a loxística e repartición, ao alumnado de centros escolares na Comunidade Autónoma de Galicia de froitas frescas, castañas e leite líquido de consumo, recollidos na presente resolución, a convocatoria das ditas axudas para o curso escolar 2017/18 e a declaración de participación para o curso escolar 2018/19.</p>
    <p>Terceiro. <em>Bases reguladoras e convocatoria</em></p>
    <p>Resolución do 13 de xuño de 2017 pola que se regula o procedemento para a concesión das axudas para a subministración de froitas frescas, castañas e leite líquido de consumo ao alumnado de centros escolares e se convocan para o curso escolar 2017/18, e de convocatoria da declaración de participación para o curso escolar 2018/19. </p>
    <p>Cuarto. <em>Importe</em> </p>
    <p>O importe aplicable ao produto en euros/kg para a subministración e distribución, incluídos os custos de loxística e repartición, será o establecido no anexo I da resolución.</p>
    <p>Non obstante, cando as rutas de distribución supoñan máis de 350 quilómetros, poderase complementar o importe aplicable ao produto en euros/kg para cubrir gastos extra de transporte tal e como se establece na alínea c) do anexo I.</p>
    <p>Os importes do anexo I, excepto os gastos extra de transporte, incrementaranse ata un máximo dun 20 % para produtos avalados por réximes de calidade recoñecidos pola Unión Europea. </p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes de axuda será ata o 15 de setembro de 2017. </p>
    <p>Santiago de Compostela, 13 de xuño de 2017</p>
    <footer><p>Belén María do Campo Piñeiro<br>Directora do Fondo Galego de Garantía Agraria</p></footer>

