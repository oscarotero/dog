---
date: '2015-12-16'
id: G0244-111215-0001
page: 47049
number: 239
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 10 de decembro de 2015, da Dirección Xeral de Administración
  Local, pola que se procede a designar os membros e a facer pública a
  composición do xurado que analizará e valorará as solicitudes das entidades
  que aspiran aos Premios Coopera Galicia Entidades Locais correspondentes ao
  ano 2015.
range: Resolución
url: >-
  https://www.xunta.gal/dog/Publicados/2015/20151216/AnuncioG0244-111215-0001_gl.html
---
<p>En virtude da habilitación conferida pola disposición derradeira segunda da Orde do 30 de xullo de 2015 pola que se establecen as bases reguladoras e a convocatoria pública dos premios Coopera Galicia Entidades Locais 2015, para impulsar e difundir as iniciativas de asociacionismo municipal, mediante a distinción pública dos proxectos piloto de xestión compartida de servizos promovidos por agrupacións de concellos, mancomunidades, consorcios locais e áreas metropolitanas da Comunidade Autónoma de Galicia (DOG nº 152, do 12 de agosto), e de conformidade co establecido nos artigos 2.5, 4.6 e 7 da mesma orde, en relación coa composición do xurado encargado da análise e selección das solicitudes</p>
    <h2>DISPOÑO:</h2>
    <p>Primeiro. Designar os membros do xurado de selección que deberá analizar e valorar as solicitudes que concorren aos Premios Coopera Galicia Entidades Locais correspondentes ao ano 2015 e facer pública a súa composición, que é a que figura no anexo a esta resolución.</p>
    <p>Segundo. Esta resolución entrará en vigor o mesmo día da súa publicación.</p>
    <p>Santiago de Compostela, 10 de decembro de 2015</p>
    <footer><p>José Alberto Pazos Couñago<br>Director xeral de Administración Local</p></footer>
    <h2>ANEXO<br>Xurado</h2>
    <p>Presidente: José Alberto Pazos Couñago, director xeral de Administración Local.</p>
    <p>Vicepresidente: Alfredo García Rodríguez, presidente da Federación Galega de Municipios e Provincias (Fegamp).</p>
    <p>Vogais:</p>
    <p>Darío Campos Conde, presidente da Deputación Provincial de Lugo, por designación da Fegamp, en representación das deputacións provinciais.</p>
    <p>Alfonso Villares Bermúdez, alcalde do Cervo, por designación da Fegamp.</p>
    <p>Sandra González Álvarez, alcaldesa de Tomiño, por designación da Fegamp.</p>
    <p>Sonia Rodríguez-Campos González, directora da Escola Galega de Administración Pública, designada pola Dirección Xeral de Administración Local.</p>
    <p>José Manuel Pardellas Rivera, funcionario da Administración local con habilitación de carácter estatal, subescala de Intervención-Tesouraría, categoría superior, designado pola Dirección Xeral de Administración Local.</p>
    <p>Secretaria: Raquel Bahillo Varela, subdirectora xeral de Xestión e Cooperación Económica coas Entidades Locais da Dirección Xeral de Administración Local, que actuará con voz e sen voto.</p>

