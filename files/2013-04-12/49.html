---
date: '2013-04-12'
id: G0165-010413-0001
page: 11189
number: 71
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ACORDO do 26 de marzo de 2013, da Secretaría Xeral do Mar, polo que se someten
  a información pública o Plan director de acuicultura litoral e todos os
  documentos que o integran.
range: Acordo
url: >-
  https://www.xunta.gal/dog/Publicados/2013/20130412/AnuncioG0165-010413-0001_gl.html
---
<p>Para os efectos previstos no artigo 13 do Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, así como no artigo 7.5 da Lei 6/2007, do 11 de maio, sométense a información pública o Plan director de acuicultura litoral e todos os documentos que o integran.</p>
    <p>Para os efectos do artigo 10 da Lei 9/2006, do 28 de abril, sobre avaliación dos efectos de determinados plans e programas no ambiente, a fase de consulta sobre a versión preliminar do plan, que inclúe o informe de sustentabilidade ambiental, implica as seguintes actuacións: a) posta á disposición do público.</p>
    <p>A documentación estará dispoñible, co fin de que calquera persoa física ou xurídica poida examinala e presentar as alegacións que considere oportunas na Secretaría Xeral do Mar, San Caetano, s/n, Santiago de Compostela. Durante este prazo poderá consultarse nos seguintes enderezos:</p>
    <p>http://www.intecmar.org/esga/PDAL/Default.aspx</p>
    <p>http://www.intecmar.org/esga/PDAL/Cartografia.aspx</p>
    <p>O prazo de exposición e alegacións será de dous meses, contados a partir do día seguinte a aquel en que teña lugar a publicación deste anuncio no <em>Diario Oficial de Galicia,</em> para os efectos do proceso de avaliación ambiental estratéxica segundo a Lei 6/2007, do 11 de maio.</p>
    <p>Para os efectos do Decreto 80/2000, do 23 de marzo, será dun mes contado a partir do día seguinte a aquel en que teña lugar a publicación deste anuncio no <em>Diario Oficial de Galicia</em>.</p>
    <p>Santiago de Compostela, 26 de marzo de 2013</p>
    <footer><p>Juan Carlos Maneiro Cadillo<br>Secretario xeral do Mar</p></footer>

