---
date: '2019-10-21'
id: G2177-011019-0001
page: 46176
number: 200
agency: Xulgado de Primeira Instancia número 6 de Santiago de Compostela
section: V. Administración de xustiza.
title: EDICTO de notificación de sentenza (DCT 1704/2018).
range: Edicto
url: >-
  https://www.xunta.gal/dog/Publicados/2019/20191021/AnuncioG2177-011019-0001_gl.html
---
<p>DCT divorcio contencioso 1704/2018</p>
    <p>Procedemento orixe: /</p>
    <p>Sobre divorcio contencioso </p>
    <p>Demandante: Rita Pérez Salaño</p>
    <p>Procuradora: Beatriz Cerviño Gómez</p>
    <p>Demandado: Eliseo Rivadas Aller</p>
    <p>No procedemento de referencia foi ditada a sentenza cuxo encabezamento e parte dispositiva son do teor literal seguinte:</p>
    <p>«Sentenza n° 360/19.</p>
    <p>Santiago de Compostela, 19 de setembro de 2019.</p>
    <p>Vistos por min, Roberto Soto Sola, maxistrado xuíz titular do Xulgado de Primeira Instancia número 6 desta localidade e o seu partido xudicial, o presente xuízo de divorcio nº 1704/2018, promovido pola procuradora Sra. Cerviño Gómez, en nome e representación de Rita Pérez Salaño, asistida da letrada María Salomé Ramos Bueno contra Eliseo Rivadas Aller, maior de idade, indicada nos autos, declarado en rebeldía procesual e sen intervención da representante do Ministerio Fiscal ao non concorreren fillos menores de idade ou con capacidade modificada no citado matrimonio.</p>
    <p>Decido:</p>
    <p>Que, estimando integramente a demanda de divorcio interposta pola procuradora Sra. Cerviño Gómez, en nome e representación de Rita Pérez Salaño, asistida da letrada María Salomé Ramos Bueno contra Eliseo Rivadas Aller, maior de idade, indicada nos autos, declarado en rebeldía procesual e sen intervención da representante do Ministerio Fiscal ao non concorreren fillos menores de idade ou con capacidade modificada no citado matrimonio e, en consecuencia, procede debo decretar e decreto o divorcio do matrimonio contraído no 30.10.1993 en Ames, rexistrado no tomo 26, páxina 18, sección 2ª, do Rexistro Civil desa localidade, transcorrido máis de tres meses de matrimonio, a revogación de poderes que se outorgaron reciprocamente os cónxuxes e a atribución do uso do que fora domicilio conxugal á esposa conforme o acordado en sentenza de separación do 15.12.2003 do Xulgado de Primeira Instancia e Instrución número 2 de Santiago de Compostela en autos 409/2003.</p>
    <p>Firme a presente resolución, remítanse os oportunos oficios para as procedentes anotacións rexistrais. </p>
    <p>Non procede efectuar especial pronunciamento sobre as custas do presente proceso.</p>
    <p>Esta resolución non é firme e contra ela cabe interpor recurso de apelación nos prazos e termos previstos na vixente Lei de axuizamento civil para a súa resolución pola Audiencia Provincial da Coruña (arts. 458 e 776 Lei de axuizamento civil), logo de consignación de depósito previsto na D.A. 15ª da LOPX. </p>
    <p>Así o pronuncio, mando e asino por esta miña sentenza, Roberto Soto Sola, maxistrado xuíz titular do Xulgado de Primeira Instancia número 6 desta localidade e o seu partido xudicial.</p>
    <p>Publicación: lida e publicada a anterior resolución en audiencia pública polo xuíz que a ditou, no día da data; dou fe».</p>
    <p>E como consecuencia do ignorado paradoiro de Eliseo Rivadas Aller, expídese este edicto para que sirva de cédula de notificación.</p>
    <p>Santiago de Compostela, 20 de setembro de 2019</p>
    <footer><p>A letrada da Administración de xustiza</p></footer>

