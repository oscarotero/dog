---
date: '2000-07-06'
id: D806
page: 10
number: 131
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Orde do 30 de xuño de 2000 sobre delegación de atribucións nos delegados
  provinciais para a sinatura dos convenios que se formalicen para a realización
  de prácticas non laborais en empresas, ó abeiro da Orde do 17 de novembro de
  1999 que contén a programación dos cursos do Plan FIP do ano 2000.
range: Orde
url: 'https://www.xunta.gal/dog/Publicados/2000/20000706/AnuncioD806_gl.html'
---
<p>O achegamento da Administración ós administrados mediante o establecemento dos centros de decisión no lugar onde se producen as necesidades diarias é un dos principios constitucionais que deben guia-la actuación das administracións públicas co fin de acadar unha xestión máis rápida, áxil e eficaz que redunde en beneficio daqueles.</p>
<p>Na súa virtude, facendo uso das facultades que me confiren os artigos 43.3º e 44 da Lei 1/1983, do 22 de xuño, da Xunta e do seu presidente, na redacción dada pola Lei 11/1988, do 20 de outubro, e o artigo 13 da Lei 30/1992, do 26 de novembro, de réxime xurídico das administracións públicas e do procedemento administrativo común,</p>
<p>DISPOÑO:</p>
<p>Artigo 1º</p>
<p>Delégase nos delegados provinciais da Consellería de Familia e Promoción do Emprego, Muller e Xuventude, no seu respectivo ámbito territorial, e con vixencia exclusiva para a programación de cursos do Plan FIP do ano 2000, a sinatura dos con</p>
<p>venios específicos, que se formalizarán para a realización das prácticas non laborais reguladas no artigo 14 da Orde do 17 de novembro de 1999 pola que se establece a convocatoria pública para a programación de cursos do Plan Nacional de Formación e Inserción Profesional na Comunidade Autónoma de Galicia correspondentes ó exercicio do ano 2000.</p>
<p>Artigo 2º</p>
<p>Os convenios que se asinen facendo uso da delegación contida na presente orde farán constar expresamente esta circunstancia e consideraranse asinados pola autoridade que os conferiu.</p>
<p>Artigo 3º</p>
<p>A conselleira poderá, en calquera momento, revogar e avoca-lo exercicio das competencias delegadas nesta orde, da que quedan excluídos, en todo caso, os supostos previstos no artigo 13.2º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 30 de xuño de 2000.</p>
<p>Manuela López Besteiro</p>
<p>Conselleira de Familia e Promoción</p>
<p>do Emprego, Muller e Xuventude</p>

