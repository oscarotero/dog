---
date: '1995-12-19'
id: 6A8E
page: 9
number: 241
agency: CONCELLO DE PONTEVEDRA
section: VI. ANUNCIOS
title: >-
  Resolución do 3 de novembro de 1995 pola que se someten a información pública
  os pregos de prescricións técnicas e cláusulas administrativas particulares e
  se anuncia o procedemento aberto para a adxudicación, mediante concurso, da
  construcción e explotación dunha rede de comunicación por cable no termo
  municipal de Pontevedra.
range: Resolución
url: 'https://www.xunta.gal/dog/Publicados/1995/19951219/Anuncio6A8E_gl.html'
---
<p>Obxecto: o obxecto do concurso público é a concesión da necesaria ocupación e uso dos bens de dominio público municipal que sexan necesarios para a construcción dunha rede de cable no ámbito que se sinala e a súa explotación mediante a provisión por medio dela dos servicios que se detallan no prego de condicións técnicas.</p>
<p>Ámbito: o ámbito do concurso será o termo municipal de Pontevedra.</p>
<p>Canon: o concesionario aboará ó concello un canon anual mínimo do 2% dos ingresos brutos xerados pola explotación directa ou indirecta dos servicios que se presten a través da rede de cable obxecto da concesión. O concesionario porá a disposición do concello como parte das compensacións</p>
<p>pola concesión de uso do dominio público, cando menos, unha canle de televisión e unha de radio, sen custo ningún para o concello.</p>
<p>Tarifas: as empresas concursantes presentarán un cadro de tarifas máximas e calquera outra mellora que consideren conveniente.</p>
<p>Garantía provisional: será requisito necesario para participar no concurso acredita-la previa constitución na tesourería do concello, dunha garantía provisoinal na contía de 10.000.000 (dez millóns) de ptas., en calquera das formas admitidas no artigo 36.1º da Lei 13/1995.</p>
<p>Documentación: a esixida na base sexta do prego de cláusulas administrativas particulares.</p>
<p>Presentación de proposicións: as ofertas deberanse presentar por triplicado nun sobre cerrado e lacrado que conterá os tres sobres nomeados na base 6ª ó que acompañará unha carta de presentación que identifique con claridade a empresa ou agrupación concursante, no rexistro xeral deste concello, durante un prazo de cinco meses, contados desde o día seguinte ó da publicación deste anuncio no Diario Oficial de Galicia.</p>
<p>Apertura de proposicións: o acto de apertura de proposicións económicas será público e terá lugar ás 12 horas do día seguinte hábil ó da terminación do prazo de presentación de ofertas; se coincidise cun sábado a apertura tería lugar o seguinte día hábil.</p>
<p>Modelo de proposición: axustarase ó modelo oficial que figura no prego de cláusulas administrativas particulares.</p>
<p>Información pública: os pregos de prescricións técnicas e cláusulas administrativas particulares para a construcción e explotación dunha rede por cable no termo municipal de Pontevedra, aprobados polo Pleno da Corporación, na sesión ordinaria que tivo lugar o día 26 de outubro de 1995, sométense a información pública, simultaneamente coa convocatoria da licitación, polo período de trinta días hábiles, contados desde o día seguinte ó da súa publicación no Diario Oficial de Galicia, que se poderán examinar na Unidade de Contratación e Patrimonio da Secretaría Xeral; no suposto de que se presentasen reclamacións contra os pregos aprobados, a licitación (acto de apertura de proposicións), posporase ata que aquelas se resolvan polo Pleno da Corporación, que o fará no prazo sinalado no artigo 90 da Lei 13/1995.</p>
<p>Pontevedra, 3 de novembro de 1995.</p>
<p>Juan Luis Pedrosa Fernández</p>
<p>Alcalde</p>
<p>Julio Dapena Outomuro</p>
<p>Secretario xeral</p>

