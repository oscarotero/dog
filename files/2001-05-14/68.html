---
date: '2001-05-14'
id: 81DA
page: 6
number: 92
agency: CONCELLO DE FERROL
section: VI. ANUNCIOS
title: Base do XVII Concurso Internacional de Piano Cidade de Ferrol.
range: Base
url: 'https://www.xunta.gal/dog/Publicados/2001/20010514/Anuncio81DA_gl.html'
---
<p>1. O Concello de Ferrol (Galicia-España), organiza o XVII Concurso Internacional de Piano Cidade de Ferrol os días 11, 12, 13 e 14 de xullo de 2001, incluído na programación do 10º Festival de Música de Ferrol.</p>
<p>2. Poderán participar neste concurso pianistas de calquera nacionalidade, agás os que teñan cumpridos os 30 anos o día 11 de xullo de 2001 ou obtido o primeiro premio en anos anteriores.</p>
<p>3. O prazo de admisión de solicitudes finalizará o día 30 de xuño do 2001. As solicitudes enviaranse a:</p>
<p>Concello de Ferrol.</p>
<p>Concurso Internacional de Piano-Cidade de Ferrol.</p>
<p>(Concellería de Cultura).</p>
<p>Praza de Armas, s/n.</p>
<p>1402 Ferrol (Galicia-España).</p>
<p>Teléfono: 981 33 67 30; 981 33 67 25; fax: 981 33 67 56.</p>
<p>Para máis información no correo electrónico: (E-mail): cultura*ferrol-concello.es e a través da Internet: páxina web concello.(www.ferrol-concello.es).</p>
<p>O concursante deberá aboar 5.000 pesetas por dereitos de inscrición á conta corrente do concello en Caixa Galicia número 2091-0200-07-311-0000297.</p>
<p>4. O boletín de inscrición pode ser substuído por carta asinada polo interesado, na que faga constar:</p>
<p>a) Nome, apelidos, idade, residencia e nacionalidade.</p>
<p>b) Centro ou centros nos que cursou os estudios, premios acadados nas súas actividades musicais e un breve curriculum da súa vida musical.</p>
<p>c) Títulos e autores das obras elixidas.</p>
<p>d) Que coñece as bases deste concurso, está conforme con elas e acepta as decisións do xurado.</p>
<p>e) Acredita-lo pagamento dos dereitos de inscrición.</p>
<p>5. O concurso constará de tres probas: eliminatoria, semifinal e a final coa orquestra Real Filharmonía de Galicia.</p>
<p>6. Tódalas probas se interpretarán de memoria.</p>
<p>7. Antes de tomaren parte no concurso, os intérpretes presentarán un documento oficial (documento nacional de identidade, pasaporte ou similar) que garanta a súa identidade.</p>
<p>8. As probas darán comezo o día 11 de xullo de 2001 e rematarán o 14, no que se fará pública e a decisión do xurado, entregándose o importe dos premios e un diploma acreditativo dos premios obtidos.</p>
<p>9. O veredicto do xurado será inapelable.</p>
<p>10. Os concursantes presentaranse ata as 20 horas do día 10 de xullo no centro Torrente Ballester, r/ Concepción Arenal s/n (tlf. 981 35 90 00) momento no que se realizará o sorteo da actuación dos pianistas participantes.</p>
<p>11. A proba eliminatoria comeza ás 9 horas do día 11 de xullo.</p>
<p>12. Ningunha obra pode ser repetida ó longo das probas.</p>
<p>13. Os premios, suxeitos-se procede-ás retencións legalmente establecidas, serán os seguintes:</p>
<p>* Primeiro premio Cidade de Ferrol:</p>
<p>-1.300.000 pesetas (impostos incluídos).</p>
<p>-2 concertos coa orquestra Real Filharmonía de Galicia.</p>
<p>-1 recital na Sociedade Filharmónica de Ferrol.</p>
<p>-1 recital na Sociedade Filharmónica da Coruña.</p>
<p>-1 bolsa de estudios para o curso Música en Compostela.</p>
<p>* Segundo premio J. Arriola:</p>
<p>-650.000 pesetas (impostos incluídos).</p>
<p>-4 recitais na rede galega de teatros e auditorios patrocinados polo Instituto Galego das Artes Escénicas e Musicais (IGAEM).</p>
<p>-Media bolsa de estudios para o curso Música en Compostela.</p>
<p>* Terceiro premio Xoán Viaño:</p>
<p>-300.000 pesetas (impostos incluídos).</p>
<p>-2 recitais na rede galega de teatros e auditorios patrocinados polo Instituto Galego das Artes Escénicas e Musiciais (IGAEM).</p>
<p>-Media bolsa de estudios para o curso Música en Compostela.</p>
<p>* Premio IGAEM:</p>
<p>-O IGAEM premia o mellor intérprete galego que participe no concurso con 300.000 pesetas (impostos incluídos), gasto que suplirá previamente o concello.</p>
<p>-4 Recitais na rede galega de teatros e auditorios patrocinados polo Instituto Galego das Artes Escénicas e Musicais (IGAEM).</p>
<p>* Premio Gregorio Baudot de 300.000 pesetas (impostos incluidos) ó mellor intérprete español que participase na semifinal.</p>
<p>*Premio Pizzicato de 300.000 pestas (impostos incluídos) ó mellor intérprete de música española.</p>
<p>* Premio do público: o Concello de Ferrol ofrécelle unha peza de ourivería ó gañador do premio designado polo público mediante votación.</p>
<p>O concello entregará unha bolsa pola cantidade global de 300.000 pesetas para repartir entre os concursantes semifinalistas que non entren na final.</p>
<p>Nota: o caché dos concertos e recitais queda fixado en 100.000 pesetas cada un polas entidades patrocinadoras.</p>
<p>14. O presidente do concurso queda facultado para a adaptación destas bases ás necesidades de organización, sen que, en ningún caso, tales adaptacións poidan supor unha modificación substancial do seu contido.</p>
<p>Obras:</p>
<p>-Eliminatoria:</p>
<p>1. Un preludio e fuga do clavecín ben temporado, de J.S. Bach.</p>
<p>2. Un estudio, de Chopin ou Liszt.</p>
<p>3. Un estudio, de Scriabin ou Rachmaninov.</p>
<p>4. Un estudio, a elixir de Debussy, Bartoky, Stravinsky.</p>
<p>-Semifinal:</p>
<p>Un recital dun máximo de 45 minutos que incluirá obrigatoriamente:</p>
<p>a) Unha obra clásica ou romántica de importancia musical e pianística.</p>
<p>b) Unha obra española.</p>
<p>c) Unha obra de libre escolla do século XX (se é contemporánea, o concursante fará entrega da partitura).</p>
<p>-Final:</p>
<p>Un concerto para piano e orquestra a escoller entre os de Mozart (concertos números 20, 21 e 27); Beethoven (concertos números 1, 3 e 4); Chopin (concerto nº 1); Brahms (concerto nº 1).</p>
<p>15. O comité organizador será presidido polo alcalde do Concello de Ferrol ou concelleiro en quen delegue e por personalidades de recoñecido prestixio no mundo das artes musicais escollidos pola Comisión de Ccultura do Concello de Ferrol, por proposta do seu presidente.</p>
<p>Xaime Bello Costa</p>
<p>Alcalde</p>

