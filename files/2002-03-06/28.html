---
date: '2002-03-06'
id: 3DD2
page: 3
number: 47
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 22 de febreiro de 2002, da Dirección Xeral de Industria, Enerxía
  e Minas, pola que se autorizan as instalacións electromecánicas e se aproba o
  proxecto de execución de modificación do aproveitamento hidroeléctrico no río
  Arnoia, Central da Arnoia, termo municipal da Arnoia, provincia de Ourense.
range: Resolución
url: 'https://www.xunta.gal/dog/Publicados/2002/20020306/Anuncio3DD2_gl.html'
---
<p>Visto o escrito presentado por José Luis Zapata Pinar, en nome e representación da sociedade Unión Fenosa Generación, S.A., con DNI nº 51440250-Z e con domicilio na rúa Capitán Haya, nº 53, 28020 Madrid, no que solicita autorización administrativa e a aprobación do proxecto de execución da modificación do aproveitamento hidroeléctrico no río Arnoia, Central da Arnoia, no termo municipal da Arnoia, provincia de Ourense, resultan os seguintes</p>
<p>Antecedentes de feito.</p>
<p>Primeiro.-O 29 de outubro de 1991, a Confederación Hidrográfica del Norte resolve aprobar a favor de Unión Eléctrica Fenosa, S.A. a transferencia dun aproveitamento hidroeléctrico de 2.200 l/s de auga do río Arnoia, denominado Central da Arnoia, no lugar denominado A Peneda, no concello da Arnoia.</p>
<p>Segundo.-Por Resolución do 30 de xullo de 1992 da Confederación Hidrográfica del Norte, tomou en razón o arrendamento a sociedade Empresa Hidroeléctrica Giesta, S.L. dun aproveitamento de 2.200 l/s de auga do río Arnoia, da que é titular a sociedade Unión Eléctrica Fenosa, S.A.</p>
<p>Terceiro.-Por Resolución do 7 de xullo de 1993 da Confederación Hidrográfica del Norte autorizóuselle á empresa Unión Eléctrica Fenosa, S.A., a rehabilitación e modernización dun aproveitamento de 2.200 l/s de auga do río Arnoia, con destino á producción de enerxía eléctrica, Central da Arnoia.</p>
<p>Cuarto.-A Dirección Xeral de Industria, por Resolución do 15 de outubro de 1993, publicada no DOG do 29 de decembro, concede a autorización administrativa e aproba o proxecto de execución das instalacións electromecánicas da Central Hidroeléctrica da Arnoia.</p>
<p>Quinto.-O 19 de setembro de 2000, José Luis Zapata Pinar, en nome e representación de Unión Fenosa Generación, S.A., solicitou a autorización administrativa e aprobación do proxecto de execución da modificación da Central Hidroeléctrica da Arnoia, achegando a documentación establecida para o efecto polo Decreto 2617/1966, do 20 de outubro, sobre autorización de instalacións eléctricas, de aplicación a este expediente en virtude do disposto na disposición transitoria décimo primeira do Real decreto 1955/2000, do 1 de decembro, polo que se regulan as actividades de transporte, distribución, comercialización, abastecemento e procedementos de autorización de instalacións de enerxía eléctrica e o Real decreto 916/1985, do 25 de maio, modificado polo Real decreto 249/1988, do 18 de marzo.</p>
<p>Sexto.-O proxecto de ampliación da Central Hidroeléctrica da Arnoia someteuse a información pública para os efectos previstos no Decreto 2617/1966, do 20 de outubro, e o Decreto 205/1995, do 6 de xullo, xa mencionados, mediante resolución da Delegación Provincial de Industria de Ourense do 13 de outubro de 2000, publicada no BOP de Ourense do 31 de outubro de 2000 e no DOG do 7 de novembro de 2000.</p>
<p>Durante o período de información pública presentáronse alegacións, as cales no afectaban as instalacións electromecánicas.</p>
<p>Sétimo.-Por resolución ministerial da Subdirección Xeral de Xestión do Dominio Público Hidráulico, con data do 14 de febreiro de 2002, outorgouse a favor de Unión Fenosa Generación, S.A. unha ampliación de concesión para aproveitar 25.000 l/s de auga do río Arnoia, no termo municipal da Arnoia, provincia de Ourense, con destino a producción de enerxía eléctrica.</p>
<p>Oitavo.-As instalacións electromecánicas da central hidroeléctrica do río Arnoia, Central da Arnoia, segundo o seu proxecto de execución, asinado polo enxeñeiro industrial Fernando Iglesias Navarro e visado polo Colexio de Enxeñeiros Industriais de Galicia co número de rexistro 497/2000, teñen as seguintes características:</p>
<p>-Galería de presión de 712,305 m de lonxitude, 12,36 m de sección e 6,43% de pendente.</p>
<p>-Caudal máximo derivado: 25.000 l/s.</p>
<p>-Salto bruto: 51,51 m.</p>
<p>-Tres turbinas tipo Francis de eixe vertical de 750, 750 e 375 r.p.m., e de 3.500, 5.500 e 16.000 l/s respectivamente.</p>
<p>-Tres xeradores síncronos de 6.500, 2.100 e 1.400 kVA de potencia, 50 Hz de frecuencia e tensión de xeración de 0,6 kV.</p>
<p>-Un transformador de potencia de 13,5 MVA e relación de transformación 0,6/20 kV.</p>
<p>-Instalacións de protección, manobra, mando sinalización, medida e interconexión coa liña da empresa distribuidora.</p>
<p>Noveno.-A Delegación Provincial da Consellería de Industria e Comercio de Ourense emitiu informe favorable, propoñendo a autorización administrativa e aprobación do proxecto de execución.</p>
<p>Fundamentos de dereito.</p>
<p>Primeiro.-A Dirección Xeral de Industria, Enerxía e Minas é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, e o Decreto 15/2002, do 24 de xaneiro, polo que se establece a estructura orgánica da Consellería de Industria e Comercio, en relación co Real decreto 1955/2000, do 1 de decembro, e o Real decreto 916/1985, do 25 de maio, modificado polo Real decreto 249/1988, do 18 de marzo.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>-Autorizar administrativamente a modificación do aproveitamento hidroeléctrico do río Arnoia, Central da Arnoia, no termo municipal da Arnoia, provincia de Ourense.</p>
<p>-Aproba-lo proxecto de execución das instalacións electromecánicas da citada central hidroeléctrica.</p>
<p>Queda obrigada a empresa titular da instalación a notifica-lo comezo e remate das obras para a súa inspección e posta en marcha, podendo a Administración autonómica deixar sen efecto esta resolución, despois do oportuno expediente, no momento que observe incumprimento dos regulamentos, condicionantes técnicos e de seguridade e medidas correctoras establecidas polos organismos e entidades que constan no expediente deste aproveitamento hidroeléctrico.</p>
<p>Contra esta resolución, que non é definitiva en vía administrativa, poderá interpoñer recurso de alzada, ante o conselleiro de Industria e Comercio da Xunta de Galicia, no prazo dun mes contado a partir do día seguinte ó da súa publicación no Diario Oficial de Galicia.</p>
<p>Santiago de Compostela, 22 de febreiro de 2002.</p>
<p>Ramón Ordás Badía</p>
<p>Director xeral de Industria, Enerxía e Minas</p>

