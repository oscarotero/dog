---
date: '2014-12-11'
id: C141-271114-0001
page: 50946
number: 237
agency: Portos de Galicia
section: VI. Anuncios. a) Administración autonómica.
title: >-
  CÉDULA do 26 de novembro de 2014 pola que se notifica a resolución do
  expediente de caducidade de autorización temporal de atracada co número P6-12B
  das instalacións náutico-deportivas do porto de Ribadeo.
range: Cédula
url: >-
  https://www.xunta.gal/dog/Publicados/2014/20141211/AnuncioC141-271114-0001_gl.html
---
<p>Con data do 19 de novembro de 2014, o presidente de Portos de Galicia, ao abeiro do establecido no artigo 40.2.b) do Decreto 130/2013, do 1 de agosto, polo que se regula a explotación dos portos deportivos e das zonas portuarias de uso náutico-deportivo de competencia da Comunidade Autónoma de Galicia, resolveu decretar a caducidade da autorización temporal de atracada que se cita con anterioridade, da que é titular Santiago Fernández-Reinante Salvatierra.</p>
    <p>Intentada a notificación da resolución no enderezo que consta no expediente sito na avda. de Asturias, 21, 3º C, de Ribadeo, provincia de Lugo, a través do servizo de Correos, e non sendo posible a súa práctica, de conformidade co disposto no artigo 59.4º da Lei 30/1992, notifícase mediante a publicación no <em>Diario Oficial de Galicia</em> e exposición no taboleiro de edictos do Concello de Ribadeo a presente resolución de expediente de caducidade da autorización temporal de atracada.</p>
    <p>A resolución emítese pola concorrencia da causa de caducidade prevista no artigo 40.1.b) do Decreto 130/2013, por estaren pendentes de aboamento en período executivo as liquidacións da taxa portuaria X-5, embarcacións deportivas e de lecer, correspondentes á totalidade do ano 2012 e ao primeiro semestre do ano 2013.</p>
    <p>A resolución de caducidade determina a extinción da autorización, a prohibición de uso da praza de atracada e obriga de retirar a embarcación nun prazo máximo de 15 días contados desde a publicación da cédula no <em>Diario Oficial de Galicia</em> e no taboleiro de edictos do Concello de Ribadeo. </p>
    <p>En caso de incumprimento, a embarcación será retirada e depositada en seco de maneira subsidiaria e por conta do propietario por Portos de Galicia, que pasará por iso o oportuno custo, e que non asumirá responsabilidade ningunha derivada dos danos ou deméritos que poida sufrir a embarcación.</p>
    <p>A presente resolución esgota a vía administrativa, e contra ela poderá interpoñerse recurso contencioso-administrativo nun prazo máximo de dous meses contados desde a súa publicación ante o Xulgado do Contencioso-Administrativo de Santiago de Compostela que corresponda ou recurso potestativo de reposición perante esta Presidencia nun prazo dun mes contado desde a mesma data.</p>
    <p>E para que conste e sirva de notificación, e en cumprimento do disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo a presente cédula.</p>
    <p>Santiago de Compostela, 26 de novembro de 2014</p>
    <footer><p>José Juan Durán Hermida<br>Presidente de Portos de Galicia</p></footer>

