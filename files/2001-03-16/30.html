---
date: '2001-03-16'
id: 420A
page: 3
number: 54
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 10 de xaneiro de 2001, da Delegación Provincial de Lugo, pola
  que se realiza a publicidade do Acordo do 27 de novembro de 2000, da Dirección
  Xeral de Calidade e Avaliación Ambiental, no que se formula a declaración de
  impacto ambiental do proxecto único de explotación da mina Conchitina.
range: Resolución
url: 'https://www.xunta.gal/dog/Publicados/2001/20010316/Anuncio420A_gl.html'
---
<p>Visto o artigo 4.7º do Decreto 442/1992, do 13 de setembro (DOG nº 188, do 25 de setembro), de avaliación de impacto ambiental para Galicia, o delegado provincial da Consellería de Industria e Comercio de Lugo</p>
<p>RESOLVE:</p>
<p>Dar publicidade mediante a presente publicación ó Acordo do 27 de novembro de 2000, da Dirección</p>
<p>Xeral de Calidade e Avaliación Ambiental, pola que se formula a declaración de impacto ambiental da mina Conchitina para a extracción de cuarzo que se encontra nos terreos da concesión de explotación Conchitina, nº 4980, as súas demasías e do permiso de investigación Conchitina 2, nº 5701, sita en terreos do termo municipal do Vicedo, provincia de Lugo, promovido por Cuarzos Industriales, S.A.</p>
<p>A mencionada declaración refírese, en exclusiva, a unha superficie total alterada de 36,3 ha, dentro do espacio solicitado, incluída no perímetro delimitado polas seguintes coordenadas extremas (UTM): en x, 605.036 e 606.820, en y, 4.839.797 e 4.838.764 (do polígono norte); en x, 607.475 e 608.013, en y, 4.840.277 e 4.840.019 (do polígono sur); foi incorporada ós expedientes da concesión Conchitina, nº 4980, as súas demasías e da concesión derivada do permiso de investigación Conchitina 2, nº 5701 e encóntrase ó dispor de calquera interesado nesta delegación provincial.</p>
<p>Lugo, 10 de xaneiro de 2001.</p>
<p>Jesús Bendaña Suárez</p>
<p>Delegado provincial de Lugo</p>

