---
date: '2001-03-16'
id: 41D6
page: 3
number: 54
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: IV. OPOSICIÓNS E CONCURSOS
title: >-
  Orde do 5 de marzo de 2001 pola que se resolve a convocatoria para a
  provisión, polo sistema de libre designación, dun posto de traballo vacante no
  Servicio Galego de Promoción da Igualdade do Home e da Muller, anunciada por
  orde da Consellería de Familia e Promoción do Emprego, Muller e Xuventude, do
  12 de decembro de 2000 (Diario Oficial de Galicia número 247, do 22 de
  decembro).
range: Orde
url: 'https://www.xunta.gal/dog/Publicados/2001/20010316/Anuncio41D6_gl.html'
---
<p>Convocada a provisión, polo sistema de libre designación, dun posto de traballo vacante no Servicio Galego de Promoción da Igualdade do Home e da Muller, mediante orde da Consellería de Familia e Promoción do Emprego, Muller e Xuventude do 12 de decembro de 2000 (DOG nº 247, do 22 de decembro), de conformidade co establecido nas bases quinta e sexta da referida orde, esta consellería</p>
<p>RESOLVE:</p>
<p>Primeiro.-Adxudicarlle destino, no posto de traballo que se indica, ó funcionario que se expresa no anexo desta orde, seleccionado conforme o establecido nas bases da convocatoria, realizada por orde desta consellería do 12 de decembro de 2000.</p>
<p>Segundo.-O cesamento no actual destino do funcionario que obtivo praza producirase no prazo de tres días, contados a partir do seguinte ó da data da publicación desta orde no Diario Oficial de Galicia.</p>
<p>Se na data na que debe cesar no seu destino o funcionario está desfrutando un período de licencia, vacacións ou permiso, o prazo para efectualo empezará a contar a partir do día seguinte ó da súa incorporación.</p>
<p>A toma de posesión da praza adxudicada deberase realizar no prazo dos tres días seguintes ó do cesamento, de tratarse da mesma localidade na que actualmente presta os seus servicios o funcionario, ou no prazo dun mes, de tratarse de distinta localidade, conforme o establecido no artigo 14 do Decreto 93/1991, do 20 de marzo.</p>
<p>Terceiro.-O xefe do centro no que cause baixa o funcionario, así como o daquel no que obteña destino, consignarán no título administrativo, dentro do prazo sinalado no parágrafo anterior, as correspondentes dilixencias de cesamento e toma de posesión, das que se dará traslado, mediante copia, á Dirección Xeral da Función Pública.</p>
<p>Cuarto.-Contra esta orde, que esgota a vía administrativa, os interesados poderán interpoñer recurso potestativo de reposición perante esta conselleira, no prazo dun mes contado desde o día seguinte ó da súa publicación no DOG, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente perante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 5 de marzo de 2001.</p>
<p>Manuela López Besteiro</p>
<p>Conselleira de Familia e Promoción do Emprego,</p>
<p>Muller e Xuventude</p>
<p>ANEXO</p>
<p>NRP: 1060081035 A6317.</p>
<p>Grupo: B.</p>
<p>Apelidos e nome: Campa García, Javier.</p>
<p>Código do posto: FA.A01.00.000.15770.014.</p>
<p>Denominación: Servicio de Cooperación, Estudios e Programas.</p>
<p>Nivel: 28.</p>
<p>Dependencia: Servicio Galego de Promoción da Igualdade do Home e da Muller.</p>
<p>Localidade: Santiago de Compostela.</p>

