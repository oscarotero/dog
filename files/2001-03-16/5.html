---
date: '2001-03-16'
id: 419E
page: 3
number: 54
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Resolución do 27 de febreiro de 2001, da Dirección Xeral de Producción
  Agropecuaria, pola que se convocan cursos de aplicador/manipulador de
  praguicidas de usos fitosanitario e gandeiro.
range: Resolución
url: 'https://www.xunta.gal/dog/Publicados/2001/20010316/Anuncio419E_gl.html'
---
<p>A Orde do 30 de xullo de 1997, conxunta das consellerías de Agricultura, Gandería e Montes e de Sanidade e Servicios Sociais, pola que se establece na Comunidade Autónoma de Galicia a normativa reguladora para a homologación de cursos de capacitación para realizar tratamentos con praguicidas, así como para a obtención do carné de manipuladores destes productos, establece no seu artigo 9 a obrigatoriedade de que o organismo oficial responsable publique no Diario Oficial de Galicia a información correspondente a cada curso que vaia celebrar.</p>
<p>En consecuencia, anúnciase a convocatoria de 15 cursos de aplicador/manipulador de praguicidas de</p>
<p>usos fitosanitario e gandeiro que se celebrarán de acordo coas seguintes bases:</p>
<p>1. Clase e número de cursos que se vai impartir:</p>
<p>a) 14 cursos de aplicador/manipulador de productos fitosanitarios e de uso gandeiro. Nivel básico.</p>
<p>b) 1 curso de aplicador/manipulador de productos fitosanitarios e de uso gandeiro. Nivel cualificado.</p>
<p>2. Datos do organismo organizador:</p>
<p>O organismo organizador será o Servicio de Sanidade Vexetal da Subdirección Xeral de Sanidade e Producción Vexetal.</p>
<p>3. Obxectivos dos cursos:</p>
<p>Acadar unha formación axeitada para o persoal dos establecementos e empresas que manipulen ou presten servicios de tratamentos con praguicidas fitosanitarios ou de uso gandeiro, co obxecto de que poidan obte-lo carné de manipulador destes productos de nivel básico, cualificado ou especial, segundo corresponda, que os capacite para exerce-la actividade de aplicador ou responsable de tratamentos.</p>
<p>4. Destinatarios:</p>
<p>a) Destinatarios: persoal de establecementos e servicios praguicidas, aplicadores, agricultores e público en xeral.</p>
<p>b) Nº de prazas: o número de alumnos que poderá participar por curso será de 30 como máximo.</p>
<p>Criterios de selección: o solicitante deberá ter alomenos 18 anos.</p>
<p>Na selección terán prioridade, sempre que o xustifiquen documentalmente, o persoal de establecementos de venda e o dos almacéns comunitarios e outros almacéns recollidos no artigo 4º, puntos 1.4, 1.5, 1.6, e 1.7 da Orde do 8 de abril de 1996, conxunta das consellerías de Agricultura, Gandería e Montes e de Sanidade e Servicios Sociais, pola que se crea o Rexistro Oficial de Establecementos e Servicios Praguicidas e se dictan normas para a inscrición nel na Comunidade Autónoma de Galicia, para os cursos de niveis básico e cualificado das letras A e B do anexo III. Para os cursos de nivel básico da letra C do anexo III terán preferencia os solicitantes que estean traballando en instalacións de madeiras con productos fitosanitarios nas que se faga tratamento.</p>
<p>Os solicitantes que non teñan estudios que validen o nivel básico (xustificado documentalmente) terán que ter realizado este nivel, para poder solicita-los cursos de nivel cualificado.</p>
<p>5. Celebración: os centros, lugares e datas de celebración dos cursos figuran no anexo III desta resolución.</p>
<p>Duración e horario:</p>
<p>-Cursos de nivel básico: 21 horas lectivas distribuídas en 13 horas de clases teóricas e 8 de clases prácticas.</p>
<p>-Cursos de nivel cualificado: 60 horas lectivas distribuídas en 35 horas de clases teóricas e 25 de clases prácticas.</p>
<p>O horario dos cursos será de: 16 a 20 horas de luns a xoves e de 9 a 14 horas do venres.</p>
<p>6. Programa:</p>
<p>Os temarios que se impartirán son os que figuran no anexo II.</p>
<p>7. Coordinador técnico do curso:</p>
<p>De acordo coa facultade conferida no artigo 10 da Orde do 30 de xullo de 1997, a coordinación do curso será realizada polo persoal técnico do Servicio de Sanidade Vexetal da Subdirección Xeral de Sanidade e Producción Vexetal.</p>
<p>8. Solicitudes e inscrición:</p>
<p>a) Documentación: o persoal que desexe participar neste curso deberá presentar cuberta a solicitude que figura como anexo I xunto cunha fotocopia compulsada do DNI e, se é o caso, certificación do organismo ou servicio de praguicidas especificando o labor que desenvolve o solicitante nel.</p>
<p>A documentación sinalada anteriormente presentarase nos rexistros xerais da Consellería de Agricultura, Gandería e Política Agroalimentaria en horario de 9 a 14 horas, ou en calquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>O prazo de presentación de instancias rematará 15 días naturais antes da data de comezo de cada curso. Para os cursos que se desenvolvan no mes de marzo o prazo rematará tres días antes do seu comezo.</p>
<p>b) Admisión: a relación de solicitantes admitidos exporase no taboleiro de anuncios do organismo convocante, no prazo de 5 días naturais, contados a partir do seguinte ó da finalización do prazo de inscrición, excepto para os cursos que se celebren en marzo, nos que a exposición se realizará o día seguinte ó do remate do prazo de presentación de instancias.</p>
<p>9. Certificado de superación do curso:</p>
<p>É obrigatoria a asistencia a tódalas sesións do curso. Rematado este, a entidade organizadora realizará as probas pertinentes que avalen os coñecementos adquiridos polo alumno e en caso de superalas expedirase o certificado co que poderá solicitarlle á Dirección Xeral de Producción Agropecuaria o carné de manipulador de productos fitosanitarios do nivel cursado, que é o único documento válido para poder exercer-la actividade e para os efectos de inspección por parte dos organismos oficiais correspondentes.</p>
<p>Santiago de Compostela, 27 de febreiro de 2001.</p>
<p>Manuel Díaz Cano</p>
<p>Director xeral de Producción Agropecuaria</p>
<p>ANEXO II</p>
<p>A) Programa do curso para os productos fitosanitarios e de uso gandeiro. Nivel básico.</p>
<p>1. Praguicidas: descrición e xeneralidades.</p>
<p>2. Riscos derivados da utilización dos praguicidas.</p>
<p>3. Perigosidade dos praguicidas para a saúde. Intoxicacións.</p>
<p>4. Práctica da protección fitosanitaria. Relación traballo-saúde, primeiros auxilios en caso de intoxicación.</p>
<p>5. Medidas preventivas e protectoras para evita-lo risco de uso de praguicidas.</p>
<p>6. Boa práctica fitosanitaria. Protección do ambiente e normas legais.</p>
<p>7. Exercicios prácticos.</p>
<p>8. Proba de avaliación.</p>
<p>Mínimo de horas lectivas: 21.</p>
<p>B) Programa do curso para os productos fitosanitarios e de uso gandeiro. Nivel cualificado.</p>
<p>1. Os inimigos dos cultivos e os danos que producen.</p>
<p>2. Procedementos de protección dos cultivos.</p>
<p>3. Praguicidas químicos: composición, formulacións.</p>
<p>4. Maquinarias de aplicación de praguicidas: tipos, conservación e regulación.</p>
<p>5. Boas prácticas agrícolas.</p>
<p>6. Riscos derivados da utilización dos praguicidas.</p>
<p>7. Perigosidade dos praguicidas para a saúde. Intoxicacións.</p>
<p>8. Práctica da protección fitosanitaria. Relación traballo-saúde.</p>
<p>9. Intoxicacións. Primeiros auxilios.</p>
<p>10. Residuos de praguicidas.</p>
<p>11. Transporte, almacenaxe e distribución.</p>
<p>12. Seguridade Social agraria.</p>
<p>13. Normativa legal.</p>
<p>14. Prácticas da protección fitosanitaria.</p>
<p>15. Proba de avaliación.</p>
<p>Mínimo de horas lectivas: 60.</p>
<p>ANEXO III</p>
<p>RELACIÓN DE CURSOS DE APLICADORES/MANIPULADORES DE PRAGUICIDAS</p>
<p>Ano 2001</p>
<p>A) Cursos para establecementos de venda e empresas de tratamentos de productos fitosanitarios, nivel básico:</p>
<table><tbody><tr><td></td></tr>
<tr><td></td></tr>
<tr><td>Centro</td><td>Enderezo</td><td>Nº de cursos</td><td>Datas de celebración
de cada edición</td></tr>
<tr><td></td></tr>
</tbody></table>
<table><tbody><tr><td>Delegación da Consellería de Agricultura, Gandería e P.A.</td><td>Ourense</td><td>2</td><td>19-23 de marzo</td></tr>
<tr><td></td></tr>
<tr><td>Escola Politécnica Superior</td><td>Campus Universitario Lugo</td><td>1</td><td>26-30 de marzo</td></tr>
<tr><td></td></tr>
<tr><td>Centro de Capacitación Agraria</td><td>Sergude-Boqueixón
A Coruña</td><td>2</td><td>2-6 de abril
16-20 de abril</td></tr>
<tr><td></td></tr>
<tr><td>Centro de Capacitación Agraria</td><td>Guísamo-Bergondo
A Coruña</td><td>1</td><td>23-27 de abril</td></tr>
<tr><td></td></tr>
<tr><td>Centro de Capacitación Agraria</td><td>Lourizán
Pontevedra</td><td>2</td><td>7-11 de maio</td></tr>
<tr><td></td></tr>
<tr><td>Centro de Capacitación Agraria</td><td>Vilaframil-Ribadeo
Lugo</td><td>1</td><td>18-22 de xuño</td></tr>
<tr><td></td></tr></tbody></table>
<p>B) Cursos para establecementos de venda e empresas de tratamentos de productos fitosanitarios, nivel cualificado:</p>
<table><tbody><tr><td></td></tr>
<tr><td></td></tr>
<tr><td>Centro</td><td>Enderezo</td><td>Nº de cursos</td><td>Datas de celebración
de cada edición</td></tr>
<tr><td></td></tr>
</tbody></table>
<table><tbody><tr><td>Escola Galega de Administración Pública</td><td>Santiago de Compostela
A Coruña</td><td>1</td><td>10-21 de decembro</td></tr>
<tr><td></td></tr></tbody></table>
<p>C) Cursos para aplicadores de productos fitosanitarios no sector da madeira, nivel básico:</p>
<table><tbody><tr><td></td></tr>
<tr><td></td></tr>
<tr><td>Centro</td><td>Enderezo</td><td>Nº de cursos</td><td>Datas de celebración
de cada edición</td></tr>
<tr><td></td></tr>
</tbody></table>
<table><tbody><tr><td>Centro de Capacitación Forestal</td><td>Lourizán
Pontevedra</td><td>1</td><td>3-7 de setembro</td></tr>
<tr><td></td></tr>
<tr><td>Centro de Capacitación Agraria</td><td>Sergude-Boqueixón
A Coruña</td><td>1</td><td>10-14 de setembro</td></tr>
<tr><td></td></tr>
<tr><td>Delegación da Consellería de Agricultura, Gandería e P.A.</td><td>Ourense</td><td>1</td><td>17-21 de setembro</td></tr>
<tr><td></td></tr>
<tr><td>Centro de Capacitación Agraria</td><td>Vilaframil-Ribadeo
Lugo</td><td>1</td><td>24-28 de setembro</td></tr>
<tr><td></td></tr>
<tr><td>Centro de Capacitación Agraria</td><td>Guísamo-Bergondo
A Coruña</td><td>1</td><td>1-5 de outubro</td></tr>
<tr><td></td></tr></tbody></table>

