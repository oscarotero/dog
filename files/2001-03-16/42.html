---
date: '2001-03-16'
id: 423A
page: 3
number: 54
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 18 de xaneiro de 2001 pola que se autoriza o cambio de
  localización do viveiro denominado Mª Carmen VI.
range: Resolución
url: 'https://www.xunta.gal/dog/Publicados/2001/20010316/Anuncio423A_gl.html'
---
<p>Visto o expediente instruído para efectos de outorgamento de autorización para o cambio de localización dun viveiro, apreciáronse os seguintes</p>
<p>A) Feitos.</p>
<p>Primeiro.-Mediante escrito do 5 de maio de 2000, Juan Manuel Caamaño Zubiela (DNI 33.228.393), en representación de si mesmo, solicitou permiso para o cambio de localización do viveiro denominado Mª Carmen VI, situado na cuadrícula 5 do polígono Muros A.</p>
<p>Segundo.-O interesado presentou a documentación requirida para a tramitación neste tipo de procedementos.</p>
<p>Terceiro.-No expediente figura a seguinte documentación:</p>
<p>-Informe técnico das características e localización do viveiro.</p>
<p>-Informe das organizacións representativas do sector.</p>
<p>B) Fundamentos de dereito.</p>
<p>Primeiro.-Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia (DOG nº 101) e co Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia.</p>
<p>Segundo.-O expediente tramitouse de conformidade co disposto na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vistos os antecedente citados e de acordo cos fundamentos de dereito, esta consellería</p>
<p>RESOLVE:</p>
<p>Outorgarlle a Juan Manuel Caamaño Zubiela (DNI 33.228.393), autorización para o cambio de localización do viveiro que se indica:</p>
<p>Subtipo: batea.</p>
<p>Nome: Mª Carmen VI.</p>
<p>Especies: mexillón (Mytilus galloprovincialis).</p>
<p>Localización actual: cuadrícula 5. Polígono A. Distrito: Muros.</p>
<p>Nova localización: cuadrícula 8. Polígono A. Distrito: Muros.</p>
<p>Baixo as seguintes condicións:</p>
<p>Primeira.-O cambio de localización será realizado no prazo máximo de 3 (tres) meses contados desde o día seguinte ó da publicación no DOG da presente resolución. Rematado o citado prazo sen que o cambio se leve a cabo, a autorización quedará sen efecto.</p>
<p>Segunda.-O viveiro contará coa pertinente autorización dos organismos competentes na materia para o traslado á nova localización.</p>
<p>Terceira.-A data de fondeo deberá ser comunicada con antelación suficiente, mediante escrito dirixido á delegación territorial desta consellería na Coruña, para os efectos de que este se realice baixo a supervisión e o control de persoal técnico do Servicio de Protección de Recursos.</p>
<p>Cuarta.-A concesión manterá os prazos, dereitos e obrigas da anterior localización.</p>
<p>Contra esta resolución que pon fin á vía administrativa, poderase interpoñer recurso potestativo de reposición, no prazo dun mes, ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción contencioso-administrativa, que se interporá no prazo de dous meses, contados en ámbolos dous casos desde o día seguinte ó da publicación, de conformidade co disposto no artigo 116 da Lei 30/1992, do 26 de novembro, modificada por Lei 4/1999, de réxime xurídico das administracións públicas e do procedemento administrativo común, e o art. 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 18 de xaneiro de 2001.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>

