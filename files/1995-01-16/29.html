---
date: '1995-01-16'
id: '9022'
page: 555
number: 10
agency: CONCELLO DE FENE
section: VI. ANUNCIOS
title: Anuncio de poxa.
range: Anuncio
url: 'https://www.xunta.gal/dog/Publicados/1995/19950116/Anuncio9022_gl.html'
---
<p>1. Obxecto.-De conformidade co acordado polo Concello Pleno, en sesión celebrada o día 1 de decembro de 1994, anúnciase poxa para as obras de construcción do mercado municipal de Fene, 5ª fase, segundo o proxecto redactado polo arquitecto Andrés Reboredo Santos.</p>
<p>2. Orzamento.-31.328.839 ptas.</p>
<p>3. Prazo de execución.-Catro (4) meses.</p>
<p>4. Fianza provisional e definitiva.-Provisional 626.577 ptas. e definitiva o 4% do orzamento total da obra.</p>
<p>5. Prego de condicións.-Rexe para este contrato o prego de condicións aprobado pola corporación municipal en sesión do 5 de decembro de 1989.</p>
<p>6. Proposicións.-Presentaranse axustadas ó seguinte modelo:</p>
<p>Don/a. con domicilio en... rúa... nº... teléfono... con DNI (ou pasaporte ou documento que o substitúa) nº... actuando en nome propio (ou en representación de...) con DNI ou CIF número... e con domicilio en... rúa... nº... teléfono..., toma parte na poxa convocada polo Concello de Fene e publicada no... do... para a execución das obras comprendidas no Proxecto de... e para tales efectos fai constar:</p>
<p>1.-Que ofrece o prezo de... pesetas, que significa unha baixa de... pesetas en relación co tipo de licitación.</p>
<p>2.-Que coñece e acepta cantas abrigas se deriven dos pregos de condicións do presente contrato.</p>
<p>3.-Que xunta nos correspondentes sobres a documentación esixida no prego de condicións.</p>
<p>En... o... de... de 1994.</p>
<p>O/a licitador/a (Asinado e rubridado)</p>
<p>7. Clasificación do contratista.-Grupo I, subgrupo 6; grupo G, subgrupo 6. Categoría C.</p>
<p>8. Presentación de plicas.-No rexistro xeral do Concello, en horas de 9 a 14, dentro do prazo de 20 días hábiles, computables desde o seguinte ó da última inserción deste anuncio no Boletín Oficial da provincia ou no Diario Oficial de Galicia, segundo resulte.</p>
<p>9. Apertura de plicas.-Na sala de comisións, ás 12 horas do día seguinte hábil (agás sábado) a aquel no que remate o prazo de presentación de plicas.</p>
<p>Fene, 2 de decembro de 1994.</p>
<p>Xosé Mª Rivera Arnoso</p>
<p>Alcalde</p>

