---
date: '1995-01-16'
id: 902A
page: 556
number: 10
agency: CAIXA DE AFORROS MUNICIPAL DE VIGO-CAIXAVIGO
section: VI. ANUNCIOS
title: Convocatoria de asemblea xeral ordinaria.
range: Convocatoria
url: 'https://www.xunta.gal/dog/Publicados/1995/19950116/Anuncio902A_gl.html'
---
<p>O consello de administración da Caixa de Aforros Municipal de Vigo-Caixavigo, na súa sesión do 22 de decembro de 1994, a teor do previsto nos estatutos da entidade e da normativa vixente, acordou convocar asemblea xeral ordinaria. A reunión terá lugar o día 31 de xaneiro de 1995 na sala de conferencias do Centro Cultural Caixavigo, sito na rúa Policarpo Sanz nº 13 desta cidade, ás dezaoito horas en primeira convocatoria e ás dezaoito trinta horas do mesmo día, en segunda convocatoria, conforme a seguinte orde do día:</p>
<p>1.-Confección da lista de asistentes para a determinación do quórum e constitución válida da asemblea.</p>
<p>2.-Aprobación, se é o caso, da xestión do consello, informe anual, balance, conta de resultados e proposta de aplicación de excedentes, informe para o efecto da comisión de control.</p>
<p>3.-Aprobación, se é o caso, das liñas xerais do plan de actuación anual:</p>
<p>4.-Liquidación do orzamento da obra social de 1994 e orzamento para 1995.</p>
<p>5.-Informe da comisión de control sobre a súa actuación en 1994.</p>
<p>6.-Autorización para a emisión de títulos.</p>
<p>7.-Lectura e aprobación, se procede, da acta pola asemblea.</p>
<p>Rógase ós señores conselleiros xerais que acudan coa necesaria anticipación, provistos do documento nacional de identidade, co fin de realiza-lo cómputo de asistentes, de xeito que non se demora o comezo da asemblea.</p>
<p>Vigo, 16 de xaneiro de 1995.</p>
<p>Ramón Cornejo Molíns</p>
<p>Presidente do Consello de Administración</p>

