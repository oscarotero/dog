---
date: '2013-10-10'
id: G0256-071013-0001
page: 40322
number: 194
agency: Axencia Turismo de Galicia
section: III. Outras disposicións.
title: >-
  RESOLUCIÓN do 7 de outubro de 2013 pola que se amplía o crédito, para o ano
  2013, para a concesión de subvencións a entidades privadas para incentivar o
  turismo mediante a mellora das infraestruturas de establecementos hoteleiros
  do grupo I, albergues turísticos, empresas de servizos turísticos
  complementarios e restaurantes na Comunidade Autónoma de Galicia.
range: Resolución
url: >-
  https://www.xunta.gal/dog/Publicados/2013/20131010/AnuncioG0256-071013-0001_gl.html
---
<p>O 8.5.2013 publicouse no Diario Oficial de Galicia a Resolución da Dirección da Axencia Turismo de Galicia, do 29 de abril de 2013, pola que se establecen as bases reguladoras para a concesión, en réxime de concorrencia competitiva, de subvencións a entidades privadas para incentivar o turismo mediante a mellora das infraestruturas de establecementos hoteleiros do grupo I, albergues turísticos, empresas de servizos turísticos complementarios e restaurantes na Comunidade Autónoma de Galicia, e se procede á súa convocatoria para o ano 2013.</p>
    <p>O artigo 2 das citadas bases reguladoras dispón que as subvencións relativas á creación e mellora dos establecementos obxecto desta resolución se imputarán á aplicación orzamentaria 04.A2.761A.770.0, cun crédito de 850.000 €, sen prexuízo de ulteriores variacións producidas como consecuencia da existencia dunha maior dispoñibilidade orzamentaria, de conformidade co disposto no artigo 30 do Decreto 11/2009, do 8 de xaneiro, polo que se aproba o regulamento da Lei 9/2007, de subvencións de Galicia, o que poderá dar lugar á concesión de máis subvencións, de acordo coa orde de prelación de solicitantes que resulte da aplicación dos criterios do artigo 9.</p>
    <p>Unha vez valoradas pola comisión de valoración as solicitudes presentadas, e considerando aqueles proxectos que resultan subvencionables e o importe da concesión que se propón para cada un deles, o crédito previsto nas bases reguladoras resulta insuficiente.</p>
    <p>Por outra banda, na aplicación orzamentaria 04.A2.761A.770.0 existe un crédito de 63.944,40 € que non se incluíu no crédito dispoñible para esta resolución, e visto o elevado número de solicitudes presentadas e proxectos subvencionables de conformidade co disposto nas bases, e tendo en conta a insuficiencia de crédito, considérase necesario modificar a Resolución do 29 de abril de 2013 e incluír nela esta cantidade para financiar as subvencións a entidades privadas co fin de incentivar o turismo mediante a mellora das infraestruturas de establecementos hoteleiros do grupo I, albergues turísticos, empresas de servizos turísticos complementarios e restaurantes na Comunidade Autónoma de Galicia.</p>
    <p>Polo exposto e en virtude das facultades conferidas,</p>
    <h2>RESOLVO:</h2>
    <p>1. Modificar a Resolución do 29 de abril de 2013 e ampliar en 63.944,40 €, para o exercicio 2013, o crédito das bases reguladoras de subvencións a entidades privadas para incentivar o turismo mediante a mellora das infraestruturas de establecementos hoteleiros do grupo I, albergues turísticos, empresas de servizos turísticos complementarios e restaurantes na Comunidade Autónoma de Galicia.</p>
    <p>2. A presente publicación non supón a apertura dun novo prazo para a presentación de solicitudes nin a ampliación do prazo para resolver o procedemento de concesión de axudas.</p>
    <p>3. A data da entrada en vigor desta resolución será o día da súa publicación no Diario Oficial de Galicia.</p>
    <p>Santiago de Compostela, 7 de outubro de 2013</p>
    <footer><p>Mª Nava Castro Domínguez<br>Directora da Axencia Turismo de Galicia</p></footer>

