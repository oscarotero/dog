---
date: '2013-10-10'
id: G0256-041013-0001
page: 40298
number: 194
agency: Axencia Turismo de Galicia
section: II. Autoridades e persoal. b) Nomeamentos.
title: >-
  RESOLUCIÓN do 3 de outubro de 2013 pola que se dispón o cesamento e o
  nomeamento dun membro do Consello do Turismo de Galicia.
range: Resolución
url: >-
  https://www.xunta.gal/dog/Publicados/2013/20131010/AnuncioG0256-041013-0001_gl.html
---
<p>O Decreto 149/2012, do 5 de xullo, polo que se regula o Consello do Turismo de Galicia, establece no seu artigo 5 o procedemento de nomeamento dos/das seus/súas membros e dispón no seu parágrafo 1 que os/as membros serán nomeados/as e cesados/as pola persoa titular do órgano superior da Administración autonómica competente en materia de turismo por proposta das diferentes organizacións e entidades representadas. O parágrafo 2 do citado artigo establece que se algún/algunha membro perde a condición de representatividade pola organización que o elixiu, esta deberá comunicar, no prazo máximo dun mes, á Administración turística autonómica, o/a novo/a vogal proposto/a para a súa representación.</p>
    <p>O 18.2.2013 constituíuse a Axencia Turismo de Galicia, coa sesión constitutiva do seu Consello Reitor e asumindo desde a súa constitución, as competencias atribuídas á Secretaría Xeral para o Turismo, de conformidade co disposto na disposición adicional primeira do Decreto 196/2012, do 27 de setembro, polo que se crea a Axencia de Turismo de Galicia e se aproban os seus estatutos.</p>
    <p>Polo exposto, en exercicio das facultades que teño conferidas, </p>
    <h2>RESOLVO:</h2>
    <p>Primeiro. Cesar como membro titular do Pleno do Consello do Turismo de Galicia a Elena del Pilar Ramallo Miñán.</p>
    <p>Segundo. Nomear membro titular do Pleno do Consello do Turismo de Galicia, ao abeiro do disposto no artigo 3.1.c) parágrafo 7, a Manuel Butler Halter.</p>
    <p>Santiago de Compostela, 3 de outubro de 2013</p>
    <footer><p>Mª Nava Castro Domínguez<br>Directora de Axencia Turismo de Galicia</p></footer>

