---
date: '1998-04-29'
id: B8B6
page: 4
number: 81
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 21 de abril de 1998 pola que se convocan unhas xornadas sobre
  empresa agraria e Administración pública.
range: Resolución
url: 'https://www.xunta.gal/dog/Publicados/1998/19980429/AnuncioB8B6_gl.html'
---
<p>Dentro do plan de actividades da Escola Galega de Administración Pública para 1998 e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse unhas xornadas sobre empresa agraria e Administración pública, que deberán desenvolverse conforme ás seguintes bases:</p>
<p>1. Obxectivos.</p>
<p>Reflexionar e debate-las cuestións derivadas da intervención dos órganos da Administración publica nas explotacións agrarias, tanto no seu réxime xurídico e empresarial como en materia de producción e comercialización de productos, analizando, así mesmo, o alcance e significado da Lei 19/1995, do 4 de xullo, de modernización das explotacións agrarias.</p>
<p>2. Contido.</p>
<p>Trataranse, entre outros, estes temas:</p>
<p>-Empresa agraria, producción e Administración pública.</p>
<p>-Contratación agraria en Galicia e intervención administrativa.</p>
<p>-Alcance e significado da Lei 19/1995, do 4 de xullo, de modernización das explotacións agrarias.</p>
<p>3. Destinatarios.</p>
<p>Persoal ó servicio de calquera das administracións públicas galegas e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e datas: as xornadas convocadas terán lugar no salón de actos do edificio politécnico da Universidade de Ourense (campus universitario das Lagoas, da citada cidade), os días 21 e 22 de maio.</p>
<p>5. Inscrición.</p>
<p>-Prazo: remata o luns, día 18 de maio de 1998.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, rúa de</p>
<p>Madrid, 2-4-15707 Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: (981) 54 63 37.</p>
<p>-Número de prazas: limitado á capacidade do local.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando, a partir do día 18 de maio, por teléfono de 10 a 14.45 horas, ós seguintes números: (981) 54 62 39 ou (981) 54 60 40.</p>
<p>6. Modificacións.</p>
<p>A EGAP reserva para si a facultade de interpretar e resolve-las incidencias que puidesen xurdir no desenvolvemento das xornadas, así como a de cancelalas se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles ó remate destas xornadas a aqueles asistentes que concorresen asiduamente ás mesmas, cando a súa inasistencia non sexa igual ou superior ó 15% das horas lectivas programadas, e expresarase neste documento a natureza da actividade e as datas da súa realización.</p>
<p>Santiago de Compostela, 21 de abril de 1998.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>3663</p>

