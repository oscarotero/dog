---
date: '2021-04-27'
id: G2345-060421-0002
page: 21067
number: 78
agency: Xulgado do Social número 2 da Coruña
section: V. Administración de xustiza.
title: EDICTO (SSS 452/2019).
range: Edicto
url: >-
  https://www.xunta.gal/dog/Publicados/2021/20210427/AnuncioG2345-060421-0002_gl.html
---
<p>Eu, Fátima García Castro, letrada da Administración de xustiza do Xulgado do Social número 2 da Coruña, fago saber que no procedemento sobre seguridade social 452/2019 deste xulgado do social, seguido contra a empresa Operador Logístico Logia, S.L., sobre seguridade social, ditouse a seguinte resolución, cuxa parte dispositiva se xunta:</p>
    <p>«Na Coruña o dezanove de febreiro de dous mil vinte e un.</p>
    <p>Miguel Herrero Liaño, maxistrado xuíz do Xulgado do Social número 2, tras ver o presente procedemento sobre seguridade social 452/2019 a instancia de Gaspar Suárez Rodríguez, que comparece representado por Javier Blancco Casais, contra Fremap Mutua Colaboradora con la Seguridad Social nº 61, representada pola letrada Laura Moreira Chaves; Operador Logístico Logia, S.L., que non comparece a pesar de estar citado en legal forma, e o Instituto Nacional da Seguridade Social (INSS), que comparece representado pola letrada Ana Pardo Costas</p>
    <p>En nome do rei, pronunciou a seguinte sentenza:</p>
    <p>Decido que debo estimar e estimo a demanda sobre determinación de continxencia interposta por Gaspar Suárez Rodríguez fronte a Mutua Fremap, INSS e Operador Logístico Logia, S.L. e, en consecuencia, declaro que a IPT recoñecida á parte demandante deriva de accidente de traballo e condeno as demandadas a avirse á devandita declaración, dentro das súas respectivas responsabilidades, coas consecuencia legais inherentes, debendo considerarse en canto á prestación correlativa a data de efectos do 17.10.2018 e a base de 1517,59 euros.</p>
    <p>Notifíquese esta sentenza ás partes, advertindo que contra ela poderán interpoñer recurso de suplicación ante o Tribunal Superior de Xustiza, que deberá ser anunciado mediante escrito neste xulgado dentro dos cinco días seguintes á notificación da sentenza, ou por simple manifestación no momento en que se practique a notificación. Advírtase ao recorrente que sexa entidade xestora e fose condenada ao aboamento dunha prestación da Seguridade Social de pagamento periódico que, ao anunciar o recurso, deberá achegar certificación acreditativa de que comeza o seu aboamento e que o proseguirá puntualmente mentres dure a súa tramitación. Se o recorrente for unha empresa ou mutua patronal que fose condenada ao pagamento dunha pensión da Seguridade Social de carácter periódico deberá ingresar o importe do capital custo na Tesouraría Xeral da Seguridade Social, logo de determinación por esta do seu importe unha vez que lle sexa comunicada polo xulgado. </p>
    <p>Así, por esta sentenza, pronúncioo, mándoo e asínoo».</p>
    <p>E para que sirva de notificación en legal forma a Operador Logístico Logia, S.L., en ignorado paradoiro, expido o presente edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 6 de abril de 2021</p>
    <footer><p>A letrada da Administración de xustiza</p></footer>

