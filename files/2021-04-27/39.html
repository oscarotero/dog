---
date: '2021-04-27'
id: G0597-140421-0001
page: 21088
number: 78
agency: Consellería de Facenda e Administración Pública
section: VI. Anuncios. a) Administración autonómica.
title: >-
  ANUNCIO do 13 de abril de 2021, da Dirección Xeral da Función Pública, polo
  que se emprazan os interesados no recurso contencioso-administrativo PO
  239/2020 contra a Orde do 22 de novembro de 2019 pola que se convoca o proceso
  selectivo extraordinario de consolidación para o ingreso na categoría 001 do
  grupo IV de persoal laboral fixo da Xunta de Galicia, e contra a Orde do 22 de
  novembro de 2019 pola que se convoca o proceso selectivo para o ingreso, pola
  quenda de acceso libre, no corpo auxiliar da Administración xeral da
  Comunidade Autónoma de Galicia, subgrupo C2 (Diario Oficial de Galicia número
  224, do 25 de novembro).
range: Anuncio
url: >-
  https://www.xunta.gal/dog/Publicados/2021/20210427/AnuncioG0597-140421-0001_gl.html
---
<p>A Dirección Xeral da Función Pública recibiu un oficio da Sala do Contencioso-Administrativo do Tribunal Superior de Xustiza de Galicia polo que solicita o emprazamento de cantos aparezan como interesados no recurso contencioso-administrativo PO 239/2020, fronte a Orde do 22 de novembro de 2019 pola que se convoca proceso selectivo extraordinario de consolidación para o ingreso na categoría 001 do grupo IV de persoal laboral fixo da Xunta de Galicia e fronte á Orde do 22 de novembro de 2019 pola que se convoca proceso selectivo para o ingreso, pola quenda de acceso libre, no corpo auxiliar da Administración xeral da Comunidade Autónoma de Galicia, subgrupo C2 (publicadas no DOG núm. 224, do 25 de novembro).</p>
    <p>En consecuencia, esta dirección xeral acordou nesta data, de conformidade co disposto no artigo 49 da Lei 29/1998, do 13 de xullo, reguladora da xurisdicción contencioso-administrativa, a achega do correspondente expediente administrativo á referida sala. O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos á referida sala no prazo de nove días, contados desde o seguinte a o da súa publicación desta resolución no Diario Oficial de Galicia.</p>
    <p>Santiago de Compostela, 13 de abril de 2021</p>
    <footer><p>José María Barreiro Díaz<br>Director xeral da Función Pública</p></footer>

