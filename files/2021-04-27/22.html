---
date: '2021-04-27'
id: G0258-060421-0002
page: 21062
number: 78
agency: 'Tribunal Superior de Xustiza de Galicia (Sala do Social, Sección Segunda)'
section: V. Administración de xustiza.
title: EDICTO (RSU 2695/2020).
range: Edicto
url: >-
  https://www.xunta.gal/dog/Publicados/2021/20210427/AnuncioG0258-060421-0002_gl.html
---
<p>Eu, María Isabel Freire Corzo, letrada da Administración de xustiza da Sala Segunda do Social do Tribunal Superior de Xustiza de Galicia, fago saber que no procedemento de recurso de suplicación 2695/2020 desta sección, seguido por instancia de José Simois Casal contra Construcciones Urvi 2000, S.L. sobre recarga de accidente, se ditou a seguinte resolución:</p>
    <p>«Resolvemos:</p>
    <p>Desestimando o recurso de suplicación articulado por José Simois Casal contra a sentenza do Xulgado do Social número 2 de Pontevedra, con data do 16 de marzo de 2020, en autos nº 410/2018, instados polo aquí recorrente fronte á mercantil Construcciones Urvi 2000, S.L., sobre recarga de prestacións, confirmamos a resolución de instancia.</p>
    <p>Modo de impugnación: faise saber ás partes que contra esta sentenza cabe interpoñer recurso de casación para unificación de doutrina que debe prepararse mediante escrito presentado ante esta sala dentro do improrrogable prazo de dez días hábiles inmediatos seguintes á data de notificación da sentenza. Se o recorrente non ten a condición de traballador ou beneficiario do réxime público de seguridade social, deberá efectuar:</p>
    <p>– O depósito de 600 € na conta de 16 díxitos desta Sala, aberta no Banco de Santander (Banesto) co nº 1552 0000 37 seguida de catro díxitos correspondentes ao nº do recurso e dous díxitos do ano do mesmo.</p>
    <p>– Así mesmo, se hai cantidade de condena deberá consignala na mesma conta, pero co código 80 no canto do 37 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou concepto da transferencia” os 16 díxitos que corresponden ao procedemento (1552 0000 80 ou 37 **** ++).</p>
    <p>Unha vez firme, expídase certificación para constancia no rollo que se arquivará neste tribunal incorporándose o orixinal ao correspondente libro de sentenzas, logo de devolución dos autos ao xulgado do social de procedencia. </p>
    <p>Así, por esta nosa sentenza, pronunciámolo, mandámolo e asinámolo». </p>
    <p>E para que así conste a efectos da súa publicación no Diario Oficial de Galicia a fin de que sirva de notificación en legal forma a Construcións Urvi 2000, S.L., coa advertencia de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento, expido e asino o presente edicto.</p>
    <p>A Coruña, 6 de abril de 2021</p>
    <footer><p>A letrada da Administración de xustiza</p></footer>

