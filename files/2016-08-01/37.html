---
date: '2016-08-01'
id: G0424-150716-0007
page: 33935
number: 144
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 29 de xuño de 2016, da Secretaría Xeral de Emprego, pola que se
  fai público o depósito da modificación dos estatutos do Sindicato Labrego
  Galego-Comisións Labregas (SLG-CC.LL.).
range: Resolución
url: >-
  https://www.xunta.gal/dog/Publicados/2016/20160801/AnuncioG0424-150716-0007_gl.html
---
<p>En cumprimento do disposto no artigo 4 da Lei orgánica 11/1985, do 2 de agosto, de liberdade sindical, e para os efectos previstos nel, faise público que na oficina pública de depósito de estatutos das organizacións sindicais e empresariais, presentouse acta expedida polo secretario da mesa do IX Congreso do Sindicato Labrego Galego-Comisións Labregas, Xosé Pérez, avalada co visto e prace do presidente, Enrique Outes Durán, celebrado o 12 de marzo de 2016, onde se reflicte a modificación dos estatutos da dita organización.</p>
    <p>Ámbito territorial: Comunidade Autónoma de Galicia.</p>
    <p>Ambito profesional: poderán ser afiliados/as do sindicato aqueles agricultores e agricultoras; gandeiros e gandeiras; ou silvicultores e silvicultoras, que co seu traballo directo e persoal, xa como titulares, como axuda, xa como cooperativistas e socios/as de calquera forma asociativa, traballen terras propias ou alleas, destinadas á produción agrícola, gandeira, hortofrutícola ou forestal. Tamén poderán acadar tal condición aquelas persoas que teñan explotacións de gandaría sen terra, sempre e cando as traballen elas directamente e/ou outros/as membros da familia.</p>
    <p>Asinantes: Xosé Pérez (secretario da mesa do congreso), Enrique Outes Durán (presidente da mesa do congreso).</p>
    <p>Santiago de Compostela, 29 de xuño de 2016</p>
    <footer><p>Covadonga Toca Carús<br>Secretaria xeral de Emprego</p></footer>

