---
date: '1996-01-31'
id: 2DEE
page: 806
number: 22
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 16 xaneiro de 1996 pola que se anuncia convocatoria pública para a
  provisión, polo sistema de libre designación, de dous postos de traballo
  vacantes na Consellería de Educación e Ordenación Universitaria.
range: Orde
url: 'https://www.xunta.gal/dog/Publicados/1996/19960131/Anuncio2DEE_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, e no uso das atribucións conferidas polo artigo 15.4º da mesma lei, esta consellería,</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, os postos de traballo vacantes que se indican no anexo I desta orde.</p>
<p>Segundo.-Poderán concorrer a ela os funcionarios de carreira que reúnan as condicións que para os postos se sinalan no anexo I.</p>
<p>Terceiro.-As solicitudes para participar na presente convocatoria presentaranse no rexistro xeral da Consellería de Educación e Ordenación Universitaria (edificio administrativo San Caetano s/n, Santiago de Compostela), nas delegacións provinciais, e nas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 15 días hábiles, contados a partir do seguinte ó da publicación desta orde no Diario Oficial de Galicia, segundo modelo que se inclúe no anexo II.</p>
<p>Cuarto.-Os aspirantes deberán xuntar á petición un currículum vitae e xustificar, mediante certificación ou copia compulsada, os méritos que aleguen.</p>
<p>Quinto.-No caso de resultaren seleccionados para ocupa-los postos de traballo funcionarios con destino noutra Administración pública, tramitaranse os seus traslados a esta Comunidade Autónoma conforme o previsto no Real decreto 28/1990, do 15 de xaneiro, e nas demais disposicións concordantes.</p>
<p>Sexto.-A resolución desta convocatoria farase pública no Diario Oficial de Galicia e poderán declararse desertos os postos de traballo, de considerarse oportuno.</p>
<p>Sétimo.-O prazo de toma de posesión será de tres días, se o destino anterior radica na mesma localidade que a do novo destino, e dun mes, se radica en localidade distinta ou comporta o reingreso ó servicio activo do funcionario.</p>
<p>O prazo de toma de posesión empezarase a contar a partir do día seguinte ó do cesamento, que deberá producirse dentro dos tres días seguintes ó da publicación da resolución no Diario Oficial de Galicia.</p>
<p>Oitavo.-Contra a presente orde, os interesados poderán interpoñer recurso contencioso-administrativo perante o Tribunal Superior de Xustiza de Galicia, no prazo de dous meses contados a partir do día seguinte o da súa publicación no Diario Oficial de Galicia, comunicando previamente a esta consellería a vontade de interpoñelo.</p>
<p>Santiago de Compostela, 16 de xaneiro de 1996.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>ANEXO I</p>
<table><tbody><tr><td></td></tr>
<tr><td>Denominación e código do posto</td><td>Dependencia</td><td>Localidade</td><td>Grupo</td><td>Nivel</td><td>Comp.
específico</td><td>Corpo ou
escala</td><td>Tit.
académica</td></tr>
<tr><td></td></tr>
</tbody></table>
<table><tbody><tr><td>Secretario/a provincial
ED.C99.10.000.32001.030</td><td>Delegación
Provincial</td><td>Ourense</td><td>A/B</td><td>28</td><td>1.583.676</td><td>Xeral</td><td>Titulado
superior</td></tr>
<tr><td></td></tr>
<tr><td>Xefe Servicio de Financiación de
Universidades e Investigación
ED.C05.00.001.15770.015</td><td>Dirección Xeral
de Universidades e
Investigación</td><td>Santiago de
Compostela</td><td>A/B</td><td>28</td><td>1.583.676</td><td>Xeral</td></tr>
<tr><td></td></tr></tbody></table>
<p>95-0374</p>

