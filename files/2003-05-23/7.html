---
date: '2003-05-23'
id: 11ACA
page: 6
number: 99
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 21 de maio de 2003 pola que se exclúe do Catálogo de Montes de
  Utilidade Pública da provincia da Coruña o monte Saluteira do concello de
  Curtis (A Coruña).
range: Orde
url: 'https://www.xunta.gal/dog/Publicados/2003/20030523/Anuncio11ACA_gl.html'
---
<p>De conformidade co establecido no artigo 43 do Regulamento de montes aprobado polo Decreto 485/1962, do 22 de febreiro, e no Real decreto 1535/1984, do 20 de xuño, polo que se lle transfiren á Comunidade Autónoma de Galicia competencias en materia de conservación da natureza, esta consellería, logo da proposta da Dirección Xeral de Montes e Industrias Forestais,</p>
<p>DISPÓN:</p>
<p>Artigo único.-Dar de baixa do Catálogo de Montes de Utilidade Pública da provincia da Coruña, por non reunir xa as condicións que foron determinantes para a súa inclusión, por petición do Concello de Curtis, o monte Saluteira que figura neste co número 32-D.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia e en contra dela poderase interpor recurso de reposición con carácter potestativo perante o conselleiro de Medio Ambiente no prazo dun mes, ou ben interpoñer directamente o recurso contencioso-administrativo perante o Tribunal Superior de Xustiza de Galicia no prazo de dous meses, de acordo co disposto nos artigos 109 e 116 da Lei 30/1992, do 26 de novembro, de réxime xurídico das administracións públicas e do procedemento administrativo común, reformada pola Lei 4/1999, e nos artigos 10 e 46 da Lei 29/1998, do 13 de xullo, da xurisdicción contencioso-administrativa, ou exercer calquera outro que coide pertinente.</p>
<p>Santiago de Compostela, 21 de maio de 2003.</p>
<p>José Manuel Barreiro Fernández</p>
<p>Conselleiro de Medio Ambiente</p>

