---
date: '2003-05-23'
id: 11B56
page: 6
number: 99
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Cédula do 21 de abril de 2003, da Delegación Provincial de Lugo, pola que se
  notifica o acordo de iniciación do 11 de febreiro de 2003 relativo ó
  expediente sancionador LU-48/2002, por infracción leve en materia de turismo.
range: Cédula
url: 'https://www.xunta.gal/dog/Publicados/2003/20030523/Anuncio11B56_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle ó interesado que a seguir se relaciona, o acordo de iniciación do procedemento sancionador en materia de turismo, por infracción administrativa da Lei 9/1997, do 21 de agosto, de ordenación e promoción do turismo en Galicia, expediente número LU-48/2002, incoado ó titular do establecemento de café bar denominado Satélite 22, situado no lugar do Cereixal s/n, do concello de Becerreá (Lugo), xa que, intentada a notificación polos medios habituais, non se puido practicar.</p>
<p>Noméase instructor do procedemento a Francisco López Castro e secretario a Alfredo Seijas Sáinz, funcionarios desta delegación provincial; é o seu réxime de recusación o previsto nos artigos 28 e 29 da Lei 30/1992.</p>
<p>Segundo o establecido no artigo 16.1º do Real decreto 1398/1993, do 4 de agosto, polo que se aproba o Regulamento do procedemento para o exercicio da potestade sancionadora, o interesado disporá dun prazo de quince días, contados a partir do seguinte ó da publicación desta notificación, para achegar por escrito cantas alegacións, documentos ou informacións considere convenientes e, se é o caso, propoñer proba concretando os medios de que pretenda valerse.</p>
<p>Conforme o establecido no artigo 13.2º do Real decreto 1398/1993, de non efectuar alegacións no prazo anteriormente indicado, este acordo de iniciación poderá ser considerado proposta de resolución, determinándose, para estes efectos, o importe da sanción.</p>
<p>O pagamento voluntario poderá poñer fin ó expediente. Para efectualo deberá emprega-lo impreso normalizado que lle será facilitado nesta delegación provincial, sita no edificio administrativo da Xunta de Galicia na Ronda da Muralla de Lugo.</p>
<p>O órgano competente para a resolución do procedemento é o delegado provincial desta consellería en Lugo, segundo o disposto no artigo 99.1º da Lei 9/1997.</p>
<p>O que se lle comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto (BOE nº 189, do 9 de agosto).</p>
<p>Expediente: LU-48/2002.</p>
<p>Denunciado: Javier Álvarez López.</p>
<p>Establecemento: Café Bar Satélite 22.</p>
<p>Enderezo: O Cereixal. Localidade: Becerreá.</p>
<p>Feitos denunciados: carencia de documentación turística de obrigatoria exposición pública.</p>
<p>Preceptos infrinxidos: artigo 16 da Lei 9/1997.</p>
<p>Tipificación da infracción: artigo 86.2º da Lei 9/1997.</p>
<p>Cualificación: leve.</p>
<p>Sanción: 180 euros.</p>
<p>Lugo, 21 de abril de 2003.</p>
<p>Antonio Calvo Varela</p>
<p>Delegado provincial de Lugo</p>

