---
date: '2003-05-23'
id: 11BA6
page: 6
number: 99
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación definitiva do Plan especial de protección, reforma
  interior e conservación do conxunto histórico-artístico (Peprica).
range: Anuncio
url: 'https://www.xunta.gal/dog/Publicados/2003/20030523/Anuncio11BA6_gl.html'
---
<p>O Pleno da Corporación, en sesión do vintesete de febreiro de dous mil tres, adoptou o seguinte acordo:</p>
<p>Primeiro.-Prestar aprobación definitiva ó texto refundido completo do instrumento de desenvolvemento do Plan xeral de ordenación urbana denominado Plan especial de proteción, reforma interior e conservación artística do conxunto histórico-artístico (Peprica), redactado por este concello referido o ámbito do centro histórico de Pontevedra declarado conxunto histórico artístico por Decreto do 23-2-1951, en desenvolvemento do artigo 224 do vixente PXOU, contando cos informes preceptivos favorables das direccións xerais de Patrimonio Cultural e Urbanismo.</p>
<p>Segundo.-Notificar este acto administrativo ós interesados, participantes nos procesos de información pública e organismos interesados co ofrecemento do réxime procedente de recursos e publicalo no Diario Oficial de Galicia, con traslado á Consellería de Política Territorial, Obras Públicas e Vivenda dunha copia autenticada do expediente administrativo completo e de dous exemplares do instrumento aprobado definitivamente con tódolos planos e documentos que integran o plan sobre os que recaese o acordo de aprobación definitiva, debidamente dilixenciados polo secretario do concello, e traslado doutros dous exemplares ós órganos centrais e delegación provincial da Consellería de Cultura, Comunicación Social e Turismo.</p>
<p>Terceiro.-Dispoñe-la publicación das súas normas e ordenanzas no BOP para logra-la súa eficacia e executividade, de conformidade co establecido na Lei 39/1994, do 30 de decembro, pola que se modifica o artigo 70.2º da Lei 7/1985, do 2 de abril, reguladora das bases do réxime local e 92.2º da Lei 9/2002, do 30 de decembro, de ordenación urbanística e protección do medio rural de Galicia.</p>
<p>Cuarto.-Facer constar expresamente que as alegacións formuladas foron estimadas ou desestimadas en función da finalidade do planeamento aprobado, fundamentalmente a protección do patrimonio cultural, potestade de planeamento municipal e esixencias de ordenación xurídica de aplicación e dos parámetros establecidos pola Administración competente na defensa do patrimonio cultural, considerando o documento como un todo coherente, consonte os informes técnicos e dictames da CIMU que consta no expediente, significándose expresamente que a resposta razoada concreta de cada alegación, ficha específica do inmoble, planos de ordenación e detalles e demais parámetros urbanísticos poderán ser consultados e obter copias, polos alegantes, na Oficina Técnica de Planeamento e Xestión Urbanística,</p>
<p>sita na rúa dos Churruchaos nº 2, de luns a venres en horario de oficina.</p>
<p>O que se fai público para a súa executividade, de conformidade cos preceptos sinalados, significándose que contra este acto, que esgota a vía administrativa e contra a disposición xeral, aprobada definitivamente, poderase interpoñer directamente por quen se considere lexitimado o recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde o día seguinte ó da publicación do texto íntegro da disposición impugnada, consonte o establecido nos artigos 10.1º 6) e 46.1º da Lei 29/1998, do 13 de xullo, regulamentadora da xurisdicción contencioso-administrativa.</p>
<p>Non obstante, tamén se poderá interpoñer calquera outro recurso que os interesados estimen procedentes consonte a dereito, significando que o artigo 107.3º da Lei 30/1992, de réxime xurídico das administración públicas e do procedemento administrativo común, segundo a redacción dada pola Lei 4/1999, de modificación da anterior, non admite a interposición de recursos en vía administrativa contra as disposicións administrativas de carácter xeral.</p>
<p>Pontevedra, 19 de maio de 2003.</p>
<p>P.D.</p>
<p>Xosé Cesáreo Mosquera Lorenzo</p>
<p>Tenente alcalde delegado da Área de Urbanismo</p>
<p>e Medio Ambiente</p>
<p>Julio Dapena Outomuro</p>
<p>Secretario xeral</p>

