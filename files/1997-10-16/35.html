---
date: '1997-10-16'
id: B75A
page: 10
number: 200
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 19 de setembro de 1997, do Servicio de Estructuras e
  Desenvolvemento Rural de Lugo, pola que se anuncia a toma de posesión dos
  predios de substitución na zona de Candía (Abadín-Lugo).
range: Resolución
url: 'https://www.xunta.gal/dog/Publicados/1997/19971016/AnuncioB75A_gl.html'
---
<p>Ponse en coñecemento de tódolos interesados na concentración parcelaria da zona de Candía (Abadín-Lugo) que se poñen ó seu dispor os predios de substitución para tomaren posesión deles.</p>
<p>Fíxase como data límite para a dita toma de posesión o 15 de outubro de 1997, excepto para os predios con árbores madeireiras, que será o 15 de marzo de 1998, na falta de acordo do seu propietario co novo adxudicatario do predio en que se atopen.</p>
<p>Segundo establece o artigo 46 da Lei de concentración parcelaria para Galicia, do 14 de agosto de 1985, no prazo de trinta días hábiles, contados desde o 16 de outubro de 1997, os interesados poderán reclamar, xuntando dictame pericial de todos e cada un dos predios, sobre diferencias superiores ó dous por cento entre a cabida real dos novos predios e a que consta no expediente de concentración.</p>
<p>Segundo o artigo 45 da devandita lei, o propietario que non permita a toma de posesión dos predios será obxecto de compulsión directa, logo de apercibimento ou instrucción dun expediente incoado para o efecto.</p>
<p>Así mesmo, ponse en coñecemento de todos que a posesión dos predios de substitución outorga a quen no acordo de concentración figure como adxudicatario os medios de defensa establecidos polas leis. Advírtese que todo aquel que non abandone a posesión na data antes fixada poderá verse privado das colleitas, na falta de acordo co adxudicatario.</p>
<p>Lugo, 19 de setembro de 1997.</p>
<p>Fernando López Gutiérrez</p>
<p>Xefe do Servicio de Estructuras</p>
<p>e Desenvolvemento Rural</p>
<p>97-7600</p>

