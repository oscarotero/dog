---
date: '1997-10-16'
id: B7BA
page: 10
number: 200
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación definitiva do proxecto de apertura e urbanización do
  primeiro tramo da Rúa do Cordón, en Lérez.
range: Anuncio
url: 'https://www.xunta.gal/dog/Publicados/1997/19971016/AnuncioB7BA_gl.html'
---
<p>A Comisión de Goberno, en sesión ordinaria celebrada o vintedous de setembro de mil novecentos noventa e sete, acordou prestar aprobación definitiva ó proxecto de apertura e urbanización do primeiro tramo da Rúa do Cordón e proxecto complementario da rede de sumidoiros no Camiño da Santiña, que anula as determinacións de evacuación de augas residuais daquel, promovido mediante iniciativa particular por Promociones Abasot, S.L., e redactados polo enxeñeiro de camiños, canles e portos Eloy Fernández-Valdés Martínez-Estéllez, visados polo</p>
<p>Colexio Oficial de Enxeñeiros de Camiños, Canles e Portos de Galicia, respectivamente, os días 5-12-1995 e 23-4-1997; desestimáronse as alegacións formuladas durante a información pública do proxecto, por canto, de conformidade co informe do enxeñeiro xefe dos Servicios Técnicos Municipais, coa resolución prevista no proxecto evitarase a actual situación de desbordamento da rede de sumidoiros da Rúa da Santiña.</p>
<p>O que se fai público para a súa executividade e sublíñase que contra este acordo, que esgota a vía administrativa, poderá interpoñerse recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses computados a partir do día seguinte a esta publicación, logo de comunicación ó órgano que dictou o acto impugnado, e isto sen prexuízo de que se poida exercer, se é o caso, calquera outro recurso que se considere procedente.</p>
<p>Pontevedra, 1 de outubro de 1997.</p>
<p>Juan Luis Pedrosa Fernández</p>
<p>Alcalde</p>
<p>Julio Dapena Outomuro</p>
<p>Secretario xeral</p>

