---
date: '1997-10-16'
id: B6C6
page: 10
number: 200
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 285/1997, do 9 de outubro, polo que se afectan ó dominio público os
  locais número 5 A e número 6 da planta baixa do portal 3 do inmoble sinalado
  co antigo número 98 da rúa Xeneral Sanjurjo da cidade da Coruña e se adscriben
  ó Servicio Galego de Saúde.
range: Decreto
url: 'https://www.xunta.gal/dog/Publicados/1997/19971016/AnuncioB6C6_gl.html'
---
<p>A Comunidade Autónoma de Galicia ten a titularidade dos locais nº 5 A e nº 6 da planta baixa do portal 3 do inmoble sinalado co antigo número 98 da rúa Xeneral Sanjurjo da cidade da Coruña.</p>
<p>O Servicio Galego de Saúde, logo da comunicación da Secretaría Xeral e do Patrimonio a tódalas consellerías da dispoñibilidade dos anteditos locais, manifestou o seu interese por eles para instalar dependencias administrativas.</p>
<p>Á vista do disposto nos artigos 9 e 13 da Lei 3/1985, do 12 de abril, do patrimonio da Comunidade Autónoma de Galicia, e 10, 11, 13 e 20 do Decreto 50/1989, do 9 de marzo, pola que se aproba o Regulamento para a execución da dita lei, por proposta do conselleiro de Economía e Facenda e logo de deliberación do Consello da Xunta de Galicia na súa reunión do día nove de outubro de mil novecentos noventa e sete,</p>
<p>DISPOÑO:</p>
<p>Artigo único.-Aféctanse ó domino público da Comunidade Autónoma de Galicia os locais nº 5 A e nº 6 da planta baixa do portal 3 do inmoble sinalado co antigo número 98 da rúa Xeneral Sanjurjo da cidade da Coruña, para instalar dependencias administrativas, que se adscriben ó Servicio Galego de Saúde.</p>
<p>Santiago de Compostela, nove de outubro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>
<p>7794</p>

