---
date: '1997-10-16'
id: B722
page: 10
number: 200
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 3 de setembro de 1997, da Delegación Provincial de Ourense, pola
  que se autoriza o establecemento da instalación eléctrica da L.M.T. ó parque
  empresarial Allariz (Allariz). (Expediente IN407A 97-28-3 A.T.).
range: Resolución
url: 'https://www.xunta.gal/dog/Publicados/1997/19971016/AnuncioB722_gl.html'
---
<p>Visto o expediente incoado na Sección de Enerxía desta delegación provincial, a petición de Unión Eléctrica-Fenosa, S.A., con domicilio Sáenz Díez, 45, 32003 Ourense, no que solicita autorización para o establecemento dunha instalación eléctrica, cumpridos os trámites regulamentarios ordenados no capítulo III do Decreto 2617/1966, do 20 de outubro, e de acordo co disposto na Lei de industria, do 16 de xullo de 1992, e no Real decreto 2563/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de industria, enerxía e minas,</p>
<p>Esta delegación provincial resolveu,</p>
<p>Autorizar a Unión Eléctrica-Fenosa, S.A., a instalación eléctrica proxectada, coas características seguintes:</p>
<p>Liña aérea a 20 kV, de 897 m de lonxitude, en conductor LA-56 desde apoio proxectado da L.M.T. existente a C.T. aéreo da Granxa do Mato e remata no parque empresarial de Allariz.</p>
<p>Esta instalación non poderá entrar en servicio mentres non conte o seu peticionario coa aprobación do seu proxecto de execución, logo do cumprimento dos trámites que se sinalan no capítulo IV do citado Decreto 2617/1966, do 20 de outubro.</p>
<p>Ourense, 3 de setembro de 1997.</p>
<p>Alfredo Cacharro Pardo</p>
<p>Delegado provincial de Ourense</p>
<p>97-7519</p>

