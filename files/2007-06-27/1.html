---
date: '2007-06-27'
page: 11
number: 123
agency: 'CONSELLERÍA DE POLÍTICA TERRITORIAL, OBRAS PÚBLICAS E TRANSPORTES'
section: II. AUTORIDADES E PERSOAL
title: >-
  Orde do 20 de xuño de 2007 pola que se dispón o cesamento dun vogal dos
  consellos de administración das autoridades portuarias en Galicia.
range: Orde
---
<p>O artigo 40 da Lei 27/1992, do 24 de novembro, de portos do Estado e da mariña mercante dispón que a separación dos vogais dos consellos de administración das autoridades portuarias dos portos de interese xeral será acordada polo órgano competente da comunidade autónoma por proposta das organizacións, organismos e entidades a que representen aqueles.</p>
<p>Polo exposto, e en exercicio das facultades que me foron atribuídas polo Consello da Xunta de Galicia, na súa reunión do día 10 de xaneiro de 2002,</p>
<p>DISPOÑO:</p>
<p>O cesamento, por petición propia, de Vicente Irisarri Castro como vogal, en representación da Xunta de Galicia, dos consellos de administración das autoridades portuarias de San Cibrao, Ferrol e a súa ría, da Coruña, de Vilagarcía de Arousa e a súa ría, de Marín e ría de Pontevedra e de Vigo e a súa ría, agradecéndolle os servizos prestados.</p>
<p>Santiago de Compostela, 20 de xuño de 2007.</p>
<p>María José Caride Estévez</p>
<p>Conselleira de Política Territorial, Obras Públicas e Transportes</p>

