---
date: '2019-09-20'
id: G2347-020919-0001
page: 40771
number: 179
agency: Xulgado do Social número 4 da Coruña
section: V. Administración de xustiza.
title: EDICTO (1112/2016).
range: Edicto
url: >-
  https://www.xunta.gal/dog/Publicados/2019/20190920/AnuncioG2347-020919-0001_gl.html
---
<p>Eu, Rosana Corral García, letrada da Administración de xustiza do Xulgado do Social número 4 da Coruña, dou fe e certifico que neste xulgado se seguen autos número 1112/2016 por instancia da Mutua Fremap contra o Instituto Nacional da Seguridade Social, a Tesouraría Xeral da Seguridade Social, José Antonio García Núñez, a Empresa Transcoruña, S.L. e o Fondo de Garantía Salarial, sobre responsabilidade empresarial, nos cales se ditou sentenza o 23 de maio de 2019 que, copiada nos particulares necesarios, di así:</p>
    <p>«Resolución</p>
    <p>Estímase a demanda formulada por Mutua Fremap fronte ao Instituto Nacional da Seguridade Social e a Tesouraría Xeral da Seguridade Social, José Antonio García Núñez e a empresa Transcoruña, S.L., con intervención do Fondo de Garantía Salarial, e, en consecuencia:</p>
    <p>– Revógase a resolución do INSS pola que declara a responsabilidade exclusiva da Mutua Fremap na incapacidade permanente total do traballador José Antonio García Núñez.</p>
    <p>– Declárase a responsabilidade empresarial por infracotización da empresa Transcoruña, S.L. na referida incapacidade nun 73,88 % da base reguladora con responsabilidade subsidiaria do INSS e da TXSS para o caso de insolvencia da empresa.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, no momento de anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa Transcoruña, S.L., expido e asino o presente edicto.</p>
    <p>A Coruña, 2 de setembro de 2019</p>
    <footer><p>A letrada da Administración de xustiza</p></footer>

