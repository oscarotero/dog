---
date: '2020-07-07'
id: G0003-260620-0003
page: 26995
number: 134
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 19 de xuño de 2020, da Xerencia da Área Sanitaria de Pontevedra
  e O Salnés, pola que se resolve a convocatoria pública para a provisión, polo
  sistema de avaliación colexiada, dos postos de supervisión de unidade
  (Complexo Hospitalario Universitario de Pontevedra) e supervisión xeral (Área
  Sanitaria de Pontevedra e O Salnés).
range: Resolución
url: >-
  https://www.xunta.gal/dog/Publicados/2020/20200707/AnuncioG0003-260620-0003_gl.html
---
<p>Mediante a Resolución do 18 de setembro de 2019, da Xerencia da Área Sanitaria de Pontevedra e O Salnés (DOG núm. 190, do 7 de outubro), convocouse a provisión, polo sistema de avaliación colexiada, de postos de supervisión de unidade e xeral.</p>
    <p>En virtude das competencias atribuídas polo Decreto 134/2019, do 10 de outubro, polo que se regulan as áreas sanitarias e os distritos sanitarios do Sistema público de saúde de Galicia (DOG núm. 204, do 25 de outubro), esta xerencia</p>
    <h2>RESOLVE:</h2>
    <p>Primeiro. Adxudicar os postos de supervisión de unidade (Complexo Hospitalario Universitario de Pontevedra) e supervisión xeral (Área Sanitaria de Pontevedra e O Salnés) que constan no anexo; queda deserta a supervisión de unidade de Medicina Interna M-I e a supervisión de unidade de Información e Atención ao Usuario (Complexo Hospitalario Universitario de Pontevedra). </p>
    <p>Segundo. O/A aspirante deberá cesar na praza que desempeñe dentro dos tres días hábiles seguintes a aquel en que se publique a resolución no <em>Diario Oficial de Galicia</em>. </p>
    <p> A toma de posesión do posto de traballo adxudicado deberá efectuarse dentro dos tres (3) días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p> Se así o permiten as necesidades do servizo e por petición motivada do/a interesado/a, os prazos a que se refiren os parágrafos anteriores poderán ser prorrogados polo órgano convocante.</p>
    <p> O prazo de toma de posesión e a súa prórroga terán a condición de servizo activo, polo que se percibirán os correspondentes haberes de conformidade co que estableza a orde sobre confección de nóminas do persoal ao servizo da Administración autonómica.</p>
    <p> Entenderase que solicita excedencia voluntaria por interese particular, e será declarado/a nesa situación polo órgano competente, quen non se incorpore ao posto adxudicado no prazo establecido.</p>
    <p> Terceiro. O/A aspirante seleccionado/a obterá un nomeamento para o desempeño do posto por un período inicial de catro anos de duración. Antes da finalización do referido período, o/a profesional seleccionado/a será avaliado/a para os efectos da súa prórroga, por idéntico período, ou remoción. Neste último caso, darase previamente audiencia ao/á interesado/a.</p>
    <p> Contra a presente resolución poderá interporse recurso de alzada ante a Dirección Xeral de Recursos Humanos do Servizo Galego de Saúde, no prazo dun mes, contado desde o día seguinte ao da publicación desta resolución, segundo o establecido nos artículos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>(*) Ocúltase parcialmente o número do DNI para preservar os datos de carácter persoal, de acordo coa Lei orgánica 3/2018, do 5 de decembro.</p>
    <p> Pontevedra,19 de xuño de 2020 </p>
    <footer><p>José Ramón Gómez Fernández<br>Xerente da Área Sanitaria de Pontevedra e O Salnés</p></footer>
    <h2>ANEXO</h2>
    <table>
     <tbody>
      <tr>
       <td>Apelidos e nome</td>
       <td>DNI</td>
       <td>Supervisión</td>
      </tr>
      <tr>
       <td>Barreira Pereira, José Miguel</td>
       <td>***4808**</td>
       <td>S.U. Servizo de Transfusión</td>
      </tr>
      <tr>
       <td>Rodríguez Montes, Mª Lourdes</td>
       <td>***9358**</td>
       <td>S.U. Dixestivo</td>
      </tr>
      <tr>
       <td>Herrero Caramés, Fernando</td>
       <td>***6151**</td>
       <td>Supervisión xeral</td>
      </tr>
      <tr>
       <td>Muíños Rodríguez, Idalino</td>
       <td>***0783**</td>
       <td>Supervisión xeral</td>
      </tr>
      <tr>
       <td>Otero Rodríguez, César</td>
       <td>***2784**</td>
       <td>Supervisión xeral</td>
      </tr>
     </tbody>
    </table>

