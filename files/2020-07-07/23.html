---
date: '2020-07-07'
id: G0426-250620-0002
page: 27012
number: 134
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 19 de xuño de 2020, do Xurado Provincial de Montes Veciñais en Man
  Común de Lugo, polo que se publica a clasificación, por sentenza xudicial, do
  monte veciñal en man común da Voutureira, no concello de Carballedo
  (expediente 1/2020).
range: Anuncio
url: >-
  https://www.xunta.gal/dog/Publicados/2020/20200707/AnuncioG0426-250620-0002_gl.html
---
<p>Na sesión celebrada polo xurado provincial o día 10 de xuño de 2020 figura o seguinte acordo:</p>
    <p>Monte da Voutureira, pertencente aos veciños do lugar da Voutureira, da parroquia de Chouzán, do termo municipal de Carballedo. O 29 de maio de 2019 recíbese unha copia autenticada da sentenza firme ditada polo Xulgado de Primeira Instancia e Instrución número 1 de Chantada, do 3 de setembro de 2018, no procedemento ordinario 44/2018, na cal, estimando integramente a demanda presentada, se declara: «[...] que o terreo descrito no feito segundo da demanda é monte veciñal en man común do lugar da Voutureira, parroquia de Chouzán, pertencente aos veciños do dito lugar en réxime de comunidade xermánica e sen asignación de cotas [...]».</p>
    <p>O 6 de marzo de 2020, o Servizo de Montes elabora unha carpeta (número 41/2019) coa memoria e cartografía que se corresponden co dito monte declarado pola sentenza e na cal se recollen os predios clasificados e os lindeiros. O monte da Voutureira, pertence aos veciños do lugar da Voutureira, da parroquia de Chouzán, no termo municipal de Carballedo, e ten unha superficie de 34,3 ha. </p>
    <p>Unha vez examinada a dita sentenza, o xurado, por unanimidade, acorda dar cumprimento ao establecido nela, de xeito que se proceda á súa inscrición na sección provincial do Rexistro de Montes Veciñais en Man Común, coa planimetría e lindeiros que constan na carpeta elaborada polo Servizo de Montes, e asignarlle o número de expediente 1/2020.</p>
    <p>Ao descoñecerse o nome e enderezo dos posibles titulares de dereitos e intereses sobre o referido monte, por medio do presente anuncio, de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, comunícase o dito acordo. </p>
    <p>Este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no BOE.</p>
    <p>Lugo, 19 de xuño de 2020</p>
    <footer><p>Mª Olga Iglesias Fontal<br>Presidenta do Xurado Provincial de Clasificación de Montes<br>Veciñais en Man Común de Lugo</p></footer>

