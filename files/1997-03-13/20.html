---
date: '1997-03-13'
id: 44F6
page: 2
number: 50
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 7 de marzo de 1997 pola que se anuncia a licitación, polo
  sistema de concurso aberto, da dirección técnica da execución das obras de
  construcción dun centro cultural no edificio Simeón en Ourense.
range: Resolución
url: 'https://www.xunta.gal/dog/Publicados/1997/19970313/Anuncio44F6_gl.html'
---
<p>1. Obxecto: realización dos traballos de dirección técnica da execución das obras de construcción dun centro cultural no edificio Simeón en Ourense.</p>
<p>2. Orzamento de licitación: 10.316.112 pesetas.</p>
<p>3. Documentos de interese para os licitadores: os pregos de cláusulas administrativas particulares, os pregos de prescricións técnicas e demais documentación para o concurso estarán de manifesto e a disposición dos concursantes para o seu exame, durante o prazo de presentación de proposicións os días e horas hábiles de oficina, na Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda, edificio San Caetano.</p>
<p>4. Modelo de proposición: o modelo de proposición económica xúntase como anexo ó prego de cláusulas administrativas, o que debe ser cuberto estrictamente conforme a el.</p>
<p>5. Clasificación: os licitadores deberán presentar, se fose o caso, certificado de clasificación de acordo co establecido no prego de cláusulas administrativas.</p>
<p>6. Presentación de proposicións: as proposicións presentaranse, en sobre pechado, no rexistro xeral da Consellería de Política Territorial, Obras Públicas e Vivenda ata as 12 horas do vixésimo sexto día contado a partir do seguinte ó da publicación da presente resolución no Diario Oficial de Galicia.</p>
<p>7. Apertura de proposicións: a apertura de proposicións será efecutada pola mesa de contratación reunida en acto público, na sala de xuntas da Consellería de Política Territorial, Obras Públicas e Vivenda, ás dez (10) horas do sexto día hábil, que non coincida en sábado, unha vez rematado o prazo de presentación das proposicións.</p>
<p>8. Documentación que deben achega-los licitadores: a que figure no prego de cláusulas administrativas particulares.</p>
<p>Santiago de Compostela, 7 de marzo de 1997.</p>
<p>P.D. (Orde 13-12-1993)</p>
<p>José Antonio Fernández Vázquez</p>
<p>Secretario xeral da Consellería de Política</p>
<p>Territorial, Obras Públicas e Vivenda</p>
<p>1657</p>

