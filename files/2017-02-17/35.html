---
date: '2017-02-17'
id: G0422-090217-0001
page: 8111
number: 34
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 23 de xaneiro de 2017, da Dirección Xeral de Calidade Ambiental e
  Cambio Climático, polo que se somete a información pública o procedemento de
  revisión para a planta de moenda, almacenamento e expedición de Cementos
  Tudela Veguín, S.A.U., no concello de Narón (A Coruña) (expediente
  2016-IPPC-M-37).
range: Anuncio
url: >-
  https://www.xunta.gal/dog/Publicados/2017/20170217/AnuncioG0422-090217-0001_gl.html
---
<p>Para os efectos previstos no Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19 de outubro de 2013), faise público que polo prazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedarán expostos os documentos titulados:</p>
    <p>– Cementos Tudela Veguín, S.A.U. Fábrica de cementos de Narón. Autorización ambiental integrada. Memoria sobre implantación: documento conclusións MTD sector cemento. Novembro 2016.</p>
    <p>Para que calquera interesado poida consultalo e, se é o caso, formular no dito prazo as alegacións, suxestións ou observacións que xulgue convenientes. O documento estará á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderán consultalo na páxina web da Consellería de Medio Ambiente e Ordenación do Territorio (http://www.cmati.xunta.es/ &gt;&gt;medio ambiente e sostibilidade &gt;&gt;prevención e control de actividades&gt;&gt;autorización ambiental integrada &gt;&gt;proxectos en información pública).</p>
    <p>Santiago de Compostela, 23 de xaneiro de 2017</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Clave do expediente: 2016-IPPC-M-37.</p>
    <p>Peticionaria: Cementos Tudela Veguín, S.AU. </p>
    <p>CIF: A74314980.</p>
    <p>Domicilio social: rúa Argüelles, 25, Oviedo.</p>
    <p>Localización da instalación: nordeste do sector IV do polígono Industrial Río do Pozo.</p>
    <p>Actividade: moenda, almacenamento e expedición de cemento.</p>
    <p>Descrición da instalación: a planta recibe a granel todos os compoñentes do cemento (clínker, xeso e adicións) para a súa moenda e posterior expedición. O proceso consta das seguintes etapas: transporte e almacenamento de materias primas, moenda do cemento, almacenamento e ensilaxe (ou ensacado e paletizado, en función do tipo de cemento) e comercialización.</p>
    <p>Verteduras: a planta posúe unha rede separativa de augas pluviais e fecais. As augas pluviais pasan por unha balsa de decantación antes de ser enviadas á rede do polígono, e as fecais por unha fosa séptica para seren posteriormente tamén conectadas na rede do polígono.</p>

