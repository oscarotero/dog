---
date: '2017-02-17'
id: G0164-080217-0002
page: 7935
number: 34
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 1 de febreiro de 2017 pola que se extingue a autorización do centro
  privado de educación especial Esclavas de la Virgen Dolorosa, de Mos
  (Pontevedra), por cesamento de actividades docentes.
range: Orde
url: >-
  https://www.xunta.gal/dog/Publicados/2017/20170217/AnuncioG0164-080217-0002_gl.html
---
<p>A titularidade do centro privado de educación especial Esclavas de la Virgen Dolorosa, de Mos (Pontevedra), solicita a extinción da autorización por cesamento de actividades. Por Orden do 22 de xaneiro de 1999 autorizouse a súa apertura e funcionamento para 3 unidades de educación especial.</p>
    <p>O expediente tramítase de conformidade co Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e coa Orde do 20 de setembro de 1995 que o desenvolve.</p>
    <p>Por isto, por proposta da Dirección Xeral de Centros e Recursos Humanos,</p>
    <p>DISPOÑO:</p>
    <p>Primeiro. Extinguir, de conformidade co artigo 17.1 do Decreto 133/1995, por cesamento nas súas actividades docentes, por instancia da titularidade do centro, a autorización das ensinanzas autorizadas no centro privado de educación especial Esclavas de la Virgen Dolorosa, de Mos, código do centro 36024008.</p>
    <p>Segundo. A presente extinción da autorización dará lugar á correspondente inscrición no Rexistro de Centros da Consellería de Cultura, Educación e Ordenación Universitaria. </p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 1 de febreiro de 2017</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

