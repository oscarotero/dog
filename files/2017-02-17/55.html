---
date: '2017-02-17'
id: C3Q2-130217-0002
page: 8154
number: 34
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  RESOLUCIÓN do 13 de febreiro de 2017 pola que se anuncia a licitación, polo
  procedemento aberto multicriterio e tramitación ordinaria, documentalmente
  simplificado e non suxeito a regulación harmonizada, do contrato de obras de
  reparación de infraestruturas de San Paio de Navia (Vigo) (expediente San
  Paio-2016/REP URB).
range: Resolución
url: >-
  https://www.xunta.gal/dog/Publicados/2017/20170217/AnuncioC3Q2-130217-0002_gl.html
---
<p>1. Entidade adxudicadora.</p>
    <p>Instituto Galego da Vivenda e Solo (IGVS).</p>
    <p>2. Obxecto do contrato.</p>
    <p>a) Descrición do obxecto: obras reparación de infraestruturas fecais, pluviais, galerías de servizos, pavimentación e luz pública.</p>
    <p>b) Prazo de execución: cinco (5) meses.</p>
    <p>3. Tramitación, procedemento e forma de adxudicación.</p>
    <p>a) Tramitación: ordinaria.</p>
    <p>b) Procedemento: aberto, documentalmente simplificado.</p>
    <p>c) Forma: multicriterio.</p>
    <p>4. Orzamento base de licitación.</p>
    <p>a) Importe neto: seiscentos trinta e dous mil catrocentos oitenta e un euros con oitenta e seis céntimos (632.481,86 €), IVE excluído.</p>
    <p>b) IVE (21 %): cento trinta e dous mil oitocentos vinte e un euros con dezanove céntimos (132.821,19 €).</p>
    <p>c) Importe total: setecentos sesenta e cinco mil trescentos tres euros con cinco céntimos (765.303,05 €).</p>
    <p>5. Garantías.</p>
    <p>a) Provisional: non se exixe.</p>
    <p>b) Definitiva: 5 % do importe de adxudicación ( IVE excluído).</p>
    <p>6. Requisitos específicos do contratista.</p>
    <p>a) Clasificación: grupo E, subgrupo 1, categoría 2; e grupo G, subgrupo 6, categoría 2.</p>
    <p>b) Concreción da solvencia técnica ou profesional: os establecidos no prego de cláusulas administrativas particulares (PCAP).</p>
    <p>7. Obtención de documentación.</p>
    <p>O PCAP e prego de prescricións técnicas polos cales se rexerá a contratación poderán recollerse durante o prazo de presentación de proposicións no Servizo de Contratación nos servizos centrais do IGVS (polígono das Fontiñas. Área Central, s/n. Santiago de Compostela) e consultarse na páxina da internet: http://www/contratosdegalicia/resultado.jsp?N=109826. Tamén no perfil do contratante: http://igvs.xunta.es/web/igvs/350.</p>
    <p>8. Presentación das ofertas.</p>
    <p>As proposicións, que se axustarán ao modelo que se inclúe no correspondente PCAP, presentaranse no Rexistro dos servizos centrais do IGVS, antes das 14.00 do vixésimo sexto (26º) día natural a partir do seguinte ao da publicación desta resolución no <em>Diario Oficial de Galicia.</em></p>
    <p>Cando a proposición se envíe por correo, o licitador deberá xustificar a data de imposición do envío na oficina de Correos e anunciarlle ao órgano de contratación a remisión da dita oferta mediante telegrama ou fax (nº 981 54 16 00) no mesmo día.</p>
    <p>9. Posibilidade de variantes.</p>
    <p>Non se admiten.</p>
    <p>10. Apertura das ofertas.</p>
    <p>O acto público de apertura dos sobres B (proposicións técnicas) e do sobre C (proposicións económicas e criterios avaliables mediante fórmulas) terá lugar nos servizos centrais do IGVS na data que será anunciada, con tres días hábiles de antelación ao da súa realización, no perfil do contratante.</p>
    <p>11. Gasto do anuncio.</p>
    <p>O importe dos anuncios será por conta do adxudicatario.</p>
    <p>Santiago de Compostela, 13 de febreiro de 2017</p>
    <footer><p>A presidenta do Instituto Galego da Vivenda e Solo<br>P.D. (Resolución do 23.6.2010)<br>Heriberto García Porto<br>Director xeral do Instituto Galego da Vivenda e Solo</p></footer>

