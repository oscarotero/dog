---
date: '1995-02-09'
id: A8A6
page: 1
number: 28
agency: CONCELLO DE PONTECESO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1995/19950209/AnuncioA8A6_gl.html'
---
<p>En cumprimento do acordado polo Pleno do Concello de Ponteceso, en sesión do 28 de novembro de 1994, polo presente anúnciase a convocatoria do concurso para a xestión indirecta, mediante concesión, do servicio municipal de abastecemento de auga e sumidoiros deste concello de Ponteceso, de acordo co prego de condicións xurídicas e económico-administrativas que rexen na indicada contratación, aprobado para este efecto en sesión do 21-10-1993 (exposto ó público mediante publicación do correspondente edicto no BOP nº 253, do 4-11-1994) e nos prazos e forma que se indicará no presente.</p>
<p>Na primeira das sesións indicadas acordouse a modificación da cláusula 34.1 do indicado prego, polo que, en cumprimento do disposto no art. 124 do Real decreto lexislativo 781/1986, do 18 de abril, exponse ó público o devandito prego, para que durante o prazo de oito días hábiles (que comezarán a contar a partir do seguinte ó da publicación deste anuncio no BOP ou no DOG) os interesados poidan presenta-las correspondentes reclamacións e/ou alegacións, que serán resoltas polo Pleno do Concello e que, interromperán o prazo licitatorio do concurso ó que fan referencia.</p>
<p>Concurso:</p>
<p>Obxecto do concurso: a xestión indirecta, mediante concesión, do servicio municipal de auga e sumidoiros.</p>
<p>Tipo de licitación: pola especialidade deste contrato, non se establece.</p>
<p>Duración do contrato: dez anos, prorrogables por período igual, logo de expreso acordo plenario.</p>
<p>Garantía provisional: 100.000 ptas.</p>
<p>Garantía definitiva: o 4 por 100 do importe anual do servicio que resulte da adxudicación.</p>
<p>Presentación de propostas: vinte días hábiles contados desde o día seguinte ó da última das publicacións do presente no BOP ou no DOG, segundo sexa.</p>
<p>Propostas e documentación: no prazo indicado de licitación, as empresas que xunten os requisitos requiridos deberán presenta-las súas propostas da forma seguinte:</p>
<p>Sobre A), titulado «Documentación», que deberá conte-la seguinte:</p>
<p>-Resgardo da garantía, provisional.</p>
<p>-Declaración xurada na que o licitador afirme non atoparse comprendido en ningún dos casos de incapacidade e incompatibilidade nos artigos 4 e 5 do RCCL e disposicións concordantes.</p>
<p>-DNI do licitador e código de identificación fiscal (ou fotocopias compulsadas). Se se actúa en representación doutra persoa ou entidade, deberá engadirse o poder verificado a custa do licitador (ou fotocopia del) e código de identificación fiscal.</p>
<p>-Certificado do rexistro de ter escriturado e totalmente desembolsado un capital social mínimo de corenta millóns de pesetas antes da data de presentación de proposicións.</p>
<p>-Último recibo do imposto de actividades económicas e xustificante dos seguros sociais.</p>
<p>-Memoria sobre a xustificación e prestación do servicio, na que se especificará a retribución económica do licitador co detalle dos compoñentes dos gastos de explotación e normal beneficio industrial segundo se sinala na cláusula 7ª do prego de condicións.</p>
<p>-Estudio de tarifas.</p>
<p>-Calquera outra documentación que o propoñente coide oportuna para acredita-la súa idoneidade e vantaxes da súa oferta para optar ó presente concurso.</p>
<p>-Os licitadores deberán presentar xustificante de estar cualificados pola Xunta Consultiva de Contratación Administrativa do Ministerio de Economía e Facenda como empresa consultora ou de servicios coas clasificacións seguintes:</p>
<p>Sobre B), titulado «Proposición económica», conterá proposición formulada de acordo co modelo seguinte:</p>
<p>D/Dª..., veciño/a de..., con domicilio en..., núm..., e DNI núm..., actuando en nome propio/ou na representación de..., segundo poder unificado que se acompaña. Informado do anuncio publicado por este concello no B.O. da provincia da Coruña núm..., correspondente ó día..., de... de 199... (ou DOG</p>
<p>núm..., correspondente ó día... de... de 199...) relativo ó expediente instruído para adxudica-la concesión administrativa mediante concurso para a concesión da subministración de auga potable e saneamento do concello de Ponteceso, co coñecemento do prego de condicións xurídicas e económico-administrativas, e demais documentos que integran o expediente do devandito concurso, en nome e representación invocada, afirma:</p>
<p>1.-Que acepta na súa integridade o prego de condicións económico-administrativas referentes ó concurso para a concesión da xestión indirecta do servicio municipal de abastecemento de auga potable e saneamento de Ponteceso e os documentos que os completan.</p>
<p>2.-Que se compromete, no caso de ser adxudicatario do concurso, á prestación dos servicios obxecto do contrato, suxeitándose en todo momento ás condicións establecidas e demais disposicións aplicables, as cales manifesta coñecer nas seguintes condicións:</p>
<p>Que o canon a percibir polo concello (ou a subvención a percibir polo concesionario), é de... ptas. (en letra e número), por cada metro cúbico facturado ós abonados do servicio.</p>
<p>Que, para a determinación do referido canon (ou subvención), se prevén os seguintes valores:</p>
<p>a) Que, de conformidade cos ingresos tarifados previamente por aplicación ós abonados das tarifas actualmente vixentes, resulta unha tarifa media de... pesetas (en letra e número), por metro cúbico de auga facturada.</p>
<p>b) Que o custo unitario do servicio de abastecemento de auga e saneamento, sen incluí-la amortización do volume de investimento, é de... pesetas (en letra e número) por cada metro cúbico de auga facturada.</p>
<p>3.-Que propón un volume de investimento de... pesetas para a execución do Plan de Investimentos.</p>
<p>Que, para recupera-lo dito investimento, a partir da súa entrada plena en servicio, supón un incremento no custo unitario de... pesetas, por cada metro cúbico de auga facturada.</p>
<p>4.-Que a documentación esixida e, en concreto, a oferta económica, consta da proposición presentada.</p>
<p>(Data e sinatura do propoñente).</p>
<p>Ponteceso, 5 de decembro de 1994.</p>
<p>José Luis Fondo Aguiar</p>
<p>Alcalde</p>

