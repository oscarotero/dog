---
date: '2020-09-11'
id: G0425-030920-0001
page: 35783
number: 185
agency: Consellería de Política Social
section: III. Outras disposicións.
title: >-
  RESOLUCIÓN do 2 de setembro de 2020, da Dirección Xeral de Familia, Infancia e
  Dinamización Demográfica, pola que se publica a Resolución do 2 de setembro de
  2020 das axudas convocadas na Orde do 20 de decembro de 2019 pola que se
  establecen as bases que rexerán o procedemento de concesión de axudas para a
  posta en marcha de casas niño, cofinanciadas polo Fondo Europeo de
  Desenvolvemento Rexional no marco do programa operativo Feder Galicia
  2014-2020, e se procede á súa convocatoria en réxime de concorrencia
  competitiva para os anos 2020, 2021, 2022 e 2023.
range: Resolución
url: >-
  https://www.xunta.gal/dog/Publicados/2020/20200911/AnuncioG0425-030920-0001_gl.html
---
<p>Mediante a Orde do 20 de decembro de 2019 (DOG núm. 33, do 18 de febreiro de 2020) publicáronse as bases reguladoras das axudas da Consellería de Política Social para a posta en marcha de casas niño e a convocatoria para o ano 2020.</p>
    <p>De conformidade co artigo 16 da antedita orde, a resolución dos expedientes de axuda, logo da fiscalización da proposta corresponde á persoa titular da Dirección Xeral de Familia, Infancia e Dinamización Demográfica, que resolverá por delegación da persoa titular da Consellería de Política Social.</p>
    <p>Así mesmo, o artigo 17 da mesma orde establece que se publicarán no <em>Diario Oficial de Galicia</em>, de conformidade co artigo 45 da Lei 39/2015, do 1 de outubro, do procedemento administrativo común das administracións públicas, entre outras, as correspondentes resolucións. Esta publicación producirá os efectos de notificación.</p>
    <p>Polo exposto,</p>
    <h2>RESOLVO:</h2>
    <p>Primeiro. Ordenar a publicación no <em>Diario Oficial de Galicia</em> do contido íntegro da Resolución do 2 de setembro de 2020, ditada no procedemento BS403C, de concesión de axudas para a posta en marcha de casas niño cofinanciadas polo Fondo Europeo de Desenvolvemento Rexional no marco do programa operativo Feder Galicia (2014-2020), que se xunta á presente resolución no anexo.</p>
    <p>Segundo. Comunicar que a Resolución do 2 de setembro de 2020 que finaliza este procedemento esgota a vía administrativa e contra ela poderá interpoñerse recurso potestativo de reposición ante o mesmo órgano que a ditou, no prazo dun (1) mes contado a partir do día seguinte ao da publicación desta resolución no <em>Diario Oficial de Galicia</em> ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous (2) meses contados a partir do día seguinte ao da súa publicación no <em>Diario Oficial de Galicia</em>.</p>
    <p>Terceiro. Notificada a resolución polo órgano competente, as persoas propostas como beneficiarias disporán dun prazo de dez (10) días computado a partir do día seguinte ao da publicación para a súa aceptación, transcorrido o cal sen que se producise manifestación expresa, entenderase tacitamente aceptada.</p>
    <p>Santiago de Compostela, 2 de setembro de 2020</p>
    <footer><p>María Amparo González Méndez<br>Directora xeral de Familia, Infancia e Dinamización Demográfica</p></footer>
    <h2>ANEXO</h2>
    <h3>Resolución do 2 de setembro de 2020 ditada no procedemento BS403C<br>de concesión de axudas para a posta en marcha de casas niño cofinanciadas<br>polo Fondo Europeo de Desenvolvemento Rexional no marco<br>do programa operativo Feder Galicia (2014-2020)</h3>
    <p>Vista a proposta de resolución da Subdirección Xeral de Demografía e Conciliación, de conformidade co disposto no artigo 14.4 da Orde do 20 de decembro de 2019, pola que se establecen as bases que rexerán o procedemento de concesión de axudas para a posta en marcha de casas niño e se convocan para o ano 2020 (cofinanciadas polo Fondo Europeo de Desenvolvemento Rexional no marco do programa operativo Feder Galicia 2014-2020), e fiscalizada esta, facendo uso do previsto no artigo 7.3 da Lei 9/2007, do 13 de xuño, de subvencións de Galicia,</p>
    <h2>RESOLVO:</h2>
    <p>Primeiro. Conceder ás persoas que se relacionan no anexo I as axudas convocadas na dita orde de convocatoria con cargo ás aplicacións orzamentarias 13.02.312B.470.0 e 13.02.312B.770.0.</p>
    <p>As axudas para gastos de investimento estarán confinaciadas nun 80 % polo Fondo Europeo de Desenvolvemento Rexional, no marco do programa operativo Feder Galicia 2014-2020, en particular:</p>
    <p>Obxectivo temático 10-Investir en educación, formación e formación profesional para a adquisición de capacidades e unha aprendizaxe permanente.</p>
    <p>Prioridade de investimento 10.5-Investir en educación, formación e formación profesional para a adquisición de capacidades e aprendizaxe permanente, mediante o desenvolvemento das infraestruturas en educación e formación.</p>
    <p>Obxectivo específico 10.5.1-Mellorar as infraestruturas de educación e formación.</p>
    <p>Actuación 10.5.1.4b-Axudas ao investimento en centros de atención á primeira infancia de 0-3 anos e casas niño.</p>
    <p>Categoría de intervención CEO52-Infraestruturas para a atención e a educación da primeira infancia.</p>
    <p>Estas axudas están sometidas ao disposto no Regulamento (UE) nº 1303/2013 do Parlamento Europeo e do Consello, do 17 de decembro de 2013 e no Regulamento (UE) nº 1301/2013 do Parlamento Europeo e do Consello, do 17 de decembro de 2013 sobre o Fondo Europeo de Desenvolvemento Rexional e sobre disposicións específicas relativas ao obxectivo de investimento en crecemento e emprego e polo que se derroga o Regulamento (CE) nº 1080/2006, así como ao previsto na Orde HFP/1979/2016, do 29 de decembro, pola que se aproban as normas sobre os gastos subvencionables dos programas operativos do Fondo Europeo de Desenvolvemento Rexional para o período 2014-2020. Así mesmo, estas axudas ampáranse no réxime <em>de minimis</em> establecido no Regulamento (UE) nº 1407/2013 da Comisión, do 18 de decembro de 2013, relativo á aplicación dos artigos 107 e 108 do Tratado de funcionamento da Unión Europea ás axudas <em>de minimis</em> (DOUE L 352, do 24 de decembro de 2013). Esta circunstancia farase constar expresamente na resolución de concesión. Por tanto, de recibir a persoa física ou xurídica outras axudas baixo o réxime <em>de minimis</em>, deberase garantir que non se supera o límite de 200.000 euros durante calquera período de tres exercicios fiscais </p>
    <p>O método aplicado para determinar o importe subvencionable e o importe da subvención é o de custos reais.</p>
    <p>As axudas concedidas condicionaranse ao cumprimento de todas as obrigas establecidas na Orde do 20 de decembro de 2020.</p>
    <p>A xustificación da subvención realizarase de acordo co establecido no artigo 21 da orde de convocatoria.</p>
    <p>Coa solicitude de pagamento a persoa beneficiaria deberá informar sobre o nivel de logro dos indicadores de produtividade asociados a esta convocatoria de axudas.</p>
    <p>O pagamento da subvención realizarase de acordo co establecido no artigo 22 da Orde do 20 de decembro de 2020.</p>
    <p>As persoas beneficiarias disporán dun prazo de dos (2) meses contados a partir da publicación desta resolución no <em>Diario Oficial de Galicia</em> para achegaren a documentación prevista nas letras m) a q) do artigo 11.1, no caso de que non fose achegada coa solicitude, así como para acreditar o acondicionamento do inmoble de acordo co establecido no artigo 4.1.c) da Orde do 20 de decembro de 2020.</p>
    <p>Segundo. Establecer no anexo II a relación de solicitudes susceptibles de axuda que quedan en reserva para seren atendidas nos supostos establecidos no artigo 14.</p>
    <p>Terceiro. Denegar ás persoas relacionadas no anexo III as axudas solicitadas polas causas que se detallan.</p>
    <p>Cuarto. Esta resolución, que finaliza o procedemento, esgota a vía administrativa e contra ela poderá interpoñerse recurso potestativo de reposición ante o mesmo órgano que a ditou, no prazo dun mes contado a partir do día seguinte ao da súa publicación no <em>Diario Oficial de Galicia</em>, ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous (2) meses contados a partir do día seguinte ao da publicación no <em>Diario Oficial de Galicia</em>.</p>
    <p>Santiago de Compostela, 2 de setembro de 2020. A conselleira de Política Social. P.D. (Artigo 16 da Orde do 20.12.2020; DOG núm. 33, do 18 de febreiro); Mª Amparo González Méndez, Directora xeral de Familia, Infancia e Dinamización Demográfica.</p>
    <h2>ANEXO I</h2>
    <h3>Axudas concedidas</h3>
    <table>
     <tbody>
      <tr>
       <td>Nº de expediente</td>
       <td>Solicitante</td>
       <td>NIF</td>
       <td>Nome da casa niño</td>
       <td>Concello</td>
       <td>Provincia</td>
       <td>Puntuación</td>
       <td>Importe investimento (€)</td>
       <td>Importe prima anos 2020, 2021, 2022 e 2023 (€)</td>
      </tr>
      <tr>
       <td>BS403C/2020-1</td>
       <td>Gemma Fontenla Campos</td>
       <td>***8180**</td>
       <td>As Pegadas máis enxebres</td>
       <td>Láncara</td>
       <td>Lugo</td>
       <td>97,50</td>
       <td>15.000</td>
       <td>62.066,66</td>
      </tr>
      <tr>
       <td>BS403C/2020-4</td>
       <td>Silvia Saavedra Fernández</td>
       <td>***8734**</td>
       <td>Argalleiros</td>
       <td>Navia de Suarna</td>
       <td>Lugo</td>
       <td>92,50</td>
       <td>9.800</td>
       <td>62.066,66</td>
      </tr>
      <tr>
       <td>BS403C/2020-5</td>
       <td>Estela Parajó Naveira</td>
       <td>***4781**</td>
       <td>Axóuxere</td>
       <td>Samos</td>
       <td>Lugo</td>
       <td>102,50</td>
       <td>15.000</td>
       <td>62.066,66</td>
      </tr>
      <tr>
       <td>BS403C/2020-6</td>
       <td>Mª Azahara Martínez Gómez</td>
       <td>***1004**</td>
       <td>Agarimos</td>
       <td>Pazos de Borbén</td>
       <td>Pontevedra</td>
       <td>87,50</td>
       <td>15.000</td>
       <td>62.066,66</td>
      </tr>
      <tr>
       <td>BS403C/2020-7</td>
       <td>Tamara Fraga Sotelo</td>
       <td>***7674**</td>
       <td>Axóuxere</td>
       <td>Cortegada</td>
       <td>Ourense</td>
       <td>107,50</td>
       <td>15.000</td>
       <td>62.066,66</td>
      </tr>
      <tr>
       <td>BS403C/2020-8</td>
       <td>Raquel Borjas Pazos</td>
       <td>***3151**</td>
       <td>As Avelaíñas</td>
       <td>Castrelo do Val</td>
       <td>Ourense</td>
       <td>97,50</td>
       <td>15.000</td>
       <td>62.066,66</td>
      </tr>
      <tr>
       <td>BS403C/2020-9</td>
       <td>Cristina Bargo da Silva</td>
       <td>***9733**</td>
       <td>As Curuxiñas</td>
       <td>Vilarmaior</td>
       <td>A Coruña</td>
       <td>97,50</td>
       <td>15.000</td>
       <td>62.066,66</td>
      </tr>
      <tr>
       <td>BS403C/2020-10</td>
       <td>Esther González Pato</td>
       <td>***4228**</td>
       <td>Bolboreta</td>
       <td>Verea</td>
       <td>Ourense</td>
       <td>82,50</td>
       <td>15.000</td>
       <td>62.066,66</td>
      </tr>
      <tr>
       <td>BS403C/2020-11</td>
       <td>Miguel Betes Figueiras</td>
       <td>***4452**</td>
       <td>A Casa da Loba</td>
       <td>Quintela de Leirado</td>
       <td>Ourense</td>
       <td>65,00</td>
       <td>15.000</td>
       <td>62.066,66</td>
      </tr>
      <tr>
       <td>BS403C/2020-12</td>
       <td>Teresa Covelo Lores</td>
       <td>***0933**</td>
       <td>Curuxa de Lúa</td>
       <td>Fornelos de Montes</td>
       <td>Pontevedra</td>
       <td>95,00</td>
       <td>14.453</td>
       <td>62.066,66</td>
      </tr>
      <tr>
       <td>BS403C/2020-13</td>
       <td>Iria Villares González</td>
       <td>***5559**</td>
       <td>Tartaruga</td>
       <td>Aranga</td>
       <td>A Coruña</td>
       <td>107,50</td>
       <td>15.000</td>
       <td>62.066,66</td>
      </tr>
      <tr>
       <td>BS403C/2020-16</td>
       <td>Laura Fernández Lozano</td>
       <td>***1672**</td>
       <td>Moeche</td>
       <td>Moeche</td>
       <td>A Coruña</td>
       <td>97,50</td>
       <td>15.000</td>
       <td>62.066,66</td>
      </tr>
      <tr>
       <td>BS403C/2020-17</td>
       <td>Noemí González Álvarez</td>
       <td>***3386**</td>
       <td>Peke Río</td>
       <td>San Xoán de Río</td>
       <td>Ourense</td>
       <td>80,00</td>
       <td>15.000</td>
       <td>62.066,66</td>
      </tr>
     </tbody>
    </table>
    <h2>ANEXO II</h2>
    <h3>Solicitudes en reserva</h3>
    <table>
     <tbody>
      <tr>
       <td>Nº de expediente</td>
       <td>Solicitante</td>
       <td>NIF</td>
       <td>Casa niño</td>
       <td>Concello</td>
       <td>Puntuación</td>
       <td>Axuda investimento (€)</td>
      </tr>
      <tr>
       <td>BS403C/2020-3*</td>
       <td>Ana Mª López López</td>
       <td>***7655**</td>
       <td>O Sr. Pérez</td>
       <td>Samos</td>
       <td>102,50</td>
       <td>15.000</td>
      </tr>
      <tr>
       <td colspan="7">* A solicitante acadou a mesma puntuación que a solicitude con nº de expediente BS403C/2020-5. En aplicación do establecido no artigo 14.3 da convocatoria para resolver o empate tívose en conta a puntuación obtida criterio a criterio, seguindo a orde en que figuran relacionados. 
        Por tratarse de solicitudes para o mesmo concello e para o mesmo local, este expediente acadaría a axuda no caso de renuncia da solicitude co nº de expediente BS403C/2020-5.</td>
      </tr>
     </tbody>
    </table>
    <h2>ANEXO III</h2>
    <h3>Solicitudes inadmitidas/denegadas</h3>
    <table>
     <thead>
      <tr>
       <td>Nº de expediente</td>
       <td>Solicitante</td>
       <td>NIF</td>
       <td>Concello</td>
       <td>Provincia</td>
       <td>Causa</td>
      </tr>
     </thead>
     <tbody>
      <tr>
       <td>BS403C/2020-2</td>
       <td>Lucía Mosteiro Sigüenza</td>
       <td>***7821**</td>
       <td>Paderne</td>
       <td>A Coruña</td>
       <td>Non completar a documentación solicitada no requirimento de emenda de documentación publicado na Resolución do 16 de xuño de 2020 (DOG nº 123, do 23 de xuño).</td>
      </tr>
      <tr>
       <td>BS403C/2020-14</td>
       <td>Concepción Fernández López</td>
       <td>***2913**</td>
       <td>A Mezquita</td>
       <td>Ourense</td>
       <td>Non contestar ao requirimento de emenda de documentación publicado na Resolución do 16 de xuño de 2020 (DOG nº 123, do 23 de xuño).</td>
      </tr>
      <tr>
       <td>BS403C/2020-15</td>
       <td>Zaira Fernández Taboada</td>
       <td>***9438**</td>
       <td>Santiso</td>
       <td>A Coruña</td>
       <td>Non contestar ao requirimento de emenda de documentación publicado na Resolución do 16 de xuño de 2020 (DOG nº 123, do 23 de xuño).</td>
      </tr>
     </tbody>
    </table>

