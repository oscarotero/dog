---
date: '2003-05-15'
id: 10B3A
page: 6
number: 93
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Orde do 8 de maio de 2003 pola que se convocan para a elección de destino os
  aspirantes que superaron o proceso selectivo convocado pola Orde do 12 de
  decembro de 2001 para o ingreso no corpo superior de Administración da Xunta
  de Galicia, grupo A, escala superior de estatísticos.
range: Orde
url: 'https://www.xunta.gal/dog/Publicados/2003/20030515/Anuncio10B3A_gl.html'
---
<p>Pola Orde do 12 de decembro de 2001 (DOG nº 245, do 20 de decembro) convocouse proceso selectivo para o ingreso no corpo superior de Administración da Xunta de Galicia, grupo A, escala superior de estatísticos, sendo nomeados funcionarios en prácticas a través de Orde do 20 de febreiro de 2003 (DOG nº 41, do 27 de febreiro).</p>
<p>Unha vez publicados polo tribunal os resultados obtidos no curso selectivo e co obxecto de que os aspirantes que superaron o dito proceso selectivo accedan á condición de funcionarios coa maior brevidade posible, esta consellería</p>
<p>DISPÓN:</p>
<p>Convoca-los aspirantes que superaron o proceso selectivo para o ingreso no corpo superior de xestión de Administración da Xunta de Galicia, grupo A, escala superior de estatísticos, para a elección de destino con carácter definitivo, en único chamamento, no salón de actos pequeno da Consellería da</p>
<p>Presidencia, Relacións Institucionais e Administración Pública, sito no soto desta consellería no edificio administrativo de San Caetano, en Santiago de Compostela, o día 19 de maio de 2003, ás 10 horas. Poderán elixir segundo a orde acadada no proceso selectivo, entre os postos que se relacionan como anexo desta orde, sempre que reúnan as condiciones esixidas nel.</p>
<p>Os aspirantes deberán ir provistos de DNI ou doutro documento que acredite fidedignamente a personalidade.</p>
<p>Os aspirantes que non comparezan persoalmente poderán ser representados por terceiras persoas con poder notarial suficiente.</p>
<p>Ós aspirantes que non comparezan persoalmente ou por medio de representantes seranlles adxudicadas en destino con carácter definitivo as prazas que lles corresponden atendendo á orde de publicación destas e ó número obtido no proceso selectivo, unha vez concluído o proceso de adxudicación das prazas ós aspirantes ou representados, e entre as que quedaron sen adxudicar.</p>
<p>Santiago de Compostela, 8 de maio de 2003.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>
<p>ANEXO</p>
<p>Oferta de vacantes, grupo A, escala superior de estatísticos</p>
<table><tbody><tr><td></td></tr>
<tr><td>Nº</td><td>Código de posto</td><td>Denominación</td><td>Nivel</td><td>Consellería</td><td>Centro de destino</td><td>Concello</td></tr>
</tbody></table>
<table><tbody><tr><td>1</td><td>EFA.01.00.000.15770.002</td><td>Posto base grupo A</td><td>20</td><td>Economía e Facenda</td><td>Instituto Galego de Estatística</td><td>Santiago de Compostela</td></tr>
<tr><td>2</td><td>EFA.01.00.000.15770.003</td><td>Posto base grupo A</td><td>20</td><td>Economía e Facenda</td><td>Instituto Galego de Estatística</td><td>Santiago de Compostela</td></tr>
<tr><td>3</td><td>EFA.01.00.000.15770.004</td><td>Posto base grupo A</td><td>20</td><td>Economía e Facenda</td><td>Instituto Galego de Estatística</td><td>Santiago de Compostela</td></tr>
<tr><td>4</td><td>EFA.01.00.000.15770.011</td><td>Posto base grupo A</td><td>20</td><td>Economía e Facenda</td><td>Instituto Galego de Estatística</td><td>Santiago de Compostela</td></tr></tbody></table>

