---
date: '2003-05-15'
id: 10B9A
page: 6
number: 93
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 7 de maio de 2003, da Delegación Provincial de Lugo, pola que se
  realiza a publicidade da Resolución do 8 de abril de 2003, da Dirección Xeral
  de Calidade e Avaliación Ambiental, na que se formula a declaración de impacto
  ambiental para a explotación da concesión mineira Angelita, fracción segunda,
  sita nos concellos de Muras e Xermade.
range: Resolución
url: 'https://www.xunta.gal/dog/Publicados/2003/20030515/Anuncio10B9A_gl.html'
---
<p>Visto o artigo 4.7º do Decreto 442/1992, do 13 de setembro (DOG nº 188, do 25 de setembro), de</p>
<p>avaliación de impacto ambiental para Galicia, o delegado provincial da Consellería de Innovación Industria e Comercio de Lugo,</p>
<p>RESOLVE:</p>
<p>Darlle publicidade, mediante esta publicación, á Resolución do 8 de abril de 2003, da Dirección Xeral de Calidade y Avaliación Ambiental, pola que se formula declaración de impacto ambiental para a explotación da concesión mineira Angelita, fracción 2ª, sita nos concellos de Muras e Xermade,</p>
<p>provincia de Lugo, promovida por Epifanio Campo Fernández.</p>
<p>A dita declaración, que se refire en exclusiva ós labores de explotación e instalacións anexas que se levarán a cabo nunha superficie de 13,46 ha nos lugares de Baamonde, Castiñeiras e O Casal, pertencentes ós termos municipais de Muras e Xermade, coa designación puntual en coordenadas UTM: X=603626,06, Y=4810569,16, incorporouse ó expediente e atópase á disposición de calquera interesado nesta delegación provincial.</p>
<p>Lugo, 7 de maio de 2003.</p>
<p>Jesús Bendaña Suárez</p>
<p>Delegado provincial de Lugo</p>
<p>CONSELLERÍA DE POLÍTICA AGROALIMENTARIA</p>
<p>E DESENVOLVEMENTO RURAL</p>

