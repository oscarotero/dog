---
date: '2013-09-13'
id: L130-300813-0001
page: 36073
number: 175
agency: Concello da Coruña
section: VI. Anuncios. b) Administración local.
title: >-
  ANUNCIO de información pública relativo ao estudo de detalle na avenida
  Joaquín Planells Riera III (631/146/2007).
range: Anuncio
url: >-
  https://www.xunta.gal/dog/Publicados/2013/20130913/AnuncioL130-300813-0001_gl.html
---
<p>A Xunta de Goberno Local, na sesión que tivo lugar o día 18 de xuño de 2013, adoptou, entre outros, o seguinte acordo:</p>
    <p>«Primeiro. Executar a sentenza nº 199/2013 da Sala do Contencioso-Administrativo, Sección Segunda, do Tribunal Superior de Xustiza de Galicia, resolta no curso do procedemento ordinario nº 4407/2010 e, na súa consecuencia: </p>
    <p>a) Entender aprobado inicialmente o estudo de detalle da parcela correspondente á ordenanza de transformación nº 7-F10.06 Avenida Joaquín Planells Riera III do PXOM de 1998, promovido pola entidade Promoción Agropecuaria e Industrial, S.A., segundo documentación presentada no rexistro municipal o 5 de novembro de 2008. </p>
    <p>b) Expedir certificación acreditativa da aprobación inicial por silencio administrativo.</p>
    <p>c) Someter a información pública o estudo de detalle polo prazo de vinte días hábiles mediante notificación aos propietarios catastrais afectados e publicacións no <em>Diario Oficial de Galicia</em> e nun xornal de maior circulación na provincia.</p>
    <p>d) Ordenar a dilixencia do estudo de detalle co selo de aprobación inicial.</p>
    <p>Segundo. Notificar este acordo á entidade Promoción Agropecuaria e Industrial, S.A. e á Sala do Contencioso-Administrativo, sección segunda, do Tribunal Superior de Xustiza de Galicia».</p>
    <p>O estudo de detalle sométese ao trámite de información pública durante o prazo de vinte días hábiles, contados a partir do día seguinte ao da súa publicación, período durante o cal calquera interesado poderá consultalo e formular as alegacións que considere oportunas. A consulta pódese efectuar no Departamento de Planeamento da Área de Urbanismo (praza de Indalecio Prieto 1-3), en horario laborable, de luns a venres, así como na web municipal www.coruna.es, Urbanismo, exposición pública.</p>
    <p>Os gastos desta publicación serán aboados por Promoción Agropecuaria e Industrial, S.A.</p>
    <p>A Coruña, 18 de xullo de 2013 </p>
    <footer><p>César de Jesús Otero Grille<br>Director de Urbanismo</p></footer>

