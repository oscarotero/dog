---
date: '2013-09-13'
id: G0165-090913-0001
page: 36018
number: 175
agency: Consellería do Medio Rural e do Mar
section: III. Outras disposicións.
title: >-
  ORDE do 5 de setembro de 2013 pola que se modifica a Orde do 23 de abril de
  2013 pola que se establecen as bases que regulan as axudas para a creación e
  mellora de microempresas de aproveitamentos forestais, parcialmente
  cofinanciadas co Fondo Europeo Agrícola de Desenvolvemento Rural (Feader), no
  marco do PDR de Galicia 2007-2013, e se convocan para o exercicio orzamentario
  de 2013.
range: Orde
url: >-
  https://www.xunta.gal/dog/Publicados/2013/20130913/AnuncioG0165-090913-0001_gl.html
---
<p>O día 29 de abril de 2013, a Consellería do Medio Rural e do Mar publicou a Orde do 23 de abril de 2013 pola que se establecen as bases que regulan as axudas para a creación e mellora de microempresas de aproveitamentos forestais, parcialmente cofinanciadas co Fondo Europeo Agrícola de Desenvolvemento Rural (Feader), no marco do PDR de Galicia 2007-2013, e se convocan para o exercicio orzamentario de 2013.</p>
    <p>Dado retraso na tramitación é necesario realizar unha ampliación do prazo de xustificación.</p>
    <p>O artigo 45 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, faculta o órgano concedente da subvención para outorgar, agás precepto en contra contido nas bases reguladoras, unha ampliación do prazo establecido para a presentación da xustificación, que non exceda a metade deste e sempre que con iso non se prexudiquen dereitos de terceiros. As condicións e o procedemento para a concesión da ampliación son os establecidos no artigo 49 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>En consecuencia, de conformidade co previsto no artigo 30.1.3 do Estatuto de autonomía de Galicia e no uso das facultades que me confire a Lei 9/2007, do 13 de xuño, de subvencións de Galicia.</p>
    <p>De acordo co disposto na Lei 1/1983, do 22 de febreiro, reguladora da Xunta e da súa Presidencia e demais normativa concorrente,</p>
    <h2>DISPOÑO:</h2>
    <p>Artigo único</p>
    <p>Modifícase o artigo 21 da Orde do 23 de abril de 2013 pola que se establecen as bases que regulan as axudas para a creación e mellora de microempresas de aproveitamentos forestais, parcialmente cofinanciadas co Fondo Europeo Agrícola de Desenvolvemento Rural (Feader), no marco do PDR de Galicia 2007-2013, e se convocan para o exercicio orzamentario de 2013 de seguinte xeito:</p>
    <p>«Artigo 21. Prazo de xustificación</p>
    <p>O prazo de xustificación finalizará o 15 de outubro de 2013 e o 31 de maio de 2014, segundo a anualidade que corresponda. Poderanse conceder prórrogas de cada anualidade, de acordo co artigo 49 da Lei 30/1992, do 26 de novembro, logo de solicitude razoada realizada cunha antelación superior a dous meses antes do remate do prazo de xustificación».</p>
    <p>Santiago de Compostela, 5 de setembro de 2013</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>

