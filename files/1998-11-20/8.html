---
date: '1998-11-20'
id: 4DF2
page: 12
number: 226
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Orde do 12 novembro de 1998 pola que se regulan as subvencións a salas de
  exhibición cinematográfica situadas en zonas rurais ou de baixa rendibilidade.
range: Orde
url: 'https://www.xunta.gal/dog/Publicados/1998/19981120/Anuncio4DF2_gl.html'
---
<p>As salas de exhibición cinematográfica son un foro cultural particularmente importante na sociedade actual. É sabido que no presente o sector da exhibición cinematográfica atravesa unha importante crise, que ten como principal efecto o crecente peche de salas, particularmente en zonas rurais. Na actualidade, son as comunidades autónomas a administración competente para convocar e conceder axudas á exhibición cinematográfica, conforme os criterios establecidos no Real decreto 1039/1997, e a Orde do 4 de maio de 1998, do Ministerio de Cultura.</p>
<p>Por todo isto</p>
<p>DISPOÑO:</p>
<p>Artigo 1º</p>
<p>Convócanse subvencións a salas de exhibición cinematográrica situadas en zonas rurais ou de baixa rendibilidade convocadas a través da resolución do Instituto de Cinematografía e Das Artes Audiovisuais, do 7 de xullo de 1988, con cargo á aplicción orzamentaria 10.04.353C.470.0 dos orzamentos xerais da Comunidade Autónoma de Galicia para 1998, nos que existe un crédito para este efecto por un importe de 2.134.458 ptas.</p>
<p>Artigo 2º</p>
<p>Poderán optar ás subvencións os titulares de salas de exhibición cinematográfica situadas fóra de capitais de provincia e en localidades con poboación inferior a 50.000 habitantes, que durante 1997 tive</p>
<p>sen actividade, cando menos, durante catro meses, obtendo unha recadación anual bruta inferior a 5.000.000 de pesetas, e que estean inscritos no Rexistro de Empresas do Instituto da Cinematografía e das Artes Audiovisuais.</p>
<p>Artigo 3º</p>
<p>A contia das axudas será proporcional ó número de semanas de actividade realizada por cada sala durante o ano 1997, sen que, en ningún caso, a contía da axuda poida ser superior á recadación bruta obtida no dito ano.</p>
<p>Artigo 4º</p>
<p>As solicitudes faranse mediante instancia dirixida ó conselleiro de Cultura, Comunicación Social e Turismo, segundo o modelo que figura como anexo desta orde, e presentarana no rexistro xeral da Consellería de Cultura, Comunicación Social e Turismo ou nos rexistros das súas delegacións provinciais, sen prexuízo do establecido no artigo 38.4º da vixente Lei 30/1992, do 26 de novembro, de réxime xurídico das administracións públicas e do procedemento administrativo común, no prazo dun mes contado a partir do día seguinte ó da publicación desta orde no Diario Oficial de Galicia.</p>
<p>Xuntaranse os seguintes documentos:</p>
<p>1. Instancia.</p>
<p>2. Fotocopia do DNI do solicitante.</p>
<p>3. Acreditación compulsada da súa titularidade sobre a sala.</p>
<p>4. Documentación compulsada acreditativa da inscrición da sala no Rexistro de Empresas do Instituto da Cinematografía e das Artes Audiovisuais.</p>
<p>5. Fotocopia compulsada do documento acreditativo de estar ó día no pagamento do imposto de actividades económicas.</p>
<p>6. Fotocopia da tarxeta de identificación fiscal.</p>
<p>7. Acreditación da actividade mediante a presentación de fotocopia compulsada dos partes-declaración de exhibición semanal debidamente cubertos pola Sociedad General de Autores y Editores.</p>
<p>8. Relación na que se indique o número de semanas de actividade indicando a recadación bruta por semana.</p>
<p>9. Para efectos de posibilita-la liquidación do importe da subvención que correspondese, deberán achegar certificación de estar ó día nas súas obrigas fiscais e coa Seguridade Social así como de non ter débedas coa Xunta de Galicia. Así mesmo, deberán achegar certificado bancario da existencia da conta na que o solicitante sexa o titular.</p>
<p>Artigo 5º</p>
<p>Se a solicitude de subvención non reúne os requisitos que sinala o artigo anterior, o interesado será</p>
<p>requirido par que, no prazo de dez días, emende a falta ou presente os documentos preceptivos, con indicación de que, se non o fixese, se considerará desistido na súa petición, arquivándose sen máis trámite.</p>
<p>A documentación presentada será analizada polos servicios competentes da Dirección Xeral de Comunicación Social e Audiovisual e o director xeral de Comunicación Social e Audiovisual elevará a correspondente proposta ó conselleiro de Cultura, Comunicación Social e Turismo, que resolverá, esgotando a vía administrativa.</p>
<p>Artigo 6º</p>
<p>Unha vez resolta e notificada a concesión da subvención librarase a cantidade adxudicada, a través de pagamento único, sempre e cando consten na Dirección Xeral de Comunicación Social e Audiovisual as certificacións sinaladas no punto 9 do artigo 4º.</p>
<p>Artigo 7º</p>
<p>No caso de que o beneficiario da subvención incumprise algunha das condicións ou obrigas estipuladas, a Consellería de Cultura, Comunicación Social e Turismo instruirá expediente sancionador, conforme o previsto na vixente Lei de réxime xurídico das administracións públicas e do procedemento administrativo común e, se procede, anulará os beneficios concedidos e solicitará a devolución das cantidades percibidas, segundo o disposto no artigo 78.5º da Lei 11/1992, do 7 de outubro, de réxime financeiro e orzamentario de Galicia.</p>
<p>Artigo 8º</p>
<p>De non notificarse resolución favorable no prazo de tres meses a partir da presentación da solicitude, entenderase desestimada a petición correspondente podendo o solicitante, a partir desa data, retira-la documentación presentada nos 30 días seguintes. Transcorrido este prazo arquivarase sen máis trámite.</p>
<p>Disposicións derradeiras</p>
<p>Primeira.-Facúltase o director xeral de Comunicación Social e Audiovisual para dictar, no ámbito das súas competencias, cantas disposicións considere precisas para o desenvolvemento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 12 de novembro de 1998.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>
<p>9826</p>

