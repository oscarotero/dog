---
date: '1998-10-23'
id: '5736'
page: 11
number: 206
agency: CONSELLERÍA DE SANIDADE E SERVICIOS SOCIAIS
section: VI. ANUNCIOS
title: >-
  Resolución do 2 de outubro de 1998, da Delegación Provincial de Pontevedra,
  pola que se anuncia concurso, por procedemento aberto e trámite de urxencia,
  para a contratación dos servicios de cafetería, perruquería e podoloxía.
range: Resolución
url: 'https://www.xunta.gal/dog/Publicados/1998/19981023/Anuncio5736_gl.html'
---
<p>De conformidade co establecido no artigo 4 da Orde do 21 de abril de 1998, sobre delegación de atribucións nos órganos centrais e periféricos da Consellería de Sanidade e Servicios Sociais.</p>
<p>Esta delegación provincial, unha vez cumpridos os trámites administrativos correspondentes, resolve anunciar concurso, por procedemento aberto e trámite de urxencia, para a contratación dos seguintes servicios:</p>
<p>Servicio de cafetería:</p>
<p>* Centro Social de Baiona.</p>
<p>* Centro Social de Coia.</p>
<p>* Centro Social de Tui.</p>
<p>* Residencia da 3ª Idade de Marín.</p>
<p>* Residencia da 3ª Idade do Meixoeiro.</p>
<p>* Residencia Asistida da Terceira Idade de Vigo.</p>
<p>Servicio de perruquería:</p>
<p>* Centro Social de Vilagarcía de Arousa.</p>
<p>* Residencia da 3ª Idade da Estrada.</p>
<p>* Residencia Asistida da Terceira Idade de Vigo.</p>
<p>Servicio de podoloxía:</p>
<p>* Centro Social de Vilagarcía de Arousa.</p>
<p>Canon mínimo de explotación: 12.000 ptas. anuais (doce mil pesetas).</p>
<p>Prazo de execución: 1 ano prorrogable por períodos anuais.</p>
<p>Clasificación do contratista: non se esixe.</p>
<p>Garantía definitiva: 25.000 ptas. (vintecinco mil pesetas).</p>
<p>Forma de tramitación: urxente.</p>
<p>1. Exposición de documentación: os pregos de cláusulas administrativas particulares e demais documentación técnica poderán ser examinados nas delegacións provinciais da Consellería de Sanidade e Servicios Sociais, das 10 ás 14 horas, nos días hábiles.</p>
<p>2. Solvencia económica, financeira e técnica: os licitadores terán que acredita-la solvencia económica, financeira e técnica, en calquera das formas previstas na Lei de contratos das administracións públicas.</p>
<p>3. Lugar: a presentación de propostas farase no rexistro da Delegación Provincial de Pontevedra ou nas súas dependencias en Vigo, avenida Cánovas del Castillo s/n, en sobres pechados, ou por correo con xustificación da data de imposición e a comunicación o mesmo día ó órgano de contratación mediante telegrama ou telefax.</p>
<p>4. Prazo de presentación de propostas: comezará o día seguinte ó da publicación desta resolución no Diario Oficial de Galicia e rematará ós 13 días naturais ás 14 horas.</p>
<p>5. Documentación que deberán presenta-los licitadores: os licitadores presentarán en sobre pechado e asinado por el, a solicitude para participar, así como a documentación persoal e referencias técnicas descritas no punto 8 do prego de cláusulas administrativas particulares.</p>
<p>6. Criterios de adxudicación: os definidos na cláusula 10 do prego de cláusulas administrativas particulares que rexe o presente concurso.</p>
<p>7. Apertura de propostas: será realizada pola mesa de contratación o décimo primeiro día natural seguinte ó do final do prazo de presentación de propostas na sala de xuntas da Delegación Provincial de Pontevedra nas súas dependencias de Vigo, avenida Cánovas del Castillo s/n, ás 10 horas en acto público. Se coincidise en sábado ou festivo, reuniranse o primeiro día hábil seguinte.</p>
<p>8. O pagamento deste anuncio será por conta dos adxudicatarios.</p>
<p>Vigo, 2 de outubro de 1998.</p>
<p>P.D. (Orde 21 de abril de 1998)</p>
<p>Jorge García-Borregón Millán</p>
<p>Delegado provincial da Consellería de Sanidade</p>
<p>e Servicios Sociais de Pontevedra</p>
<p>9101</p>

