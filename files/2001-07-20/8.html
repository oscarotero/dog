---
date: '2001-07-20'
id: C176
page: 9
number: 141
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 170/2001, do 20 de xuño, polo que se declara a urxente ocupación, para
  efectos de expropiación forzosa, polo Concello de Carnota, dos bens e dereitos
  necesarios para a realización das obras do proxecto básico de saneamento
  integral de Carnota (fase II).
range: Decreto
url: 'https://www.xunta.gal/dog/Publicados/2001/20010720/AnuncioC176_gl.html'
---
<p>O Concello de Carnota, en sesión celebrada o día 22 de febreiro de 2001, aprobou o proxecto básico de saneamento integral de Carnota (fase II) e na mesma sesión, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52º da Lei de expropiación forzosa.</p>
<p>Por parte do concello foi remitida a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 11 de xuño de 2001.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada</p>
<p>no rexistro xeral da Consellería de Xustiza, Interior e Relacións Laborais o día 2 de abril de 2001.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque, segundo sinala o concello, se trata de completa-lo proxecto global de saneamento de Carnota, dividido en dúas fases das que a primeira xa foi aprobada e executada, e a segunda sen executar. Tamén vén imposta por imperativo legal derivado da directiva europea nº 271, do 21 de maio de 1991, na que se impón un prazo límite ata o 1 de xaneiro de 2001, para a instalación de sistemas colectores en poboacións de máis de 15.000 habitantes, sendo o caso deste concello, que, ademais posúe financiamento da obra con cargo ós fondos europeos e cun prazo de execución que remata a finais do ano 2001.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais, e logo de deliberación do Consello da Xunta de Galicia na súa reunión do día vinte de xuño de dous mil un,</p>
<p>DISPOÑO:</p>
<p>Artigo único.-De conformidade co disposto no artigo 52º da Lei de expropiación forzosa, declárase a urxente ocupación, polo Concello de Carnota para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto básico de saneamento integral de Carnota (fase II).</p>
<p>Santiago de Compostela, vinte de xuño de dous mil un.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

