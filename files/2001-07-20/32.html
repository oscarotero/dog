---
date: '2001-07-20'
id: C1E2
page: 9
number: 141
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 12 de xullo de 2001 pola que se modifica a do 4 de xullo de 2001
  (Diario Oficial de Galicia número 134, do 11 de xullo) pola que se convoca
  concurso, polo procedemento aberto, dun contrato de servicios consistente no
  desenvolvemento dun sistema de información para a xestión dos plans de labores
  das actividades mineiras. (Expediente 4/2001 DXI).
range: Resolución
url: 'https://www.xunta.gal/dog/Publicados/2001/20010720/AnuncioC1E2_gl.html'
---
<p>Mediante Resolución do 4 de xullo de 2001, publicada no DOG nº 134, do 11 de xullo, iniciouse o concurso, polo procedemento aberto, dun contrato de servicios consistente no desenvolvemento dun sistema de información para a xestión dos plans de labores das actividades mineiras. O prego de cláusulas administrativas establece un prazo de 15 días naturais para a presentación de ofertas.</p>
<p>O devandito prazo considérase insuficiente por canto os dous criterios principais de valoración son a calidade técnica e as melloras propostas, o que require un prazo maior para o seu estudio e preparación.</p>
<p>En consecuencia, resolvo a modificación do prazo para a presentación de ofertas, que queda establecido en 30 días naturais. O novo prazo computarase a partir do día seguinte ó da publicación desta resolución no Diario Oficial de Galicia.</p>
<p>Santiago de Compostela, 12 de xullo de 2001.</p>
<p>P.D. (Orde 13-10-1999, DOG nº 207)</p>
<p>Jesús Vázquez San Luis</p>
<p>Secretario xeral da Consellería de Industria</p>
<p>e Comercio</p>

