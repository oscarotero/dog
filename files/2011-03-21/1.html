---
date: '2011-03-21'
page: 4
number: 56
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: I. DISPOSICIÓNS XERAIS
title: >-
  Orde do 14 de marzo de 2011 pola que se incorporan nove novos procedementos ao
  Rexistro Electrónico da Xunta de Galicia, regulado polo Decreto 164/2005, do
  16 de xuño.
range: Orde
---
<p>O Decreto 164/2005, do 16 de xuño, crea o Rexistro Telemático da Xunta de Galicia, que permite a presentación por vía telemática de solicitudes, escritos e comunicacións. Esta orde inclúe no anexo VII do Decreto 164/2005, do 16 de xuño, un novo procedemento, co fin de continuar impulsando o emprego de técnicas e medios electrónicos, informáticos e telemáticos no desenvolvemento da actividade da Xunta de Galicia e no exercicio das súas competencias.</p>
<p>De conformidade co disposto no artigo 2º.2 e a disposición adicional primeira b) e derradeira primeira do Decreto 164/2005, do 16 de xuño, polo que se regulan e determinan as oficinas de rexistro propias ou concertadas da Administración da Comunidade Autónoma de Galicia, créase o Rexistro Telemático da Xunta de Galicia e regúlase a atención ao cidadán.</p>
<p>En virtude da disposición derradeira segunda do Decreto 198/2010, do 2 de decembro, polo que se regula o desenvolvemento da Administración electrónica na Xunta de Galicia e nas entidades dela dependentes, desde a entrada en vigor deste decreto o Rexistro Telemático da Xunta de Galicia cambiará a súa denominación pola de Rexistro Electrónico da Xunta de Galicia</p>
<p>DISPOÑO:</p>
<p>Artigo único</p>
<p>1. Inclúese no anexo VII do Decreto 164/2005, do 16 de xuño, procedementos para os que está habilitado o Rexistro Telemático da Xunta de Galicia, e queda pois, habilitado cos efectos previstos no seu artigo 5º.1, os seguintes procedementos:</p>
<p>CT984D.-Declaración responsable de inicio de actividade de establecementos hoteleiros e solicitude de clasificación.</p>
<p>CT984E.-Declaración responsable de inicio de actividade de establecementos de turismo rural e solicitude de clasificación.</p>
<p>CT984F.-Declaración responsable de inicio de actividade de apartamentos turísticos.</p>
<p>CT984Z.-Declaración responsable de inicio de actividade de vivendas turísticas.</p>
<p>CT984B.-Declaración responsable de inicio de actividade de restaurantes ou cafetarías e solicitude de clasificación.</p>
<p>CT984V.-Declaración responsable de inicio de actividade de establecementos de restauración denominados furanchos e solicitude de clasificación.</p>
<p>CT984A.-Declaración responsable de inicio de actividade de axencias de viaxe e solicitude de clasificación.</p>
<p>CT996B.-Declaración responsable de inicio de modificacións ou reformas substanciais que afecten as condicións dos establecementos turísticos.</p>
<p>CT996A.-Comunicación de baixa ou cambios que non afectan a clasificación turística.</p>
<p>2. O procedemento para a tramitación electrónica estará dispoñible no enderezo <a href="http://www.xunta.es/">http://www.xunta.es/</a></p>
<p>presentacion-electronica-da-xunta-de-galicia</p>
<p>Disposición derradeira</p>
<p>Única.-Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 14 de marzo de 2011.</p>
<p>Alfonso Rueda Valenzuela</p>
<p>Conselleiro de Presidencia, Administracións</p>
<p>Públicas e Xustiza</p>
<p>b) NOMEAMENTOS CONSELLERÍA DE EDUCACIÓN</p>
<p>E ORDENACIÓN UNIVERSITARIA</p>

