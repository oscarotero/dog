---
date: '1998-12-18'
id: 79BE
page: 13
number: 244
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 30 de novembro de 1998, da Dirección Xeral de Transportes, pola
  que se somete a información pública expediente de modificación da concesión
  (ampliación de tráficos) do servicio público regular permanente de uso xeral
  de transporte de viaxeiros por estrada: V-7022; XG-396, entre A Coruña e Vigo
  e a Muros por Santiago de Compostela, con anexos e anexos-desviación.
range: Resolución
url: 'https://www.xunta.gal/dog/Publicados/1998/19981218/Anuncio79BE_gl.html'
---
<p>Ó abeiro do establecido na Lei 16/1987, do 30 de xullo, de ordenación dos transportes terrestres, e no seu regulamento de execución, aprobado polo Real decreto 1211/1990, do 28 de setembro, iniciouse expediente de modificación da concesión (ampliación de tráficos O Grove-Vilalonga por Sanxenxo) do servicio público regular permanente de uso xeral de transporte de viaxeiros por estrada: V-7022; XG-396, entre A Coruña e Vigo e a Muros por Santiago de Compostela, con anexos e anexos-desviación, da titularidade da empresa Castromil, S.A.</p>
<p>Esta ampliación de tráficos únese ó expediente de substitución e unificación das concesións da titularidade de Castromil, S.A. sometido a información pública por resolución da Dirección Xeral de Transportes do 2 de marzo de 1998 (DOG do 24-3-1998).</p>
<p>Os interesados ou afectados no expediente poderán comparecer no procedemento e, tralo exame da documentación pertinente nos servicios provinciais de Transportes de Pontevedra e A Coruña (estación de autobuses) efectua-las alegacións que consideren oportunas no prazo dun mes contado a partir do día da publicación deste anuncio no Diario Oficial de Galicia.</p>
<p>Santiago de Compostela, 30 de novembro de 1998.</p>
<p>Juan Carlos Villarino Tejada</p>
<p>Director xeral de Transportes</p>
<p>10686</p>

