---
date: '1998-12-18'
id: 7A1A
page: 13
number: 244
agency: FUNDACIÓN PARA O DESENVOLVEMENTO DA COMARCA DA TERRA CHÁ
section: VI. ANUNCIOS
title: Bases da convocatoria da praza de xerente da fundación.
range: Bases
url: 'https://www.xunta.gal/dog/Publicados/1998/19981218/Anuncio7A1A_gl.html'
---
<p>En cumprimento do establecido na Lei de Galicia 10/1996, do 5 de novembro, de actuación de entes e empresas nas que ten participación maioritaria a Xunta de Galicia, en materia de persoal e contratación, e de conformidade co acordo adoptado polo Padroado da Fundación para o Desenvolvemento da</p>
<p>Comarca da Terra Chá, na reunión do día 18 de novembro de 1998, convócanse probas de selección para cubrir, baixo a modalidade de contratación indefinida, unha praza de xerente para facerse cargo da xestión da dita fundación.</p>
<p>As condicións específicas do contrato de traballo así como as funcións que vai realiza-lo xerente da fundación estarán á disposición dos interesados na sede da Sociedade Anónima para o Desenvolvemento Comarcal de Galicia, en adiante S.D.C. sita na estrada Santiago-Noia km 3. A Barcia (Santiago de Compostela). Telf.:981 54 58 54.</p>
<p>I. Requisitos xerais.</p>
<p>-Ter nacionalidade dun país membro da Unión Europea.</p>
<p>-Ser maior de 18 anos.</p>
<p>-Acreditar grao de licenciado ou equivalente.</p>
<p>II. Coñecementos que se requiren.</p>
<p>a) Coñecementos específicos:</p>
<p>-As regulacións e normativas legais que afectan o modelo de desenvolvemento comarcal.</p>
<p>-Metodoloxías e planificación estratéxica do desenvolvemento comarcal.</p>
<p>-Xestión e coñecemento de programas de desenvolvemento local e creación de emprego.</p>
<p>-Xestión e administración de fundacións de interese galego e de institucións sen finalidade de lucro.</p>
<p>-Estructura social e económica da comarca da Terra Chá.</p>
<p>b) Coñecementos complementarios:</p>
<p>-Acredita-lo coñecemento da lingua galega.</p>
<p>-Posuír e acredita-lo coñecemento de informática a nivel usuario.</p>
<p>III. Documentación que hai que presentar.</p>
<p>-Fotocopia DNI.</p>
<p>-Currículum vitae xunto coa documentación orixinal ou fotocopia compulsada que acredite os coñecementos, a titulación requirida, méritos e experiencia profesional.</p>
<p>-Solicitude dirixida ó presidente da fundación (anexo I).</p>
<p>IV. Lugar e prazo de presentación.</p>
<p>-As solicitudes presentaranse nas dependencias da Sociedade Anónima para o Desenvolvemento Comarcal de Galicia, sita na estrada Santiago-Noia, km 3. A Barcia. 15896 Santiago de Compostela.</p>
<p>-O prazo de presentación será de 20 días naturais contados a partir do día seguinte ó da publicación destas bases no Diario Oficial de Galicia.</p>
<p>V. Comisión de selección.</p>
<p>A comisión de selección estará formada polos seguintes membros:</p>
<p>Presidente: Andrés Precedo Ledo, presidente do padroado da fundación.</p>
<p>Secretario: Arturo Pereiro Vilariño, vicepresidente do padroado da fundación.</p>
<p>Vocais: José Mª Soriano Villalba, xefe de Asuntos Económicos da Sociedade Anónima para o Desenvolvemento Comarcal de Galicia.</p>
<p>José Figueroa Dávila, xefe Acción Comarcal da Sociedade Anónima para o Desenvolvemento Comarcal de Galicia.</p>
<p>Antonio Doval Adán, xefe de Planificación e Estudios da Sociedade Anónima para o Desenvolvemento Comarcal de Galicia.</p>
<p>VI. Proceso de selección.</p>
<p>1. Expirado o prazo de presentación de solicitudes, a comisión de selección publicará as listas previas de admitidos e excluídos, coa motivación da exclusión, se é o caso; establécese un prazo de cinco días hábiles para que, por petición do interesado, se poida reparar calquera erro que sexa emendable. Esgotado este prazo, publicaranse as listas definitivas de admitidos e excluídos e fixarase o lugar e data de celebración da proba de selección. Os candidatos deberán asistir provistos do DNI. Estas listas publicaranse no taboleiro de anuncios da Sociedade Anónima para o Desenvolvemento Comarcal de Galicia.</p>
<p>2. As probas de selección consistirán en:</p>
<p>a) Proba tipo test de coñecementos específicos sobre os contidos que se recollen no punto II a). A puntuación máxima que se poderá acadar nesta proba é de 10 puntos. Os candidatos que non acaden a puntuación de 5 puntos nesta proba, quedarán automaticamente eliminados.</p>
<p>b) Valoración do currículum vitae. Os candidatos que superen a proba anterior participarán na segunda consistente na valoración do currículum vitae. Para a valoración do currículum teranse en conta os seguintes criterios:</p>
<table><tbody><tr><td></td></tr>
<tr><td>Criterios</td><td>Puntuación
máxima</td></tr>
<tr><td></td></tr>
</tbody></table>
<table><tbody><tr><td>1. Responsabilidade na xestión de fundacións ou empresas, cooperativas, asociacións e outras institucións (grupos de cotización á Seguridade Social 1 ou 2) (puntuación 0,2/mes).</td><td>4</td></tr>
<tr><td>2. Promoción e xestión de programas comunitarios (puntuación 0,1/mes)</td><td>1</td></tr>
<tr><td>3. Promoción e xestión de iniciativas de desenvolvemento (puntuación 0,1/mes)</td><td>1</td></tr>
<tr><td>4. Coñecemento da lingua galega (cursos de iniciación e perfeccionamento)</td><td>0,5</td></tr>
<tr><td>5. Coñecemento de informática</td><td>0,5</td></tr>
<tr><td></td></tr>
<tr><td>Puntuación total</td><td>7</td></tr>
<tr><td></td></tr></tbody></table>
<p>A puntuación máxima que se poderá acadar na valoración do currículum é de 7 puntos.</p>
<p>Unha vez valoradas as probas anteriores, a comisión de selección publicará no taboleiro de anuncios da Sociedade Anónima para o Desenvolvemento Comarcal de Galicia os resultados definitivos con indicación expresa do candidato seleccionado.</p>
<p>Santiago de Compostela, 27 de novembro de 1998.</p>
<p>Andrés Precedo Ledo</p>
<p>Presidente do Padroado da Fundación para o Desenvolvemento da Comarca da Terra Chá</p>
<p>ANEXO I</p>
<p>D/Dna. ...., con DNI ...., en virtude da convocatoria da praza de xerente da Fundación para o Desenvolvemento da Comarca da Terra Chá convocada pola Fundación para o Desenvolvemento da Comarca da Terra Chá,</p>
<p>SOLICITA:</p>
<p>Participar no proceso selectivo para cubrir unha praza de xerente convocada mediante anuncio público desa fundación no DOG nº .... con data do .... Para tal fin achégase documentación conforme o recollido nas bases da citada convocatoria.</p>
<p>En Santiago de Compostela, .... de ..... de 1998.</p>
<p>Fdo.: ........................</p>
<p>Presidente da Fundación para o Desenvolvemento da Comarca da Terra Chá</p>
<p>11482</p>

