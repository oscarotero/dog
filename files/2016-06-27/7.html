---
date: '2016-06-27'
id: G0422-140616-0010
page: 26960
number: 120
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 20 de maio de 2016, da Secretaría Xeral de Ordenación do
  Territorio e Urbanismo, sobre aprobación definitiva da modificación puntual
  das normas subsidiarias de planeamento do concello de Maside no núcleo rural
  complexo da Lamasaída.
range: Resolución
url: >-
  https://www.xunta.gal/dog/Publicados/2016/20160627/AnuncioG0422-140616-0010_gl.html
---
<p>O Concello de Maside, conforme o establecido na disposición adicional segunda da Lei 9/2002, de ordenación urbanística e protección do medio rural de Galicia (LOUG), remite o expediente de referencia para a súa aprobación definitiva.</p>
    <p>Examinada a documentación achegada polo Concello de Maside e vista a proposta subscrita pola Subdirección Xeral de Urbanismo, resulta:</p>
    <p>I. Antecedentes.</p>
    <p>I.1. O Concello de Maside dispón actualmente de Normas subsidiarias de planeamento aprobadas definitivamente o 29.10.1985, que tiveron seis modificacións puntuais. </p>
    <p> I.2. A tramitación da modificación puntual foi a seguinte:</p>
    <p>• O 23.4.2013 a Secretaría Xeral de Calidade e Avaliación Ambiental declarou a non necesidade de someter a avaliación ambiental estratéxica a modificación puntual para a delimitación do núcleo rural da Lamasaída (DOG 21.5.2013).</p>
    <p>• Constan informes municipais: técnico, do 6.5.2013; e xurídico, do 16.5.2013. </p>
    <p>• O 19.7.2013 a Secretaría Xeral de Ordenación do Territorio e Urbanismo emitiu informe previo á aprobación inicial da modificación puntual, con consideracións.</p>
    <p>• Constan novos informes municipais, técnicos, do 23.7.2013 e 18.11.2013; e xurídico, do 20.11.2013.</p>
    <p>• O Concello Pleno do 27.11.2013 aprobou inicialmente a modificación puntual e someteuna a información pública durante dous meses mediante anuncios nos xornais La Región do 13.12.2013, e La Voz de Galicia do 18.12.2013; e no DOG do 30.12.2013. Non se presentou alegación ningunha.</p>
    <p>• Deuse audiencia aos municipios limítrofes do Carballiño, San Amaro, San Cristovo de Cea, Punxín e Amoeiro, sen que contestase ningún deles.</p>
    <p>• Constan informes da Deputación Provincial de Ourense do 14.1.2014 (desfavorable) e do 19.2.2014, favorable.</p>
    <p>• Consta informe favorable, do 17.1.2014, da Consellería do Medio Rural e do Mar.</p>
    <p>• Consta informe favorable, do 17.2.2014, da Subdirección General de Redes y Operadores de Telecomunicaciones do Ministerio de Industria, Enerxía e Turismo.</p>
    <p>• Consta informe do 21.5.2014, da Confederación Hidrográfica del Miño-Sil en que solicita ao Concello que se complete determinada documentación.</p>
    <p>• Consta informe favorable, do 23.9.2014, da Dirección Xeral do Patrimonio Cultural, cunhas condicións que se deben cumprir.</p>
    <p>• Solicitouse, ademais, informe a Augas de Galicia da Consellería da CMATI, sen que conste contestación. Existe informe na fase de tramitación ambiental sinalando que deben terse en conta os plans de abastecemento e saneamento de Galicia.</p>
    <p>• O Concello Pleno do 4.2.2015, aprobou provisionalmente a modificación puntual coas modificacións requiridas nos informes sectoriais emitidos.</p>
    <p>• Consta informe favorable do 5.2.2015 da Confederación Hidrográfica do Miño-Sil.</p>
    <p>• O Pleno do 27.4.2015 e 7.10.2015 aprobou provisionalmente a modificación.</p>
    <p>• Consta novo informe favorable, do 3.12.2015, da Deputación Provincial. </p>
    <p>• O Concello Pleno do 30.12.2015, aprobou de novo provisionalmente a modificación puntual das NSPM de Maside no núcleo complexo da Lamasaída.</p>
    <p>II. Análise e consideracións.</p>
    <p>II.1. O ámbito de actuación é o núcleo rural da Lamasaída e o seu contorno inmediato, e afecta, segundo as NSP vixentes, solo de núcleos rurais e solo non urbanizable (actualmente rústico). A superficie total do ámbito é de 28.555,33 m<span class="dog-superindice">2</span> dos cales despois da modificación corresponden 11.785 m<span class="dog-superindice">2</span> a núcleo rural histórico-tradicional; 10.252 m<span class="dog-superindice">2</span> a núcleo rural común; e 6.518,33 m<span class="dog-superindice">2</span> a solo non urbanizable (actualmente rústico).</p>
    <p>II.2. O obxecto da modificación puntual é a redelimitación e ordenación normativa do núcleo rural da Lamasaída, en concordancia co establecido na disposición transitoria primeira e) da Lei 2/2010. </p>
    <p>II.3. Na proposta excluíronse da delimitación do núcleo rural parcelas situadas na parte sureste do ámbito e a parte suroeste cualifícase como solo de núcleo rural histórico tradicional, xustificando os graos de consolidación previstos no artigo 13 da LOUG.</p>
    <p>II.5. A modificación puntual incorpora unha nova ordenanza para o solo de núcleo rural histórico tradicional. No plano D6 –Aliñacións e tipos de vías– complétanse o trazado viario e as aliñacións do núcleo rural. Na proposta recóllense os elementos catalogados e o seu perímetro de protección, incluídos os hórreos afectados polo Decreto 449/1973, do 22 de febreiro, polo que se colocan baixo a protección do Estado os hórreos ou cabazos antigos existentes en Asturias e Galicia.</p>
    <p>De acordo co punto 2 da disposición adicional segunda da LOUG, e co artigo 3.a en relación coa disposición transitoria segunda do Decreto 129/2015, do 8 de outubro, polo que se establece a estrutura orgánica das consellerías da Xunta de Galicia, a competencia para resolver sobre a aprobación definitiva dos expedientes de delimitación de solo de núcleos rurais corresponde á Secretaría Xeral de Ordenación do Territorio e Urbanismo.</p>
    <p>III. Resolución.</p>
    <p>Visto cánto antecede,</p>
    <p class="dog-titulo">RESOLVO:</p>
    <p>1. Aprobar definitivamente a modificación puntual das Normas subsidiarias de planeamento municipal de Maside, no núcleo rural complexo da Lamasaída.</p>
    <p>2. Contra esta resolución cabe interpoñer recurso contencioso-administrativo ante o Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, de conformidade co disposto nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa. </p>
    <p>3. Notifíquese ao Concello e publíquese no Diario Oficial de Galicia.</p>
    <p>Santiago de Compostela, 20 de maio de 2016</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>
    <footer><p>ANEXO</p></footer>
    <footer><p><img src="/dog/Publicados/2016/20160627/AnuncioG0422-140616-0010_gl-web-images/Mapa_fmt.jpeg" alt="missing image file"></p></footer>

