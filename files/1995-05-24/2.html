---
date: '1995-05-24'
id: DEEA
page: 3
number: 98
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Orde do 2 de maio de 1995 pola que se modifica parcialmente a do 19 de
  decembro de 1985 pola que se determinan os nomes oficiais dos topónimos que se
  relacionan.
range: Orde
url: 'https://www.xunta.gal/dog/Publicados/1995/19950524/AnuncioDEEA_gl.html'
---
<p>A Orde do 19 de decembro de 1985, determinou os nomes oficiais dos topónimos pertencentes ós concellos: Allariz, Baltar, Bande, Baños de Molgas, Barbadás, Os Blancos, Calvos de Randín, Castrelo do Val, Coles, Cualedro e Chandrexa de Queixa (Ourense).</p>
<p>O traballo de campo e a documentación utilizados pola Comisión de Toponimia ó longo destes anos aportaron datos que aconsellaron á comisión, na súa sesión plenaria do vintenove de marzo de mil novecentos noventa e cinco, revisa-lo dictame referido a catro topónimos publicados na orde citada (un pertencente ó concello de Baños de Molgas, dous ó concello dos Blancos e un ó concello de Cualedro.)</p>
<p>En consecuencia, esta consellería,</p>
<p>DISPÓN:</p>
<p>Artigo único.-Modifícase a Orde do 19 de decembro de 1985 pola que se determinan os nomes oficiais dos topónimos que se relacionan, no sentido seguinte:</p>
<p>-No concello de Baños de Molgas, parroquia de Almoite (Santa María) onde dicía: «Almoíte», debe dicir: «Almoite».</p>
<p>-No concello dos Blancos, parroquia dos Blancos (San Breixo), onde dicía: «Blancos», debe dicir: «Blancos, Os»; e na parroquia de Nocedo (San Cibrao), onde dicía: «Noveas», debe dicir: «Nóveas».</p>
<p>-No concello de Cualedro, parroquia de Atás (Santa María)), onde dicía: «Estivadas (As)», debe dicir: «Estibadas, As».</p>
<p>Disposición adicional</p>
<p>Do establecido na presente orde e do seu anexo daráselles conta ás autoridades estatais correspondentes para os efectos que cumpran no exercicio das súas funcións.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 2 de maio de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>

