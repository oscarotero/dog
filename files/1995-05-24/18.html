---
date: '1995-05-24'
id: DF3A
page: 3
number: 98
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 4 de maio de 1995, da Secretaría Xeral para a Protección Civil e
  o Medio Ambiente, pola que se anuncia a licitación, polo sistema de
  contratación directa, do contrato da subministración de material para praias
  dentro do Plan Sapraga-segunda fase.
range: Resolución
url: 'https://www.xunta.gal/dog/Publicados/1995/19950524/AnuncioDF3A_gl.html'
---
<p>A Consellería da Presidencia e Administración Pública da Xunta de Galicia, acordou a realización da ampliación da segunda fase do Plan Sapraga, polo sistema de contratación directa e polo importe máximo de catro millóns oitocentas corenta e tres mil pesetas (4.843.000 ptas.), IVE incluído.</p>
<p>Co fin de proceder á devandita contratación, invítase os interesados a presentaren as correspondentes propostas económicas.</p>
<p>Os pregos de cláusulas administrativas particulares, de prescricións técnicas e demais documentos relativos á contratación a que se refire o presente anuncio, poderán examinarse na Secretaría Xeral para a Protección Civil e o Medio Ambiente, r/ Algalia de Arriba, 31, de Santiago de Compostela, teléfono 54 60 00.</p>
<p>As propostas presentaranse en sobre pechado e lacrado, no rexistro xeral da Xunta de Galicia, San Caetano, s/n, Santiago de Compostela.</p>
<p>O prazo de presentación das ofertas rematará ós 10 días naturais, contados a partir do día seguinte ó da publicación do presente anuncio.</p>
<p>A apertura das proposicións admitidas será realizada pola Mesa de Contratación, en acto público, que terá lugar na sala B de San Caetano, Santiago de Compostela, ás 11 horas do primeiro día hábil (que non coincida en sábado) transcorridos 5 días naturais, contados a partir do seguinte ó do remate do prazo de presentación de proposicións.</p>
<p>O custo deste anuncio correrá por conta do adxudicatario.</p>
<p>Santiago de Compostela, 4 de maio de 1995.</p>
<p>José Luis Aboal García-Tuñón</p>
<p>Secretario xeral para a Protección Civil e o Medio Ambiente</p>

