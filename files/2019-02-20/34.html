---
date: '2019-02-20'
id: G2358-300119-0001
page: 10565
number: 36
agency: Xulgado do Social número 1  de Lugo
section: V. Administración de xustiza.
title: EDICTO (DSP 860/2017).
range: Edicto
url: >-
  https://www.xunta.gal/dog/Publicados/2019/20190220/AnuncioG2358-300119-0001_gl.html
---
<p>Eu, Carmen Dosuna Nieto, letrada da Administración de xustiza do Xulgado do Social número 1 de Lugo, fago saber que no procedemento con número DSP 860/2017 deste xulgado do social, seguido por instancia de Ana María Villar López contra a entidade Fotografía Oliver, S.L., sobre extinción de contrato e reclamación de cantidade, ditouse sentenza cuxa parte dispositiva é a seguinte:</p>
    <p>«Que estimando a demanda interposta por Ana María Villar López contra a empresa Fotografía Oliver, S.L., declaro resolto con data da presente resolución o contrato que vinculaba a demandante con esta última e condénoa a aboarlle en concepto de indemnización a cantidade de 22.537,62 euros; xunto coa dita cantidade a demandada debe aboar á demandante a suma de 5.940,80 euros correspondentes aos salarios deixados de percibir e pagas extras; así como, estimando a demanda de despedimento, condeno a demandada ao pagamento dos salarios de tramitación desde a data do despedimento declarado improcedente ata a presente sentenza, a razón de 39,06 euros diarios. Máis os xuros de mora correspondentes ás devanditas cantidades.</p>
    <p>Ademais, condénase a entidade demandada a aboar unha multa de 300 euros por mala fe e os honorarios do representante graduado social da demandante, ata o límite de 600 euros.</p>
    <p>Notifíquese esta resolución ás partes e fágaselles saber que esta non é firme e que contra ela cabe interpoñer, ante este xulgado, recurso de suplicación que resolverá a Sala do social do Tribunal Superior de Xustiza de Galicia. </p>
    <p>O recurso de suplicación deberá anunciarse ante este xulgado, por escrito ou comparecencia, dentro dos cinco días seguintes á notificación da sentenza.</p>
    <p>Ao anunciar o recurso deberá acompañarse o documento que acredite o ingreso de 300 euros como depósito para recorrer no Banco de Santander, na conta de depósitos e consignacións deste xulgado correspondente ao presente procedemento número 2322-0000-65-0860-17, baixo apercibimento de non dar trámite ao recurso, salvo que o recorrente sexa traballador, habente causa seu, beneficiario do réxime público da Seguridade Social, o Estado, as comunidades autónomas, as entidades locais e as entidades de dereito público vinculadas ou dependentes deles, sindicato ou beneficiario do dereito á asistencia xurídica gratuíta.</p>
    <p>Ademais, cando a sentenza condenase ao pagamento de cantidade, o recorrente que non goce do beneficio de xustiza gratuíta deberá acreditar, no momento de anunciar o recurso, consignar no Banco de Santander, na conta de depósitos e consignacións deste xulgado correspondente ao presente procedemento 2322-0000-60-0860-17, a cantidade obxecto da condena, podendo substituírse a consignación en metálico polo aseguramento mediante aval solidario de duración indefinida e pagadoiro a primeiro requirimento emitido por entidade de crédito. </p>
    <p>No caso de que algún dos anteriores ingresos se verifique mediante transferencia bancaria, esta deberá dirixirse á conta ES 55 0049 3569 92 0005001274, facendo constar como beneficiario Xulgado do Social número 1 de Lugo e como “concepto” o número de conta correspondente ao presente procedemento que proceda dos dous mencionados nos dous parágrafos que anteceden. </p>
    <p>Advírtese, ademais, ás partes que deberán facer constar nos escritos de interposición do recurso e de impugnación, se é o caso, un domicilio na sede do Tribunal Superior de Xustiza de Galicia, para os efectos de notificacións, dando cumprimento ao disposto no artigo 198 da Lei reguladora da xurisdición social.</p>
    <p>Así, por esta min sentenza, da que levará testemuño aos autos, pronúncioo, mándoo e asínoo».</p>
    <p>E para que sirva de notificación en forma a Fotografía Oliver, S.L., en ignorado paradoiro, expido e asino o presente para a súa inserción no Diario Oficial de Galicia.</p>
    <p>Lugo, 30 de xaneiro de 2019</p>
    <footer><p>A letrada da Administración de xustiza</p></footer>

