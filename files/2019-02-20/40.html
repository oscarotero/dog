---
date: '2019-02-20'
id: G0424-180119-0002
page: 10575
number: 36
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 17 de xaneiro de 2019, da Xefatura Territorial de Ourense, pola
  se que conceden as autorizacións administrativas previa e de construción para
  instalacións eléctricas no concello da Pobra de Trives (expediente IN408A
  2018/11-3).
range: Resolución
url: >-
  https://www.xunta.gal/dog/Publicados/2019/20190220/AnuncioG0424-180119-0002_gl.html
---
<p>Visto o expediente para outorgamento da autorización administrativa previa e da autorización administrativa de construción para a instalación eléctrica que a continuación se describe:</p>
    <p>Solicitante: Iberdrola Generación, S.A.U.</p>
    <p>Domicilio: rúa Circunvalación, nº 17, 32350 A Rúa.</p>
    <p>Denominación: reforma do centro de transformación da estación de bombeo Ponte Bibei.</p>
    <p>Situación: parcela referencia catastral: DG0100100PG48H0001AR, concello da Pobra de Trives (Ourense). Estación de bombeo da central hidráulica de Ponte Bibei, punto quilométrico 8, da estrada OU-636, na marxe esquerda do río Bibei.</p>
    <p>Características técnicas: cambio de sitio do transformador de potencia de 2.500 kVA 20/6,3 kV que pasa ao exterior do edificio da estación de bombeo, en zona próxima ao acceso ao edificio, mantendo a posición actual das celas blindadas. Tendido de novos condutores unipolares, tipo DHZ1-2OL (AS) 12/20 kV 3×1×150 mm2 Al, na parte de 6,3 kV e aparellaxe necesaria.</p>
    <p>Cumpridos os trámites ordenados na Lei 24/2013, de 26 de decembro, do sector eléctrico, e os regulamentarios previstos no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial</p>
    <h2>RESOLVE:</h2>
    <p>• Conceder as autorizacións administrativas previa e de construción ás devanditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e en especial as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra a presente resolución poderá interpoñer recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da notificación ou publicación desta resolución; tamén poderá interpoñer calquera outro recurso que considere pertinente ao seu dereito.</p>
    <p>Ourense, 17 de xaneiro de 2019</p>
    <footer><p>Santiago Álvarez González<br>Xefe territorial de Ourense</p></footer>

