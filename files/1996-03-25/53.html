---
date: '1996-03-25'
id: 48EE
page: 2
number: 60
agency: 'CONSELLERÍA DE FAMILIA, MULLER E XUVENTUDE'
section: IV. OPOSICIÓNS E CONCURSOS
title: >-
  Orde do 8 de marzo de 1996 pola que se convoca a provisión, polo sistema de
  libre designación, de catro postos de traballo vacantes na Consellería de
  Familia, Muller e Xuventude.
range: Orde
url: 'https://www.xunta.gal/dog/Publicados/1996/19960325/Anuncio48EE_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, e en uso das atribucións conferidas polo artigo 15.4º da mesma lei, esta consellería,</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, os postos de traballo que se indican no anexo I.</p>
<p>Segundo.-Poderán concorrer a eles os funcionarios de carreira que reúnan as condicións sinaladas no anexo I.</p>
<p>Terceiro.-As solicitudes dirixiranse por escrito á Secretaría Xeral da Consellería de Familia, Muller e Xuventude (edificio administrativo de San Caetano, s/n, Santiago de Compostela), no prazo de 15 días, contados a partir do seguinte ó da publicación desta orde no Diario Oficial de Galicia, segundo o modelo que se inclúe no anexo II.</p>
<p>Cuarto.-Os aspirantes deberán unirlle á petición un currículum vitae, e xustificar documentalmente os méritos que aleguen.</p>
<p>Os méritos alegados e non probados da maneira sinalada no parágrafo anterior non se terán en conta.</p>
<p>Quinto.-Esta convocatoria será resolta pola Consellería de Familia, Muller e Xuventude. No caso de que resulten seleccionados para ocupa-los postos de traballo que se anuncian no anexo I desta orde funcionarios con destino na Administración xeral do Estado, nos seus organismos autónomos, na Administración da Seguridade Social, ou que estean nesta Comunidade Autónoma como consecuencia dunha comisión de servicios concedida conforme ó disposto na disposición transitoria oitava, punto 4º, da Lei 30/1984, do 2 de agosto, tramitaránselle-los seus destinos a esta Comunidade Autónoma, e unha vez concedidos pola súa Administración de orixe, procederase a adxudicarlle-los postos para os que foron seleccionados.</p>
<p>Sexto.-A resolución desta convocatoria farase pública no DOG, e poderá declararse deserto o posto de traballo, de considerarse oportuno.</p>
<p>Sétimo.-O prazo de toma de posesión será de tres días, se o destino anterior está na mesma localidade que a do novo destino, e dun mes, se está en localidade distinta ou comporta o reingreso ó servicio activo.</p>
<p>O prazo de toma de posesión empezará a contarse a partir do día seguinte ó do cesamento, que deberá producirse dentro dos tres días seguintes ó da publicación no DOG.</p>
<p>Se a resolución comporta o reingreso ó servicio activo, o prazo de toma de posesión empezará a contarse a partir do día seguinte ó da publicación da resolución no DOG.</p>
<p>Oitavo.-Contra a presente orde, que pon fin á vía administrativa, os interesados poderán interpoñer recurso contencioso-administrativo perante o Tribunal Superior de Xustiza de Galicia no prazo de dous meses a partir do día seguinte ó da súa publicación no DOG, comunicándolle previamente a esta consellería a vontade de interpoñelo, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 8 de marzo de 1996.</p>
<p>Manuela López Besteiro</p>
<p>Conselleira de Familia, Muller e Xuventude</p>
<p>ANEXO I</p>
<table><tbody><tr><td></td></tr>
<tr><td>Núm.
posto</td><td>Código do posto</td><td>Nivel</td><td>C. Espec.</td><td>Grupos</td><td>Corpo/Esc.</td><td>Denominacion do posto</td><td>Dependencia</td><td>Localidade</td></tr>
<tr><td></td></tr>
</tbody></table>
<table><tbody><tr><td>1</td><td>FA.C05.00.003.15770.001</td><td>30</td><td>2.229.156</td><td>A</td><td>Xeral</td><td>Subdirector xeral de Colocación</td><td>Dirección Xeral de Formación e Emprego</td><td>Santiago de Compostela</td></tr>
<tr><td>1</td><td>FA.C05.00.003.15770.050</td><td>28</td><td>1.639.104</td><td>A/B</td><td>Xeral</td><td>Servicio de Coordinación e Xestión de Centros Asociados</td><td>Dirección Xeral de Formación e Emprego</td><td>Santiago de Compostela</td></tr>
<tr><td>1</td><td>FA.C05.00.003.15770.060</td><td>28</td><td>1.639.104</td><td>A/B</td><td>Xeral</td><td>Servicio de Administración Informática</td><td>Dirección Xeral de Formación e Emprego</td><td>Santiago de Compostela</td></tr>
<tr><td>1</td><td>FA.C99.10.000.36560.093</td><td>28</td><td>1.376.844</td><td>A/B</td><td>Xeral/Especial</td><td>Servicio de Formación e Emprego</td><td>Delegación Provincial de Pontevedra</td><td>Vigo</td></tr>
<tr><td></td></tr></tbody></table>
<p>1652</p>

