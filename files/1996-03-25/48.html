---
date: '1996-03-25'
id: 48D6
page: 2
number: 60
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 7 de marzo de 1996, da Escola Galega de Administración Pública,
  pola que se convoca, en colaboración co Colexio Oficial de Secretarios,
  Interventores e Tesoureiros de Administración local da provincia da Coruña un
  curso de xestión orzamentaria e financeira para cargos electos das entidades
  locais.
range: Resolución
url: 'https://www.xunta.gal/dog/Publicados/1996/19960325/Anuncio48D6_gl.html'
---
<p>Dentro do programa de actividades da EGAP para 1996, e conforme as funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase un curso de xestión orzamentaria e financeira para cargos electos das enti</p>
<p>dades locais, que deberá desenvolverse conforme as seguintes bases:</p>
<p>1. Obxectivos:</p>
<p>Análise da lexislación vixente en materia orzamentaria, e das distintas técnicas de xestión orzamentaria e financeira que, en desenvolvemento da autonomía local, poden ser obxecto de aplicación polos responsables políticos das corporacións locais.</p>
<p>2. Destinatarios:</p>
<p>Alcaldes, concelleiros de facenda e membros, en xeral, das comisións de Facenda e Especial de Contas das corporacións locais da Comunidade Autónoma de Galicia.</p>
<p>3. Solicitudes:</p>
<p>Aqueles que aspiren a participar no curso programado deberán solicitalo no modelo oficial que figura ó final da convocatoria cuberta en tódolos epígrafes, xuntando, en todo caso, resgardo do ingreso dos dereitos de inscrición sinalados na base 5.</p>
<p>4. Tramitación de solicitudes:</p>
<p>As solicitudes irán dirixidas ó director da EGAP e presentaranse no rexistro do Colexio Oficial de Secretarios, Interventores e Tesoureiros da provincia da Coruña, ou no da Escola Galega de Administración Pública, rúa de Madrid, 2-4, 15703, Santiago de Compostela, ou nas dependencias que sinalan no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común antes do día 8 de abril.</p>
<p>5. Dereitos de inscrición:</p>
<p>Establécense en 30.000 ptas. O aboamento efectuarase mediante ingreso na conta corrente do Colexio de Secretarios, Interventores e Tesoureiros da provincia da Coruña nº 0182/2200-0000018355, Banco Bilbao Vizcaya, O.P., A Coruña.</p>
<p>O xustificante do pagamento deberase xuntar á solicitude.</p>
<p>6. Número de prazas:</p>
<p>50.</p>
<p>7. Selección:</p>
<p>Ata o número máximo de 50 seleccionados, por rigorosa orde de inscrición.</p>
<p>8. Modificacións:</p>
<p>A EGAP, logo de consulta ó Colexio Provincial da Coruña, reserva para si a facultade de cancela-lo curso se o escaso número de solicitudes non xustificara a súa realización.</p>
<p>9. Duración:</p>
<p>40 horas lectivas.</p>
<p>10. Lugar e datas de realización:</p>
<p>Sede do Colexio Provincial de Secretarios, Interventores e Tesoureiros de Administración local da Coruña, tódolos xoves laborables entre o 11 de abril e o 13 de xuño.</p>
<p>11. Horario:</p>
<p>Tardes, de 17 a 21 horas.</p>
<p>12. Certificado de participación:</p>
<p>Outorgarase certificado de participación ós alumnos que asistan con regularidade ó curso e non teñan unha inasistencia igual ou superior ó 15% das horas programadas.</p>
<p>De superar este límite sexa cal sexa a causa, non se lles expedirá certificado e daráselles de baixa no curso con perda de tódolos dereitos.</p>
<p>13. Contido:</p>
<p>A planificación estratéxica no marco das corporacións locais. Procedemento de elaboración e aprobación do orzamento local. As bases de execución do orzamento. As modificacións orzamentarias. As novas técnicas orzamentarias. A xestión financeira</p>
<p>das entidades locais. Os ingresos das facendas locais. O imposto sobre bens inmobles. O imposto sobre actividades económicas. O imposto sobre vehículos de tracción mecánica. A tributación da actividade urbanística. As taxas, contribucións especiais e prezos públicos. A participación nos ingresos do Estado. Consideración especial das transferencias derivadas dos distintos programas e fondos estructurais da Unión Europea. O gasto público local. A nova lei de contratos das administracións públicas e a súa incidencia na xestión do gasto público local. A xestión de recursos humanos nas entidades locais. Réxime de cotizacións á Seguridade Social. Convenios INEM-corporacións locais. O endebedamento das entidades locais.</p>
<p>Santiago de Compostela, 7 de marzo de 1996.</p>
<p>Domingo Bello Janeiro</p>
<p>Director da Escola Galega de Administración Pública</p>
<p>1739</p>

