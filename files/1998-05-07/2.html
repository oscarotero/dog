---
date: '1998-05-07'
id: BD4E
page: 4
number: 86
agency: CONSELLERÍA DE EDUCACIÓN E ORDENACIÓN UNIVERSITARIA
section: I. DISPOSICIÓNS XERAIS
title: >-
  Decreto 126/1998, do 23 de abril, polo que se modifica o Decreto 11/1993, do
  28 de xaneiro, polo que se fixa a estructura, organización e funcionamento do
  Consello Galego de Educación e Promoción de Adultos.
range: Decreto
url: 'https://www.xunta.gal/dog/Publicados/1998/19980507/AnuncioBD4E_gl.html'
---
<p>O Decreto 347/1997, do 9 de decembro (DOG do 10), establece a estructura orgánica da Xunta de Galicia, e o Decreto 351/1997, do 10 de decembro (DOG do 11), fixa a estructura orgánica dos departamentos da Xunta de Galicia. En consecuencia, procede adapta-la composición do Consello Galego de Educación e Promoción de Adultos, regulada polos decretos 11/1993, do 28 de xaneiro, e 9/1994, do 20 de xaneiro, á denominación e á estructura que se determina naquelas disposicións.</p>
<p>O artigo 10 da Lei 9/1992, do 24 de xullo, de educación e promoción de adultos, establece que a estructura, organización e funcionamento do Consello Galego de Educación e Promoción de Adultos se determinarán por decreto da Xunta de Galicia.</p>
<p>Por todo iso, por proposta do conselleiro de Educación e Ordenación Universitaria, en uso das atribucións conferidas pola Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro, e logo de deliberación do Consello da Xunta de Galicia na súa reunión do día vintetrés de abril de mil novecentos noventa e oito,</p>
<p>DISPOÑO:</p>
<p>Artigo único.-Modifícase o artigo 1 do Decreto 11/1993, do 28 de xaneiro, polo que se fixa a estructura, organización e funcionamento do Consello Galego de Educación e Promoción de Adultos, que queda redactado como segue:</p>
<p>O Consello Galego de Educación e Promoción de Adultos estará presidido polo conselleiro de Educación e Ordenación Universitaria e integrado polos seguintes membros:</p>
<p>Vicepresidentes:</p>
<p>-Director xeral de Ordenación Educativa e Formación Profesional.</p>
<p>-Director xeral de Formación e Colocación.</p>
<p>Vocais:</p>
<p>-Director xeral de Política Lingüística.</p>
<p>-Director xeral de Comercio e Consumo.</p>
<p>-Director xeral de Desenvolvemento Rural.</p>
<p>-Director xeral de Promoción Cultural.</p>
<p>-Director xeral de Formación Pesqueira e Investigación.</p>
<p>-Director xeral de Xuventude.</p>
<p>-Director xeral do Centro de Información e Tecnoloxía Ambiental.</p>
<p>-Un representante das deputacións provinciais, designado por estas.</p>
<p>-Un representante dos concellos de Galicia, por proposta da Federación Galega de Municipios e Provincias (FEGAMP).</p>
<p>-Un representante das entidades que desenvolven actividades nos ámbitos de formación de adultos, nomeado polo presidente do consello.</p>
<p>-Un representante de cada unha das centrais sindicais máis representativas de Galicia.</p>
<p>-Tres representantes da Confederación de Empresarios de Galicia.</p>
<p>-Dúas persoas de recoñecido prestixio no ámbito da formación de adultos, nomeadas polo presidente do consello.</p>
<p>Actuará como secretario, con voz pero sen voto, un funcionario da Consellería de Educación e Ordenación Universitaria nomeado polo conselleiro.</p>
<p>Disposición derrogatoria</p>
<p>Queda derrogado o Decreto 9/1994, do 20 de xaneiro, polo que se modificaba o Decreto 11/1993, do 28 de xaneiro.</p>
<p>Disposicións derradeiras</p>
<p>Primeira.-Facúltase o conselleiro de Educación e Ordenación Universitaria para dicta-las disposicións que sexan precisas para a aplicación do disposto no presente decreto.</p>
<p>Segunda.-Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vintetrés de abril de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>3894</p>

