---
date: '2019-11-26'
id: G2173-061119-0001
page: 50318
number: 225
agency: Xulgado de Primeira Instancia número 4 de Santiago de Compostela
section: V. Administración de xustiza.
title: EDICTO (22/2018).
range: Edicto
url: >-
  https://www.xunta.gal/dog/Publicados/2019/20191126/AnuncioG2173-061119-0001_gl.html
---
<p>Eu, María Jesús Pérez Fernández, letrada da Administración de Xustiza, do Xulgado de Primeira Instancia número 4 de Santiago de Compostela, polo presente, fago saber que no presente procedemento de xuízo verbal 22/2018 seguido por instancia de Rubén Rodríguez Valeiras, fronte a Yoselin Rosario Mora, Franklin Sosa Sosa, Francecheska Joseline Sosa Rosario, ditouse sentenza e auto de aclaración, cuxo encabezamento e resolución son do teor literal seguinte:</p>
    <p>Xuízo verbal 22/2018.</p>
    <p>Santiago de Compostela, 22 de xaneiro de 2018</p>
    <p>Sentenza:</p>
    <p>Vistos por min, Ana Belén López Otero, maxistrada xuíza do Xulgado de Primeira Instancia número 4 de Santiago de Compostela, os autos de xuízo verbal tramitados co nº 22/2018, nos que interviñeron como demandante Rubén Rodríguez Valeiras, representado pola procuradora dos tribunais Sra. Alfonsín Somoza e asistido polo letrado Sr. Rodríguez Valeiras, e como demandados Francheska Joselin Sosa Rosario, representada polo procurador dos tribunais Sra. Sánchez Millán e asistida polo letrado Sr. Gendra Picón, e Franklin Sosa Sosa e Yoselin Antonia Rosario Mera, en situación de rebeldía procesual, en virtude das seguintes consideracións</p>
    <p>Dispoño:</p>
    <p>Estimar a demanda interposta por Rubén Rodríguez Valeiras fronte a Franklin Sosa Sosa, Yoselin Antonia Rosario Mora e Francheska Joselin Sosa Rosario e, en consecuencia, condénanse os demandados a aboar solidariamente á demandante a suma de 2.500 euros máis os xuros legais desde a data de interposición da demanda, todo iso con imposición de custas á parte demandada.</p>
    <p>Notifíquese esta resolución ás partes e fágaselles saber que contra esta cabe interpoñer recurso de apelación no prazo de vinte días desde a súa notificación, para a súa ulterior resolución pola Audiencia Provincial, logo de depósito da suma de 50 euros.</p>
    <p>Así o acordo, mando e asino.</p>
    <p>Auto:</p>
    <p>Xuíza/maxistrada xuíza.</p>
    <p>Sra. Ana Belén López Outeiro.</p>
    <p>Santiago de Compostela, 22 de xaneiro de 2019</p>
    <p>Antecedentes de feito:</p>
    <p>Único. No presente procedemento ditouse sentenza, con posterioridade á sinatura da referida resolución, advertiuse un erro na data da sentenza, en concreto, onde pon 2018 debe poñer 2019.</p>
    <p>Parte dispositiva:</p>
    <p>Acordo:</p>
    <p>Aclarar a sentenza ditada no sentido de que no encabezamento desta debe constar. «En Santiago de Compostela o 22 de xaneiro de 2019».</p>
    <p>E para que sirva de notificación en forma aos demandados Yoselin Rosario Mora e Franklin Sosa Sosa, en situación de rebeldía e cuxo domicilio se descoñece, expido, selo e asino o presente edicto. </p>
    <p>Santiago de Compostela, 22 de outubro de 2019</p>

