---
date: '2022-02-14'
id: G0597-010222-0001
page: 11094
number: 30
agency: Consellería de Facenda e Administración Pública
section: VI. Anuncios. a) Administración autonómica.
title: >-
  RESOLUCIÓN do 27 de xaneiro de 2022, da Secretaría Xeral Técnica e do
  Patrimonio da Consellería de Facenda e Administración Pública, pola que se
  declara a Comunidade Autónoma de Galicia herdeira ab intestato de Amancia
  González Hortas.
range: Resolución
url: >-
  https://www.xunta.gal/dog/Publicados/2022/20220214/AnuncioG0597-010222-0001_gl.html
---
<p>Antecedentes.</p>
    <p>Mediante a Resolución do 22 de febreiro de 2021, acordouse a incoación do procedemento administrativo para a declaración da Comunidade Autónoma de Galicia como herdeira <em>ab intestato</em> de Amancia González Hortas (ABI/2016/0002). </p>
    <p>A citada resolución publicouse no <em>Boletín Oficial del Estado</em> (supl. N. nº 77, do 31.3.2021), no <em>Diario Oficial de Galicia</em> (DOG nº 57, do 25.3.2021), na páxina web da Consellería de Facenda e Administración Pública, e foi exposta no taboleiro de anuncios do concello de Castro de Rei (Lugo) por prazo non inferior a un mes.</p>
    <p>Constan no expediente os correspondentes certificados de defunción e derradeiras vontades relativos á persoa causante, en que se acredita o seu falecemento, o 10 de agosto de 2015 no municipio de Castro de Rei, e que non tiña outorgado testamento rexistrado. Así mesmo, figura igualmente incorporado o certificado do seu empadroamento no Concello de Castro de Rei, quedando xustificada a súa veciñanza civil galega. </p>
    <p>Non se teñen recibido alegacións, documentos ou outros elementos de xuízo que cuestionen a sucesión a favor da Administración autonómica, o que corrobora o informe emitido para o efecto pola Policía Autonómica de Galicia e as manifestacións de terceiras persoas unidas ao expediente. </p>
    <p>Das consultas efectuadas perante o Catastro Inmobiliario, no Índice Xeral Informatizado de Predios e Dereitos do Rexistro da Propiedade e no Rexistro Xeral de Contratos de Seguros de Cobertura de Falecemento, así como da información acadada de diferentes entidades bancarias e por outras fontes, determinouse, en principio, que polo menos forman parte do caudal hereditario da persoa finada os bens e dereitos que se adxudican no punto segundo desta resolución, sen prexuízo da inclusión na herdanza daqueles outros que se identifiquen con posterioridade a esta declaración como de titularidade da persoa causante.</p>
    <p>A Asesoría Xurídica da Consellería de Facenda e Administración Pública emitiu informe sobre a adecuación e suficiencia das actuacións practicadas para a declaración da Comunidade Autónoma como herdeira <em>ab intestato</em> da persoa causante. </p>
    <p>Fundamentos xurídicos.</p>
    <p>Lei 2/2006, do 14 de xuño, de dereito civil de Galicia, artigos 267 e seguintes. </p>
    <p>Código civil, artigos 657 e seguintes.</p>
    <p>Lei 33/2003, do 3 de novembro, do patrimonio das administracións públicas, artigos 20.6, 20.bis e 20 ter.1.</p>
    <p>Lei 5/2011, do 30 de setembro, do patrimonio da Comunidade Autónoma de Galicia, artigos 4 e 56.</p>
    <p>Decreto 94/1999, do 25 de marzo, sobre réxime administrativo da sucesión intestada a favor da Comunidade Autónoma de Galicia.</p>
    <p>Lei 39/2015, do 1 de outubro, do procedemento administrativo común das administracións públicas.</p>
    <p>Decreto 11/2021, do 21 de xaneiro, polo que se establece a estrutura orgánica da Consellería de Facenda e Administración Pública, artigos 4 e 7.</p>
    <p>Segundo o anterior,</p>
    <h2>RESOLVO:</h2>
    <p>Primeiro. Declarar a Comunidade Autónoma de Galicia única e universal herdeira <em>ab intestato</em> de Amancia González Hortas, con DNI 33659847Z, entendéndose legalmente aceptada a herdanza a beneficio de inventario.</p>
    <p>Segundo. Adxudicar á Administración autonómica os seguintes bens e dereitos da herdanza identificados:</p>
    <p>a) Inmobles urbanos:</p>
    <p>– Vivenda situada no lugar da Igrexa, 7, parroquia de San Xoán de Azúmara, Castro de Rei (Lugo), cunha superficie construída de 224 m2, cun andar baixo e unha primeira planta que ocupan uns 112 m2 por planta. Estrema: norte, camiño e máis de Amancia González Hortas, parcela catastral núm. 5; sur, máis de Amancia González Hortas, parcela catastral núm. 5; leste, máis de Amancia González Hortas, parcela catastral núm. 5 e oeste, camiño.</p>
    <p>Referencia catastral: 002200700PH38C0001YY.</p>
    <p>Valor catastral: 7.902,56 euros.</p>
    <p>Non consta inscrición rexistral. </p>
    <p>b) Inmobles rústicos:</p>
    <p>– Parcela catastral núm. 31 do polígono 139, situada en Agra do Castro, Castro de Rei (Lugo), cunha superficie de 882 m2. Estrema: norte, Manuel Cornide, parcela catastral núm. 32; sur, Marcelino María Díaz Veiga, parcela catastral núm. 28 e máis con Norma Carballeira Ramos, parcela catastral núm. 30; leste, Norma Carballeira Ramos, parcela catastral núm. 78 e máis con María Digna Folgueira Martínez, parcela catastral núm. 79; oeste, José María Freire Gallego, parcela catastral núm. 3.</p>
    <p>Referencia catastral: 27010A139000310000QR.</p>
    <p>Valor catastral: 62,38 euros.</p>
    <p>Non consta inscrición rexistral. </p>
    <p>– Parcela catastral núm. 45 do polígono 141, situada en Fontela, Castro de Rei (Lugo), cunha superficie de 727 m2. Estrema: norte e oeste, José María Freire Gallego, parcela catastral núm. 46; sur, Piedad Santomé Ramos, parcela catastral núm. 40; leste, Isaura Gesto Prieto, parcela catastral núm. 44, Edelbina Carballes Rodríguez, parcela catastral núm. 43, Veneranda Rielo Losada, parcela catastral núm. 42 e máis con José Rodríguez Carballeira, parcela catastral núm. 41.</p>
    <p>Referencia catastral: 27010A141000450000QL.</p>
    <p>Valor catastral: 67,95 euros.</p>
    <p>Non consta inscrición rexistral. </p>
    <p>– Parcela catastral núm. 48 do polígono 141, situada en Lourís, Castro de Rei (Lugo), cunha superficie de 4.294 m2. Estrema: norte, José María Freire Gallego, parcela catastral núm. 49 e máis Concello de Castro de Rei, parcela catastral núm. 47; sur, río Azúmara; leste, camiño; oeste, José María Freire Gallego, parcela catastral núm. 49.</p>
    <p>Referencia catastral: 27010A141000480000QM.</p>
    <p>Valor catastral: 261,12 euros.</p>
    <p>Non consta inscrición rexistral. </p>
    <p>– Parcela catastral núm. 2 do polígono 142, situada en Palomar, Castro de Rei (Lugo), cunha superficie de 39.979 m2. Estrema: norte, Monte Veciñal en Man Común de Azúmara, parcela catastral núm. 26 e máis Sinesio Carballeira Ramos, parcela catastral núm. 7; sur, camiño; leste, río Azúmara; e oeste, Comunidade de Montes Veciñais en Man Común de Azúmara, parcela catastral núm. 26.</p>
    <p>Referencia catastral: 27010A142000020000QI.</p>
    <p>Valor catastral: 1.214,78 euros.</p>
    <p>Non consta inscrición rexistral. </p>
    <p>– Parcela catastral núm. 21 do polígono 142, situada en Lastra, Castro de Rei (Lugo), cunha superficie de 4.368 m2. Estrema: norte, río Azúmara; sur, Jesús Castro Lage, parcela catastral núm. 18 e máis Dosinda González Novo, parcela catastral núm. 20; leste, Sinesio Carballeira Ramos, parcela catastral núm. 16; oeste, Inés Corbelle Varela, parcela catastral núm. 27.</p>
    <p>Referencia catastral: 27010A142000210000QP.</p>
    <p>Valor catastral: 21,97 euros.</p>
    <p>Non consta inscrición rexistral.</p>
    <p>– Parcela catastral núm. 54 do polígono 142, situada en Rega da Vitorna, Castro de Rei (Lugo), cunha superficie de 10.451 m2. Estrema norte, sur, leste e oeste, Comunidade de Montes Veciñais en Man Común de Azúmara, parcela catastral núm. 26.</p>
    <p>Referencia catastral: 27010A142000540000QL. </p>
    <p>Valor catastral: 23,72 euros.</p>
    <p>Non consta inscrición rexistral. </p>
    <p>– Parcela catastral núm. 5 do polígono 148, situada en Tras dos Pinos, Castro de Rei (Lugo), cunha superficie de 11.405 m2. Estrema: norte, Edelbina Carballes Rodrígues, parcela catastral núm. 9 e máis José Rielo Novo, parcela catastral núm. 4; sur, estrada LU-P-1611; leste, parcela catastral núm. 153; oeste, camiño e máis Amancia González Hortas, parcela catastral núm. 007.</p>
    <p>Referencia catastral: 27010A148000050000QP. </p>
    <p>Valor catastral: 219,82 euros.</p>
    <p>Non consta inscrición rexistral. </p>
    <p>– Parcela catastral núm. 18 do polígono 154, situada en Veigas da Barcia, Castro de Rei (Lugo), cunha superficie de 772 m2. Estrema: norte, Edelbina Carballes Rodríguez, parcela catastral núm. 17; sur, Andrés Pérez Carro García, parcela catastral núm. 19 ; leste, camiño; oeste, río Azúmara.</p>
    <p>Referencia catastral: 27010A154000180000QU. </p>
    <p>Valor catastral: 136,71 euros.</p>
    <p>Non consta inscrición rexistral. </p>
    <p>– Parcela catastral núm. 20 do polígono 154, situada en Veigas da Barcia, Castro de Rei (Lugo), cunha superficie de 3.050 m2. Estrema: norte, Andrés Pérez Carro García, parcela catastral núm. 19; sur, María del Carmen Castro Corbelle, parcela catastral núm. 21; leste, camiño; oeste, río Azúmara.</p>
    <p>Referencia catastral: 27010A154000200000QZ.</p>
    <p>Valor catastral: 540,41 euros.</p>
    <p>Non consta inscrición rexistral.</p>
    <p>c) Contratos e outros efectos bancarios:</p>
    <p>– Caixa Rural Galega, conta de aforro: ES79 3070 0004 61 6060567218.</p>
    <p>– Caixa Rural Galega, depósito a prazo: ES72 3070 0004 64 6061856230.</p>
    <p>Terceiro. Publicar a presente resolución no <em>Boletín Oficial del Estado</em>, no <em>Diario Oficial de Galicia</em> e na páxina web da Consellería de Facenda e Administración Pública, área temática de Patrimonio. Anuncio que se poderá consultar na seguinte ligazón: http://www.conselleriadefacenda.es/areas-tematicas/patrimonio/anuncios</p>
    <p>Unha copia desta resolución será remitida para a súa exposición pública, por prazo non inferior a un mes, no taboleiro de anuncios do concello de Castro de Rei.</p>
    <p>Esta resolución poderá ser impugnada por infracción das normas sobre competencia e procedemento mediante recurso de alzada, no prazo dun mes, perante o conselleiro de Facenda e Administración Pública, de conformidade cos artigos 112.1, 114 e 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Os que se consideren prexudicados en canto ao seu mellor dereito á herdanza ou noutros dereitos de carácter civil por esta declaración ou pola adxudicación de bens a favor da Comunidade Autónoma de Galicia que se contén nesta resolución poderán exercer as accións pertinentes perante o órgano da xurisdición civil correspondente.</p>
    <p>Santiago de Compostela, 27 de xaneiro de 2022</p>
    <footer><p>Jorge Atán Castro<br>Secretario xeral técnico e do Patrimonio</p></footer>

