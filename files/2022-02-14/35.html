---
date: '2022-02-14'
id: G0597-010222-0002
page: 11089
number: 30
agency: Consellería de Facenda e Administración Pública
section: VI. Anuncios. a) Administración autonómica.
title: >-
  RESOLUCIÓN do 27 de xaneiro de 2022, da Secretaría Xeral Técnica e do
  Patrimonio da Consellería de Facenda e Administración Pública, pola que se
  declara a Comunidade Autónoma de Galicia herdeira ab intestato de Cesáreo
  Vázquez Portomeñe.
range: Resolución
url: >-
  https://www.xunta.gal/dog/Publicados/2022/20220214/AnuncioG0597-010222-0002_gl.html
---
<p>Antecedentes.</p>
    <p>Mediante a Resolución do 18 de febreiro de 2021, acordouse a incoación do procedemento administrativo para a declaración da Comunidade Autónoma de Galicia como herdeira <em>ab intestato</em> de Cesáreo Vázquez Portomeñe (ABI/2015/0027).</p>
    <p>A citada resolución publicouse no <em>Boletín Oficial del Estado</em> (supl. N. nº 61, do 12.3.2021), no <em>Diario Oficial de Galicia</em> (DOG nº 45, do 8.3.2021), na páxina web da Consellería de Facenda e Administración Pública, e foi exposta no taboleiro de anuncios dos concellos de Monforte de Lemos (Lugo) e Monterroso (Lugo) por prazo non inferior a un mes. </p>
    <p>Constan no expediente os correspondentes certificados de defunción e derradeiras vontades relativos á persoa causante, en que se acredita o seu falecemento o 30 de outubro de 2011 no municipio de Monforte de Lemos e que, aínda que tiña outorgado testamento, o herdeiro instituído renunciou á herdanza, sen que consten outras persoas con mellor dereito a suceder co da Comunidade Autónoma de Galicia. Así mesmo, figura igualmente incorporado certificado do seu empadroamento nos concellos de Monterroso e Monforte de Lemos, quedando xustificada formalmente a súa veciñanza civil galega. </p>
    <p>Non se teñen recibido alegacións, documentos ou outros elementos de xuízo que cuestionen a sucesión a favor da Administración autonómica, o que corrobora o informe emitido para o efecto pola Policía Autonómica de Galicia e as manifestacións de terceiras persoas unidas ao expediente. </p>
    <p>Das consultas efectuadas perante o Catastro Inmobiliario, no Índice Xeral Informatizado de Predios e Dereitos do Rexistro da Propiedade e no Rexistro Xeral de Contratos de Seguros de Cobertura de Falecemento, así como da información obtida de diferentes entidades bancarias e por outras fontes, determinouse, en principio, que polo menos forman parte do caudal hereditario da persoa finada os bens e dereitos que se adxudican no punto segundo desta resolución, sen prexuízo da inclusión na herdanza daqueles outros que se identifiquen con posterioridade a esta declaración como de titularidade da persoa causante. </p>
    <p>A Asesoría Xurídica da Consellería de Facenda e Administración Pública emitiu informe sobre a adecuación e suficiencia das actuacións efectuadas para a declaración da Comunidade Autónoma como herdeira <em>ab intestato</em> da persoa causante. </p>
    <p>Fundamentos xurídicos.</p>
    <p>Lei 2/2006, do 14 de xuño, de dereito civil de Galicia, artigos 267 e seguintes. </p>
    <p>Código civil, artigos 657 e seguintes.</p>
    <p>Lei 33/2003, do 3 de novembro, do patrimonio das administracións públicas, artigos 20.6, 20 bis e 20 ter .1.</p>
    <p>Lei 5/2011, do 30 de setembro, do patrimonio da Comunidade Autónoma de Galicia, artigos 4 e 56.</p>
    <p>Decreto 94/1999, do 25 de marzo, sobre réxime administrativo da sucesión intestada a favor da Comunidade Autónoma de Galicia.</p>
    <p>Lei 39/2015, do 1 de outubro, do procedemento administrativo común das administracións públicas.</p>
    <p>Decreto 11/2021, do 21 de xaneiro, polo que se establece a estrutura orgánica da Consellería de Facenda e Administración Pública, artigos 4 e 7.</p>
    <p>Segundo o anterior,</p>
    <h2>RESOLVO:</h2>
    <p>Primeiro. Declarar a Comunidade Autónoma de Galicia única e universal herdeira <em>ab intestato</em> de Cesáreo Vázquez Portomeñe, con DNI 34192470A, entendéndose legalmente aceptada a herdanza a beneficio de inventario.</p>
    <p>Segundo. Adxudicar á Administración autonómica os seguintes bens e dereitos da herdanza identificados:</p>
    <p>a) Bens inmobles urbanos:</p>
    <p>– Inmoble destinado a vivenda situado no lugar de Viloíde, 8, parroquia de San Cristovo de Viloíde, Monterroso (Lugo), cunha superficie construída de 178 m2, composto por un andar baixo e unha primeira planta que ocupan 89 m2 por planta. Estrema: norte, camiño e máis de Cesáreo Vázquez Portomeñe, parcela catastral nº 139; sur e leste, Cesáreo Vázquez Portomeñe, parcela catastral nº 139 ; e oeste, camiño.</p>
    <p>Referencia catastral: 000300100NH93B0001WG.</p>
    <p>Valor catastral: 17.633,27 euros.</p>
    <p>Non consta inscrición rexistral.</p>
    <p>– Parcela nº 139 do polígono 55 do Catastro Inmobiliario á cal chaman «Trala casa», no lugar de Viloíde, parroquia de San Cristovo de Viloíde, Monterroso (Lugo), cunha superficie de 1.350 m2. Estrema: norte, parcela catastral nº 143; sur, estrada provincial LU-6003; leste, parcela catastral nº 140; e oeste, camiño.</p>
    <p>Referencia catastral: 27032A055001390001AQ.</p>
    <p>Valor catastral: 2.228,79 euros.</p>
    <p>Non consta inscrición rexistral.</p>
    <p>b) Bens inmobles rústicos:</p>
    <p>Municipio de Monterroso (Lugo), identificados pola súa referencia catastral:</p>
    <p>– 27032A055001040000PL</p>
    <p>– 27032A055001060000PF</p>
    <p>– 27032A055001080000PO</p>
    <p>– 27032A055001390000PM</p>
    <p>– 27032A055001420000PM</p>
    <p>– 27032A055001520000PJ</p>
    <p>– 27032A055001600000PH</p>
    <p>– 27032A055001650000PG</p>
    <p>– 27032A055001780000PD</p>
    <p>– 27032A055001800000PR</p>
    <p>– 27032A055001820000PX</p>
    <p>– 27032A055001840000PJ</p>
    <p>– 27032A055001850000PE</p>
    <p>– 27032A055001860000PS</p>
    <p>– 27032A056001270000PE</p>
    <p>– 27032A056001570000PI</p>
    <p>– 27032A056001640000PZ</p>
    <p>– 27032A056001790000PF</p>
    <p>– 27032A056001810000PT</p>
    <p>– 27032A056002070000PL</p>
    <p>– 27032A056002290000PW</p>
    <p>– 27032A056002860000PI</p>
    <p>– 27032A056002910000PE</p>
    <p>– 27032A056002970000PA</p>
    <p>– 27032A056002980000PB</p>
    <p>– 27032A056003010000PG</p>
    <p>– 27032A056003090000PK</p>
    <p>– 27032A056003110000PO</p>
    <p>– 27032A056003120000PK</p>
    <p>– 27032A056003140000PD</p>
    <p>– 27032A056003290000PY</p>
    <p>b) Contratos e outros efectos bancarios:</p>
    <p>– BBVA, conta aforro: 0182 1079 23 0210020646</p>
    <p>Terceiro. Publicar a presente resolución no <em>Boletín Oficial del Estado</em>, no <em>Diario Oficial de Galicia</em> e na páxina web da Consellería de Facenda e Administración Pública, área temática de Patrimonio, Anuncios, que se pode consultar na seguinte ligazón: http://www.conselleriadefacenda.es/areas-tematicas/patrimonio/anuncios</p>
    <p>Unha copia desta resolución será remitida para a súa exposición pública, por prazo non inferior a un mes, no taboleiro de anuncios dos concellos de Monforte de Lemos e Monterroso.</p>
    <p>Esta resolución poderá ser impugnada por infracción das normas sobre competencia e procedemento mediante recurso de alzada, no prazo dun mes, perante o conselleiro de Facenda e Administración Pública, de conformidade cos artigos 112.1, 114 e 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Os que se consideren prexudicados en canto ao seu mellor dereito á herdanza ou noutros dereitos de carácter civil por esta declaración ou pola adxudicación de bens a favor da Comunidade Autónoma de Galicia que se contén nesta resolución poderán exercer as accións pertinentes perante o órgano da xurisdición civil correspondente.</p>
    <p>Santiago de Compostela, 27 de xaneiro de 2022</p>
    <footer><p>Jorge Atán Castro<br>Secretario xeral técnico e do Patrimonio</p></footer>

