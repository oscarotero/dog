---
date: '1996-06-25'
id: 7CDE
page: 6306
number: 124
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 18 de xuño de 1996 de notificación de data de lanzamento da vivenda
  de Zoilo Basanta León, expediente C-90, conta 306.
range: Cédula
url: 'https://www.xunta.gal/dog/Publicados/1996/19960625/Anuncio7CDE_gl.html'
---
<p>Pola presente cédula, en cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle a Zoilo Basanta León, adxudicatario da vivenda do expediente C-90, correspondente á conta 306 no grupo de vivendas de Santa Cristina (Palavea), bloque 10, portal 10, 2º B da Coruña, que o vindeiro día 28 de xuño, ás 10 horas, se procederá a executa-lo lanzamento derivado do expediente de desafiuzamento seguido por falta de pagamento,</p>
<p>e en virtude da autorización xudicial concedida para a entrada en domicilio de particulares polo Xulgado de Instrucción número cinco da Coruña.</p>
<p>Para este acto comparecerá no seu domicilio José Ruiz Gómez, recadador da empresa colaboradora na xestión e recadación de vivendas da Xunta de Galicia, Hnos. Alonso Garrán, S.L., debidamente autorizado con credencial asinada para o efecto polo director xeral do Instituto Galego da Vivenda e Solo e co auxilio das forzas de seguridade do Estado, autonómicas ou locais.</p>
<p>Para poder paraliza-lo dito acto poderá facer efectiva a débeda pendente maila recarga establecida, en calquera momento anterior do lanzamento.</p>
<p>Poderá así mesmo deixar voluntariamente a vivenda que ten adxudicada, facendo entrega das chaves na Delegación Provincial do Instituto Galego da Vivenda e Solo.</p>
<p>Santiago de Compostela, 18 de xuño de 1996.</p>
<p>José Antonio Redondo López</p>
<p>Director xeral do Instituto Galego da Vivenda e Solo</p>
<p>4802</p>

