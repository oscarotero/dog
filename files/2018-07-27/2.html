---
date: '2018-07-27'
id: G0164-190718-0005
page: 35019
number: 143
agency: 'Consellería de Cultura, Educación e Ordenación Universitaria'
section: II. Autoridades e persoal. b) Nomeamentos.
title: >-
  ORDE do 6 de xullo de 2018 pola que se modifica a composición do Consello
  Social da Universidade de Vigo.
range: Orde
url: >-
  https://www.xunta.gal/dog/Publicados/2018/20180727/AnuncioG0164-190718-0005_gl.html
---
<p>Mediante Orde do 10 de novembro de 2016 (DOG do 13 de decembro), fíxose pública a composición do Consello Social da Universidade de Vigo.</p>
    <p>A Lei 6/2013, do 13 de xuño, do Sistema universitario de Galicia, establece que o consello social estará integrado por un máximo de trinta e unha persoas membros. </p>
    <p>O artigo 77.2 da citada Lei 6/2013, establece que son membros natos do consello social o reitor/a da universidade, o secretario/a xeral e o/a xerente da universidade. Así mesmo, serán membros un profesor ou unha profesora, un ou unha estudante e un ou unha representante do persoal da administración de servizos, elixidos/as polo consello de goberno das universidades.</p>
    <p>A condición de persoa membro do consello social adquírese unha vez cumpridos os requisitos de designación, nomeamento e publicación no Diario Oficial de Galicia, e produce efectos a partir desa data.</p>
    <p>O Consello Social da Universidade de Vigo remite a Resolución reitoral do 8 de xuño de 2018 pola que se nomea a Miguel Ángel Michinel Álvarez como secretario xeral da dita universidade en substitución de Gloria María Pena Urís e a Resolución reitoral do 5 de xullo de 2018 pola que se nomea a Raquel María Souto García como xerente da dita universidade en substitución de Manuel Fernández Jáuregui.</p>
    <p>O artigo 77.4 da Lei 6/2013, do 13 de xuño, establece que os acordos de designación de membros do consello social serán comunicados á persoa titular da consellería competente en materia de universidades, quen procederá ao seu nomeamento mediante orde da súa consellería.</p>
    <p>Por todo iso,</p>
    <h2>DISPOÑO:</h2>
    <p>Artigo 1</p>
    <p>Nomear como membro nato do Consello Social da Universidade de Vigo a Miguel Ángel Michinel Álvarez, secretario xeral da Universidade de Vigo, en substitución de Gloria María Pena Urís.</p>
    <p>Artigo 2</p>
    <p>Nomear como membro nato do Consello Social da Universidade de Vigo a Raquel María Souto García, xerente da Universidade de Vigo, en substitución de Manuel Fernández Jáuregui.</p>
    <p>Disposición derradeira</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 6 de xullo de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

