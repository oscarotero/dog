---
date: '2015-06-10'
id: CA02-180515-0002
page: 22701
number: 108
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 7 de maio de 2015, da Secretaría Xeral de Calidade e Avaliación
  Ambiental, polo que se somete a información pública a solicitude de
  autorización ambiental integrada realizada por Poliuretanos, S.A. para a
  planta de fabricación de espuma de poliuretano que se localiza en Tui,
  provincia de Pontevedra (clave 2014-IPPC-I-88).
range: Anuncio
url: >-
  https://www.xunta.gal/dog/Publicados/2015/20150610/AnuncioCA02-180515-0002_gl.html
---
<p>Para os efectos previstos na Lei 16/2002, do 1 de xullo, de prevención e control integrados da contaminación (BOE nº 157, do 2 de xullo), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposto o seguinte documento:</p>
    <p>Documentación para a solicitude de autorización ambiental integrada de Poliuretanos, S.A. en Tui (Pontevedra). Abril 2015, co fin de que calquera interesado poida consultalo e, se é o caso, formular no dito prazo as alegacións, suxestións ou observacións que considere convenientes. </p>
    <p>O documento estará á disposición dos administrados, en horario de atención ao público, na Secretaría Xeral de Calidade e Avaliación Ambiental-Servizo de Prevención e Control Integrados da Contaminación (r/ San Lázaro, s/n, 15781 Santiago de Compostela). Ademais, poderase consultar na páxina web da Consellería de Medio Ambiente, Territorio e Infraestruturas (http://www.cmati.xunta.es/ &gt;&gt;medio ambiente e sostibilidade &gt;&gt; prevención e control de actividades&gt;&gt;autorización ambiental integrada &gt;&gt;proxectos en información pública).</p>
    <p>Santiago de Compostela, 7 de maio de 2015</p>
    <footer><p>Justo de Benito Basanta<br>Secretario xeral de Calidade e Avaliación Ambienta</p></footer>
    <h2>ANEXO I<br>Memoria resumo</h2>
    <p>Clave do expediente: 2014-IPPC-I-88.</p>
    <p>Peticionario: Poliuretanos, S.A. (A-17014002).</p>
    <p>Domicilio social: estrada Comarcal C-65 km 16; Pol. Industrial El Trust-Cassà de la Selva (Girona).</p>
    <p>Localización da instalación: Albelos, nº 2, Guillarei (Tui, Pontevedra).</p>
    <p>Actividade: fabricación de espuma ríxida de poliuretano para illamento térmico.</p>
    <p>Descrición do proceso produtivo: os compoñentes principais do poliuretano (isocianato e poliol MDI) bombéanse desde os depósitos en que están almacenados ata a zona de moldeo, onde se acondicionan en pequenos depósitos (presión atmosférica e 20º C). Desde estes dosifícanse (peso) a un depósito con axitación en que engaden catalizadores e pásanse ao molde no cal finalmente terá lugar a formación da espuma, ao reaccionar co axente espumante (ciclopentano). O bloque de espuma que se obtén pasa posteriormente á zona de corte e embalaxe.</p>
    <p>Augas residuais: a instalación xera dous tipos, as procedentes dos servizos hixiénicos e as procedentes de escorrega e cubertas. Son vertidas á rede de saneamento municipal, de tipo unitario.</p>

