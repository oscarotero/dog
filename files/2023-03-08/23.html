---
date: '2023-03-08'
id: G0532-220223-0002
page: 16927
number: 47
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 22 de febreiro de 2023, da Dirección Xeral de Patrimonio Natural,
  polo que se someten a información pública as solicitudes de inclusión de dúas
  árbores no Catálogo galego de árbores senlleiras.
range: Anuncio
url: >-
  https://www.xunta.gal/dog/Publicados/2023/20230308/AnuncioG0532-220223-0002_gl.html
---
<p>O artigo 4 do Decreto 67/2007, do 22 de marzo, polo que se regula o Catálogo galego de árbores senlleiras, establece o procedemento de catalogación e descatalogación de exemplares e formacións.</p>
    <p>As seguintes solicitudes de inclusión dunha formación no Catálogo galego de árbores senlleiras foron realizadas polas persoas interesadas de acordo a ese procedemento:</p>
    <p>Rexistro de entrada: 2023/226190.</p>
    <p>Data: 22.1.2023.</p>
    <p>Solicitante: María Elena Prado Lorenzo.</p>
    <p>Especie: Platanus x hispanica; Mill. ex Münchh., 1770.</p>
    <p>Localidade: Podentes.</p>
    <p>Concello: A Bola.</p>
    <p>Provincia: Ourense.</p>
    <p>Rexistro de entrada: 2023/487417.</p>
    <p>Data: 12.2.2023.</p>
    <p>Solicitante: Asociación cultural Os Penoucos.</p>
    <p>Especie: Quercus suber L.</p>
    <p>Localidade: Os Martores.</p>
    <p>Concello: Valga.</p>
    <p>Provincia: Pontevedra.</p>
    <p>O artigo 4.4 do Decreto 67/2007, do 22 de marzo, establece que as solicitudes de catalogación ou descatalogación de exemplares e formacións, e a documentación presentada xunto a elas, someteranse ao trámite de información pública por un prazo de vinte días, para os efectos de que os interesados poidan presentar os documentos e xustificacións que consideren pertinentes.</p>
    <p>En consecuencia, ábrese un período de información pública da solicitude de catalogación mencionada neste anuncio, e a documentación presentada xunto a ela, durante un prazo de 20 días hábiles desde o día seguinte ao da publicación deste anuncio, coa finalidade de que aquelas persoas interesadas que se consideren directamente afectadas poidan remitir observacións e opinións por escrito, ou ben a través do enderezo de correo electrónico: dxpn.cmatv@xunta.gal, poñendo no asunto «Información pública árbores senlleiras».</p>
    <p>Durante o citado prazo, a documentación correspondente poderá ser examinada nos seguintes lugares:</p>
    <p>– Dirección Xeral de Patrimonio Natural da Consellería de Medio Ambiente, Territorio e Vivenda, San Lázaro, s/n, 15781 Santiago de Compostela.</p>
    <p>– Xefatura Territorial da Consellería de Medio Ambiente, Territorio e Vivenda de Pontevedra, avenida Mª Victoria Moreno, 43, 4º, 36071 Pontevedra.</p>
    <p>– Xefatura Territorial da Consellería de Medio Ambiente, Territorio e Vivenda de Ourense, avenida da Habana, 79, 5º, 32071 Ourense.</p>
    <p>Durante ese mesmo período poderase consultar na páxina web da Consellería de Medio Ambiente, Territorio e Vivenda (https://cmatv.xunta.gal/seccion-organizacion/c/CMAOT_DX_Conservacion_Natureza?content=Direccion_Xeral_Conservacion_Natureza/Biodiversidade/seccion.html&amp;std=expedientes_senlleiras.html&amp;sub=Arbores_senlleiras/) a información dos expedientes que non se corresponda con datos de carácter persoal (Lei orgánica 3/2018, do 5 de decembro, de protección de datos persoais e garantía dos dereitos dixitais).</p>
    <p>Santiago de Compostela, 22 de febreiro de 2023</p>
    <footer><p>Belén María do Campo Piñeiro<br>Directora xeral de Patrimonio Natural</p></footer>

