---
date: '2003-09-12'
id: 1ADF6
page: 11
number: 177
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 2 de setembro de 2003, da Delegación Provincial de Lugo, pola
  que se anuncia o levantamento de actas previas á ocupación dos terreos
  necesarios para proseguir cos labores de explotación da concesión mineira
  Mondoñedo, fracción segunda, número 5530.2, situada no concello da Pastoriza.
range: Resolución
url: 'https://www.xunta.gal/dog/Publicados/2003/20030912/Anuncio1ADF6_gl.html'
---
<p>Mediante Decreto 294/2003, do 12 de xuño, declarouse, segundo o artigo 105 da Lei de minas e para os efectos dispostos no artigo 52 da Lei de expropiación forzosa de 1954, a urxente ocupación dos predios que é necesario expropiar para dar continuidade ó laboreo da concesión mineira Mondoñedo fracción segunda 5530.2, no concello da Pastoriza.</p>
<p>Baseándose no anterior, esta delegación provincial, en cumprimento do disposto no artigo 52 da Lei de expropiación forzosa, resolve convocar, o día 30 de setembro de 2003, no concello da Pastoriza, a tódalas persoas afectadas coas que non se chegou</p>
<p>a un acordo, incluídas na relación de bens e dereitos que se expón como anexo a presente resolución e tamén no taboleiro de anuncios do Concello da Pastoriza, deducida da que se someteu a información pública no Diario Oficial de Galicia do 17 de marzo, no BOP de Lugo do 12 de febreiro e no xornal El Progreso do 4 de febreiro de 2003, para que comparezan no concello da Pastoriza, como punto de reunión para, de conformidade co procedemento que se establece no citado artigo, levar a cabo o levantamento de actas previas á ocupación dos terreos.</p>
<p>Desta convocatoria darase traslado ós interesados mediante a oportuna cédula de citación individual, na que se sinalará día e hora para o levantamento de actas previas; así mesmo, no taboleiro de anuncios do Concello da Pastoriza, estará exposta a data do levantamento de actas. Tódolos interesados, así como as persoas que sexan titulares de calquera clase de dereitos ou intereses sobre os bens afectados, deberán acudir persoalmente ou representados pola persoa debidamente autorizada, achegando os documentos acreditativos da súa titularidade e o último recibo da contribución, podéndose acompañar dos seus peritos e dun notario pola súa conta (artigo 52.3º da Lei de expropiación forzosa).</p>
<p>Así mesmo, advírtese a tódolos interesados que poderán formular alegacións por escrito nesta delegación provincial ata o momento do levantamento de actas previas, para os únicos efectos de emenda-los posibles erros padecidos na relación de bens e dereitos afectados (artigo 56.2º do regulamento da Lei de expropiación forzosa).</p>
<p>Esta publicación realízase igualmente para os efectos que determina o artigo 59.4º da Lei 30/1992, de réxime xurídico das administracións públicas e do procedemento administrativo común, modificado pola Lei 4/1999, cando os titulares dos predios propostos sexan descoñecidos, se ignore o lugar de notificación ou, intentada esta, non se puidera practicar e así entende-la dilixencias co Ministerio Fiscal segundo o establecido no artigo 5 da Lei de expropiación forzosa.</p>
<p>Lugo, 2 de setembro de 2003.</p>
<p>Jesús Bendaña Suárez</p>
<p>Delegado provincial de Lugo</p>
<p>Relación de propietarios: bens e dereitos afectados</p>
<p>pola concesión da explotación denominada Mondoñedo, fracción segunda, nº 5530.2 T.M. A Pastoriza, Lugo</p>
<table><tbody><tr><td></td></tr>
<tr><td>Predio</td><td>Titular catastral</td><td>Domicilio</td><td>Datos catastrais</td><td>Sitio</td><td>Cultivo</td><td>Superf.
(H.A.)</td><td>Superf.
para</td><td>Titular
aparente</td><td>Bens e
dereitos</td><td>Tipo
afección</td></tr>
<tr><td></td></tr>
<tr><td>Políg.</td><td>Parc.</td><td></td><td></td><td></td><td>expropiar
(H.A.)</td><td>enderezo
concello</td><td>afectados</td></tr>
<tr><td></td></tr>
</tbody></table>
<table><tbody><tr><td>1</td><td>Veciños de Xemil en Man Común</td><td>Úbeda
(San Xoán)
A Pastoriza (Lugo)</td><td>3</td><td>52</td><td>Louxeiras</td><td>Matorral</td><td>111.9376</td><td>13.8424</td><td>José Pacio Iglesias Pdte. Comunidade de Montes de Xemil
Xemil-parroquia</td><td>Couto das Louxeiras (Lg. Xemil) T.M. A Pastoriza (Lugo)</td><td>Pleno dominio</td></tr>
<tr><td></td></tr>
<tr><td>2</td><td>Veciños de Xemil en Man Común</td><td>Úbeda
(San Xoán) A Pastoriza (Lugo)</td><td>3</td><td>80</td><td>Louxeiras</td><td>Matorral</td><td>91.0112</td><td>16.3905</td><td>Bretoña-A Pastoriza (Lugo)</td><td>Couto das Louxeiras (Lg. Xemil) T.M. A Pastoriza (Lugo)</td><td>Pleno dominio</td></tr>
<tr><td></td></tr></tbody></table>
<p>CONSELLERÍA DE POLÍTICA AGROALIMENTARIA</p>
<p>E DESENVOLVEMENTO RURAL</p>

