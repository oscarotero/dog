---
date: '2000-03-06'
id: 5F52
page: 3008
number: 45
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 43/2000, do 11 de febreiro, de cesión por parte da Xunta de Galicia á
  Administración do Estado do treito da estrada autonómica AC-250 que conecta a
  autovía Santiago-A Lavacolla co Aeroporto Internacional de Santiago de
  Compostela-A Lavacolla.
range: Decreto
url: 'https://www.xunta.gal/dog/Publicados/2000/20000306/Anuncio5F52_gl.html'
---
<p>A situación viaria dos accesos ó aeroporto da Lavacolla experimentou unha transformación substancial despois da entrada en servicio da autovía Santiago-A Lavacolla, pertencente á rede de estradas do Estado.</p>
<p>A conexión principal entre a nova autovía e o aeroporto realízase a través dun treito de 1,3 km da estrada AC-250 Sigüeiro-A Lavacolla, pertencente á rede de estradas da Xunta de Galicia.</p>
<p>Esta nova funcionalidade do treito en cuestión comporta a súa integración nun itinerario de interese xeral, de acordo co establecido no artigo 4.3.2) da Lei estatal 25/1988, do 29 de xullo, polo que procede a súa integración na rede de estradas do Estado.</p>
<p>Por tal motivo, logo do mutuo acordo das administracións afectadas, conforme o establecido no artigo 6 d) da Lei 4/1994, do 14 de setembro, de estradas de Galicia por proposta do conselleiro de Política Territorial, Obras Públicas e Vivenda e logo de deliberación do Consello da Xunta de Galicia na súa reunión do día once de febreiro de dous mil,</p>
<p>DISPOÑO:</p>
<p>Artigo único.-Cédeselle ó Ministerio de Fomento, para a súa incorporación á rede de estradas do Estado, o treito de 1,3 km de lonxitude da estrada autonómica AC-250 Sigüeiro-A Lavacolla, que conecta a autovía Santiago-A Lavacolla co Aeroporto Internacional de Santiago de Compostela-A Lavacolla.</p>
<p>Disposición derradeira</p>
<p>A cesión que se aproba mediante este decreto será efectiva a partir da publicación no BOE, do real decreto onde se acorda a incorporación deste treito viario á rede estatal, conforme establece o artigo 4.2º da Lei 25/1988, do 29 de xullo, de estradas.</p>
<p>Santiago de Compostela, once de febreiro de dous mil.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas</p>
<p>e Vivenda</p>

