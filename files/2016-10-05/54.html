---
date: '2016-10-05'
id: L222-140916-0001
page: 45948
number: 190
agency: Concello do Grove
section: VI. Anuncios. b) Administración local.
title: >-
  ANUNCIO de aprobación do Plan especial de infraestruturas para dous
  equipamentos públicos.
range: Anuncio
url: >-
  https://www.xunta.gal/dog/Publicados/2016/20161005/AnuncioL222-140916-0001_gl.html
---
<p>Co obxecto de dotar o Concello do Grove dun centro de saúde e dun centro de día, dous equipamentos imprescindibles e de crecente necesidade á vista da evolución da pirámide poboacional dos habitantes do termo municipal, cómpre a redacción e aprobación dun plan especial que dea satisfacción á demanda cidadá.</p>
    <p>Presentado o Plan especial de infraestruturas (PEI) conforme as prescricións fixadas no artigo 73 da Lei 2/2016, do 10 de febreiro, e vistos os informes xurídicos e técnicos emitidos, a Xunta de Goberno Local acorda:</p>
    <p>Primeiro. Aprobar inicialmente o PEI para dous equipamentos públicos no concello do Grove.</p>
    <p>Segundo. Someter o referido instrumento de planeamento á información pública por un prazo de dous meses, mediante anuncio que se publicará no DOG e nun dos diarios de maior difusión na provincia. Así mesmo, notificarase individualmente, se é o caso, a todas as persoas titulares catastrais dos terreos afectados.</p>
    <p>Terceiro. Requirir o informe preceptivo e as consultas das administracións públicas competentes que correspondan. Estes informes deberán emitirse nun prazo máximo de tres meses, transcorridos os cales se entenderán emitidos con carácter favorable.</p>
    <p>O instrumento de planeamento está exposto ao público na Secretaría da corporación, para a súa consulta en horario de atención ao público, de luns a venres.</p>
    <p>O Grove, 5 de setembro de 2016</p>
    <footer><p>O alcalde<br>P.S. (Resolución do 1.9.2016)<br>Emma Torres Romay<br>Tenente alcalde</p></footer>

