---
date: '2019-02-01'
id: G2208-140119-0001
page: 6943
number: 23
agency: Xulgado de Primeira Instancia e Instrución número 1 de Betanzos
section: V. Administración de xustiza.
title: EDICTO (F02 186/2017).
range: Edicto
url: >-
  https://www.xunta.gal/dog/Publicados/2019/20190201/AnuncioG2208-140119-0001_gl.html
---
<p>Nos autos F02 186/2017, seguidos por instancia da procuradora Alma María Blanco Pita, en nome e representación de Lucía Moras Rey, contra Óscar Adolfo Obelar, ditouse con data do 7.1.2019 sentenza, que contén o encabezamento e parte dispositiva que literalmente din:</p>
    <p>«Sentenza 1/2019</p>
    <p>Autos F02 186/2017</p>
    <p>En Betanzos o 7 de xaneiro de 2019. </p>
    <p>Vistos por min, Mª de las Nieves Corral Montes, xuíza do Xulgado de Primeira Instancia e Instrución número 1 de Betanzos e o seu partido xudicial, os autos do procedemento de garda e custodia número 186/2017 en que foron parte demandante Lucía Moras Rey, representada por Alma Mª Blanco e asistida pola letrada Mª José Calviño, e parte demandada Óscar Adolfo Obelar, coa comparecencia do Ministerio Fiscal, representado por Luisa Mª Suárez.</p>
    <p>Decido que, estimando parcialmente as peticións da parte demandante Lucía Moras Rey, representada por Alma Mª Blanco, fronte á parte demandada Óscar Adolfo Obelar, procede a aprobación das medidas seguintes: </p>
    <p>• A garda e custodia do fillo á nai, sendo a patria potestade compartida.</p>
    <p>• En relación coa pensión por alimentos, establécese unha contía de 200 euros e os gastos extraordinarios por metade, debendo entender por tales os non periódicos, os imprevistos e non previsibles e os gastos médicos non cubertos pola Seguridade Social. A dita suma será aboada por meses anticipados e dentro dos cinco primeiros días de cada mes na conta corrente que se designe, cantidade que será actualizada anualmente segundo o índice que estableza o Instituto Nacional de Estatística.</p>
    <p>Non hai condena en custas.</p>
    <p>Esta sentenza non é firme e contra ela cabe interpoñer recurso de apelación no prazo de vinte días desde a súa notificación. </p>
    <p>Lévese testemuño da presente resolución aos autos a que se refire e o orixinal ao libro de sentenzas que se leva neste xulgado.</p>
    <p>Así por esta miña sentenza, definitivamente xulgando en primeira instancia, pronúncioo, mándoo e asínoo».</p>
    <p>E en cumprimento do acordado, para a súa publicación no DOG e para que sirva de notificación en forma ao demandado rebelde Óscar Adolfo Obelar, expídese o presente.</p>
    <p>Betanzos, 10 de xaneiro de 2019</p>
    <footer><p>Eva Ortiz Suárez<br>Letrada da Administración de xustiza</p></footer>

