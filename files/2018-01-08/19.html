---
date: '2018-01-08'
id: G0181-191217-0004
page: 1458
number: 5
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 18 de decembro de 2017 polo que se fai pública a resolución pola
  que se aproba o expediente de información pública e definitivamente o proxecto
  de construción de mellora da seguridade viaria na OU-105-Seixalbo, de clave
  OU/16/247.06.
range: Anuncio
url: >-
  https://www.xunta.gal/dog/Publicados/2018/20180108/AnuncioG0181-191217-0004_gl.html
---
<p>Con data do 15 de decembro de 2017, a Dirección da Axencia Galega de Infraestruturas, por delegación da conselleira de Infraestruturas e Vivenda (Orde do 4 de febreiro de 2013, <em>Diario Oficial de Galicia</em> do 20 de febreiro), visto o informe da análise das alegacións, resolveu o seguinte:</p>
    <p>«Antecedentes de feito:</p>
    <p>Primeiro. Con data do 31 de xullo de 2017, publicouse no <em>Diario Oficial de Galicia</em> número 144 o Anuncio do 19 de xullo de 2017 polo que se somete ao trámite de información pública, en materia de expropiacións, a relación de bens e dereitos necesarios para a execución do proxecto de construción de mellora da seguridade viaria na OU-105-Seixalbo, de clave OU/16/247.06.</p>
    <p>Segundo. O trámite de información pública tivo unha duración de quince (15) días hábiles, contados a partir do seguinte ao de publicación do anuncio no <em>Diario Oficial de Galicia</em>.</p>
    <p>Terceiro. Durante todo o trámite de información pública presentáronse alegacións e certificados, e procedeuse á súa valoración.</p>
    <p>Fundamentos de dereito:</p>
    <p>Primeiro. De acordo co disposto nos artigos 18 e seguintes da Lei do 16 de decembro de 1954, de expropiación forzosa, e os concordantes do seu regulamento, someteuse a relación de bens e dereitos necesarios para a execución do proxecto de construción de mellora da seguridade viaria na OU-105-Seixalbo, de clave OU/16/247.06, así como os planos correspondentes.</p>
    <p>Por todo o exposto,</p>
    <p class="dog-titulo">RESOLVO:</p>
    <p>Primeiro. Aprobar o expediente de información pública e definitivamente o proxecto de construción de mellora da seguridade viaria na OU-105-Seixalbo, de clave OU/16/247.06, mantendo o trazado proposto como definitivo.</p>
    <p>Segundo. Contra esta resolución, que pon fin á vía administrativa, poderase interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contado desde o día seguinte ao da publicación desta resolución no <em>Diario Oficial de Galicia</em>, de conformidade co establecido nos artigos 10, 14 e 46.1 da Lei 29/1998, do 13 de xullo, reguladora da xurisdición contencioso-administrativa ou ben recurso potestativo de reposición ante a conselleira de Infraestruturas e Vivenda no prazo dun mes contado desde o día seguinte ao da publicación da presente resolución no <em>Diario Oficial de Galicia</em>, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas».</p>
    <p>O que se fai público para xeral coñecemento.</p>
    <p>Santiago de Compostela, 18 de decembro de 2017</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

