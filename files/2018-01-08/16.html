---
date: '2018-01-08'
id: G0422-011217-0008
page: 1452
number: 5
agency: Consellería de Medio Ambiente e Ordenación do Territorio
section: VI. Anuncios. a) Administración autonómica.
title: >-
  ANUNCIO do 15 de novembro de 2017, da Dirección Xeral de Calidade Ambiental e
  Cambio Climático, polo que se somete a información pública a solicitude de
  modificación substancial presentada por Cie Galfor, S.A.U. para unha planta de
  elaboración de forxados situada no concello de San Cibrao das Viñas
  (expediente 2017-IPPC-M-36).
range: Anuncio
url: >-
  https://www.xunta.gal/dog/Publicados/2018/20180108/AnuncioG0422-011217-0008_gl.html
---
<p>Para os efectos previstos no Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19.10.2013) e na Lei 21/2013, do 9 de decembro, de avaliación ambiental (BOE núm. 296, do 11.12.2013), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedarán expostos os documentos titulados:</p>
    <p>– Proxecto básico e estudo de impacto ambiental para a solicitude de modificación substancial das instalacións de Cie Galfor, S.A.U. situadas en San Cibrao das Viñas (Ourense).</p>
    <p>– Anexo 1: planos e esbozos.</p>
    <p>– Anexo 5: estudo de patrimonio.</p>
    <p>Para que calquera interesado poida consultalos e, se é o caso, formular no dito prazo as alegacións, suxestións ou observacións que xulgue convenientes. Os documentos estarán á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental e Cambio Climático-Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais poderán consultalo na páxina web da Consellería de Medio Ambiente e Ordenación do Territorio (http://cmaot.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 15 de novembro de 2017</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO<br>Memoria resumo</h2>
    <p>Número de expediente: 2017-IPPC-M-36.</p>
    <p>Peticionaria: Cie Galfor, S.A.U.</p>
    <p>Domicilio social e localización da instalación: polígono industrial de San Cibrao das Viñas, rúa 2. 32901, San Cibrao das Viñas (Ourense).</p>
    <p>Descrición da modificación:</p>
    <p>A modificación consiste basicamente no seguinte:</p>
    <p>– Ampliación da nave de almacenamento de produto terminado (APT).</p>
    <p>– Ampliación de alpendre de preparación de carga para a expedición de produto terminado.</p>
    <p>– Ampliación nave de almacén e corte de materia prima.</p>
    <p>– Habilitación de nave de almacén de aceites e residuos.</p>
    <p>– Externalización (desaparición) da sección de mecanizado.</p>
    <p>– Inactivación de liña de coroas e pletinas.</p>
    <p>– Inactivación parcial da liña de mangas.</p>
    <p>– Habilitación de dúas novas liñas de cegoñais.</p>

