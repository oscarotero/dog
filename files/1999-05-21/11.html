---
date: '1999-05-21'
id: 859E
page: 6
number: 96
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 142/1999, do 7 de maio, polo que se declara a urxente ocupación, para
  efectos de expropiación forzosa, pola Deputación Provincial de Lugo, dos bens
  e dereitos necesarios para a realización das obras do proxecto 227 P.O.L. 98.
  Lourenzá, saneamento en Castro e Recemil.
range: Decreto
url: 'https://www.xunta.gal/dog/Publicados/1999/19990521/Anuncio859E_gl.html'
---
<p>A Deputación Provincial de Lugo, en sesión celebrada o día 24 de abril de 1998, aprobou o proxecto de 227 P.O.L. 98. Lourenzá, saneamento en Castro e Recemil e na sesión celebrada o día 30 de novembro de 1998 acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. A deputación remitiu a documentación complementaria para correcta tramitación do expediente con data en entrada no rexistro xeral da Consellería de Xustiza, Interior e Relacións Laborais o día 18 de febreiro de 1999.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable con data de entrada no rexistro xeral da Consellería de Xustiza, Interior e Relacións Laborais o día 7 de abril de 1999, precisando que as obras deberán axustarse ó disposto no capítulo 4 do título IV das normas subsidiarias de planeamento de Lourenzá, sen prexuízo do cumprimento das correspondentes ordenanzas municipais.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque as obras de referencia figuran nun programa de cooperación económico local e os terreos son necesarios para inicia-las obras dentro dos prazos sinalados pola normativa ó respecto.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día sete de maio de mil novecentos noventa e nove,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Lugo, para efectos de expropiación forzosa, dos</p>
<p>bens e dereitos concretados no expediente administrativo instruído para o efecto e necesarios para a execución das obras do proxecto de 227 P.O.L. 98. Lourenzá, saneamento en Castro e Recemil.</p>
<p>Santiago de Compostela, sete de maio de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>

