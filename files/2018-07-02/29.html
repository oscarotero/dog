---
date: '2018-07-02'
id: G1096-190618-0001
page: 31707
number: 125
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 31 de maio de 2018 pola que se notifica a imposición dunha multa
  coercitiva (expediente PON/361/2014).
range: Cédula
url: >-
  https://www.xunta.gal/dog/Publicados/2018/20180702/AnuncioG1096-190618-0001_gl.html
---
<p>O director da Axencia de Protección da Legalidade Urbanística ditou o 9 de marzo de 2018 unha resolución pola que se lle impón unha cuarta multa coercitiva (PON/361/2014-D1) derivada do expediente de reposición da legalidade urbanística número PON/361/2014 a Francisco José LLevot Sánchez e Rosa María Rodrigues Caldas como consecuencia de incumpriren o ordenado na Resolución do 21 de xullo de 2015, que ordenaba a demolición das obras de rehabilitación e ampliación dunha edificación tradicional consistentes nun engadido dunha terraza cuberta na fronte e nun dos laterais, de 48 m2 de superficie cunha altura de 2,40 metros, na parcela 344, do polígono 131, con referencia catastral 36042A131003440001MP, no Chan da Gándara, Padróns, no termo municipal de Ponteareas, provincia de Pontevedra.</p>
    <p>Ao non poder realizar a notificación persoal daquela resolución, mediante esta cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícase aos interesados a devandita resolución por medio dun anuncio publicado no Boletín Oficial del Estado.</p>
    <p>En cumprimento do artigo 46 da Lei 39/2015, do 1 de outubro, do procedemento administrativo común das administracións públicas, os interesados poderán comparecer, no prazo de dez (10) días hábiles contados desde o seguinte ao da publicación deste anuncio no Boletín Oficial del Estado, nas dependencias da Axencia de Protección da Legalidade Urbanística, sitas no Edificio Witland, 1º andar, Salgueiriños, en Santiago de Compostela, das 9.00 ás 14.00 horas, de luns a venres, para o coñecemento íntegro da dita resolución e constancia del tal coñecemento. Transcorrido o devandito prazo sen efectuaren a comparecencia, a notificación entenderase producida.</p>
    <p>Contra esta resolución, que pon fin á via administrativa, os interesados poderan interpoñer recurso de reposición no prazo dun mes, contado a partir do día seguinte a aquel en que se producise a notificación, perante o director da Axencia de Protección da Legalidade Urbanística, significándolles que o recurso unicamente será admisible por motivos de infracción do ordenamento inherentes á imposición desta multa coercitiva e será motivo de inadmisión a reiteración das mesmas razóns que se esgrimiron ou puideron esgrimirse fronte á resolución da cal este acordo é un mero acto de execución.</p>
    <p>Caso non exerzan o seu dereito a presentar recurso potestativo de reposición, poden interpoñer directamente recurso contencioso-administrativo, no prazo de dous meses, perante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e que sirva de notificación á citada interesada, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 31 de maio de 2018</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

