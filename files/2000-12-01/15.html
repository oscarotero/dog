---
date: '2000-12-01'
id: 14D52
page: 15
number: 233
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 23 de novembro de 2000, da División de Recursos Humanos, pola
  que se aproba a resolución provisional do concurso de traslados para a
  cobertura de postos de traballo de persoal sanitario funcionario incluído
  baixo o ámbito de aplicación da Lei 17/1989, do 23 de outubro, de creación de
  escalas do persoal sanitario funcionario ó servicio da Comunidade Autónoma.
range: Resolución
url: 'https://www.xunta.gal/dog/Publicados/2000/20001201/Anuncio14D52_gl.html'
---
<p>De conformidade co previsto na base sexta da Resolución do 3 de agosto de 2000 (DOG nº 171, do 4 de setembro) pola que se fai pública a convocatoria do concurso de traslados para a cobertura de postos de traballo de persoal sanitario funcionario incluído baixo o ámbito de aplicación da Lei 17/1989, do 23 de outubro, de creación de escalas do persoal sanitario funcionario ó servicio da Comunidade Autónoma, rematada pola comisión de valoración a tarefa de baremación dos méritos alegados e acreditados polos concursantes, procede resolver provisionalmente o dito concurso de traslados.</p>
<p>En consecuencia, este centro directivo</p>
<p>ACORDA:</p>
<p>Primeiro.-Declarar resolto provisionalmente o concurso de traslados para a cobertura de postos de</p>
<p>traballo de persoal sanitario funcionario incluído baixo o ámbito de aplicación da Lei 17/1989, do 23 de outubro, de creación de escalas do persoal sanitario funcionario ó servicio da Comunidade Autónoma convocado por Resolución do 3 de agosto de 2000 (DOG nº 171, do 4 de setembro), adxudicándolles ós participantes a puntuación provisional acadada segundo corresponda a cada nivel do posto ou postos solicitados e, se é o caso, o destino dun xeito provisional, sen que este supoña ningún dereito ou expectativa.</p>
<p>As correspondentes listaxes de adxudicación atópanse expostas nos taboleiros de anuncios dos servicios centrais e periféricos da Consellería de Sanidade e Servicios Sociais e do Servicio Galego de Saúde.</p>
<p>Segundo.-Declarar excluído deste concurso de traslados a Juan Carlos Jiménez Pereira, con DNI 36.026.208, por pertencer a unha das clases de persoal expresamente excluídas pola base primeira 1.1. para participar neste concurso.</p>
<p>Terceiro.-De conformidade co establecido na base sexta da Resolución do 3 de agosto de 2000, os interesados disporán dun prazo de dez días naturais contados a partir do seguinte ó da publicación no Diario Oficial de Galicia desta resolución provisional, para formularen reclamacións contra ela ou, de se-lo caso, para emendaren aquelas causas de exclusión que sexan susceptibles de tal emenda.</p>
<p>A estimación ou, se é o caso, desestimación das reclamacións que se acheguen, entenderase implícita na resolución definitiva do concurso.</p>
<p>Santiago de Compostela, 23 de novembro de 2000.</p>
<p>Valeriano Martínez García</p>
<p>Director xeral da División de Recursos Humanos</p>

