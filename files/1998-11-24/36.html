---
date: '1998-11-24'
id: 5A82
page: 12
number: 228
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial do proxecto de urbanización da U.E. IV-13
  Bailén. (Expediente 4100/401).
range: Anuncio
url: 'https://www.xunta.gal/dog/Publicados/1998/19981124/Anuncio5A82_gl.html'
---
<p>O Consello da Xerencia Municipal de Urbanismo, en sesión celebrada o día 16 de outubro de 1998, acordou aprobar inicialmente o proxecto de urbanización da U.E. IV-13 Bailén, formulado pola entidade Apartamentos Paseo Marítimo, S.L. e redactado pola arquitecta Isabel Valdés Figueroa, con data de visado colexial do 28 de xullo e do 16 de outubro de 1998.</p>
<p>Sométese a información pública polo prazo dun mes, mediante inserción de anuncios no Diario Oficial de Galicia e nun dos xornais de maior circulación da provincia.</p>
<p>Signifícase que o prazo de exposición ó público se entenderá aberto desde a primeira publicación ata o remate do mes contado desde o derradeiro anuncio. A documentación atópase na oficina de información da Xerencia Municipal de Urbanismo ó dispor do público, planta baixa da casa do concello.</p>
<p>Este anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que, por resultaren descoñecidos ou ignorando o seu enderezo, non poidan ser notificados persoalmente.</p>
<p>Vigo, 12 de novembro de 1998.</p>
<p>Manuel Pérez Álvarez</p>
<p>Alcalde-presidente da Xerencia Municipal</p>
<p>de Urbanismo</p>
<p>10618</p>

