---
date: '2017-05-23'
id: C3K1-110517-0002
page: 24956
number: 97
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 27 de abril de 2017, da Xefatura Territorial de Pontevedra, pola que
  se notifica o acordo de inicio do expediente sancionador 2017166AL-PO, por
  infracción en materia de seguridade alimentaria.
range: Cédula
url: >-
  https://www.xunta.gal/dog/Publicados/2017/20170523/AnuncioC3K1-110517-0002_gl.html
---
<p>Con data do 7 de abril de 2017, a xefa territorial da Consellería de Sanidade de Pontevedra ditou acordo de inicio do expediente sancionador núm. 2017166AL-PO, incoado na Xefatura Territorial da Consellería de Sanidade de Pontevedra contra Tencrucho, S.L., con CIF B70465448, como titular do establecemento La Barraca.</p>
    <p>Tras intentar a notificación deste acordo consonte o artigo 40 e seguintes da Lei 39/2015, do 1 de outubro, do procedemento administrativo común das administracións públicas, non puido practicarse, polo que mediante esta cédula se notifica a Tencrucho, S.L., como titular do establecemento La Barraca, o contido do dito acordo, que figura no anexo, segundo o disposto no artigo 44 da dita lei, para o seu coñecemento.</p>
    <p>Así mesmo, fáiselle saber o dereito que o asiste, ao abeiro do disposto no artigo 76 da Lei 39/2015, do 1 de outubro, de procedemento administrativo común das administracións públicas, para presentar alegacións ante esta xefatura territorial no prazo de 15 días hábiles, contados desde o seguinte ao da publicación desta cédula, e lémbraselle o seu dereito a consultar o expediente, depositado nas dependencias desta xefatura, sita en Pontevedra, no Edificio Administrativo da Xunta de Galicia, rúa Fernández Ladreda, núm. 43, 1º andar, e obter, se é o caso, copia del, segundo o previsto no artigo 53.1.a) da dita lei.</p>
    <p>Notifícaselle tamén que, de non efectuar alegacións sobre o contido do dito acordo no citado prazo, o acordo de inicio poderá ser considerado proposta de resolución cando conteña un pronunciamento preciso acerca da responsabilidade imputada, consonte o artigo 64.2.f) da Lei 39/2015.</p>
    <p>Advírtese que antes da resolución do procedemento ten dereito ás reducións establecidas no artigo 85 da Lei 39/2015.</p>
    <p>Esta cédula expídese para que conste e sirva de notificación ao interesado, en cumprimento do disposto no artigo 44 da Lei 39/2015, do 1 de outubro. Así mesmo, faise constar que a eficacia da notificación quedará supeditada á súa publicación no taboleiro de edictos único do Boletín Oficial del Estado (BOE).</p>
    <p>Pontevedra, 27 de abril de 2017</p>
    <footer><p>Ángeles Feijoo-Montenegro Fernández<br>Xefa territorial de Pontevedra</p></footer>
    <h2>ANEXO</h2>
    <p>Número do expediente: 2017166AL-PO.</p>
    <p>Denunciado: Tencrucho, S.L., con CIF B70465448, propietaria do establecemento La Barraca.</p>
    <p>Último enderezo coñecido: praza da Independencia, nº 7, 36211 Vigo.</p>
    <p>Feito imputado: supostas infraccións en materia de seguridade alimentaria.</p>
    <p>Preceptos presuntamente infrinxidos: artigo 4 do Decreto 204/2012, polo que se crea o Rexistro Galego Sanitario de Empresas e Establecementos Alimentarios.</p>
    <p>Artigos 14.1, 17.1 e 18 do Regulamento (CE) 178/2002, do 28 de xaneiro, polo que se establecen os principios e os requirimentos xerais da lexislación alimentaria, se crea a Autoridade Europea de Seguridade Alimentaria e se fixan procedementos relativos á seguridade alimentaria.</p>
    <p>Regulamento (CE) 852/2004, do 29 de abril, relativo á hixiene dos produtos alimenticios: artigos 3 e 4.2 e o capítulo I puntos 1, 4, e 8; capítulo II puntos 1, 2 e 3; capítulo V punto 1; capítulo IX puntos 1, 2, 3, 5, 6 e 7 e capítulo IX punto 1 do anexo II.</p>
    <p>Tipificación: dúas infraccións graves segundo o artigo 51, punto 2, da Lei 17/2011, do 5 de xullo, de seguridade alimentaria e nutrición, e unha infracción leve segundo artigo 51, punto 1, da Lei 17/2011, do 5 de xullo, de seguridade alimentaria e nutrición.</p>
    <p>Sanción proposta: doce mil dous euros (12.002 €).</p>

