---
date: '2021-03-17'
id: G0532-090321-0007
page: 15171
number: 52
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  RESOLUCIÓN do 2 de marzo de 2021, da Dirección Xeral de Ordenación do
  Territorio e Urbanismo, de aprobación definitiva da modificación puntual das
  normas subsidiarias de planeamento municipal de Becerreá para a delimitación
  do núcleo rural da Venda de Cruzul.
range: Resolución
url: >-
  https://www.xunta.gal/dog/Publicados/2021/20210317/AnuncioG0532-090321-0007_gl.html
---
<p>O 29 de decembro de 2020 tivo entrada no Servizo de Urbanismo a documentación de referencia, remitida polo Concello de Becerreá, para os efectos da súa aprobación definitiva.</p>
    <p>A Lei 2/2016, do 10 de febreiro, do solo de Galicia (LSG), establece no artigo 83.6 que as modificacións dos instrumentos de planeamento urbanístico que teñan por obxecto a delimitación de solo de núcleo rural se tramitarán segundo o procedemento establecido no artigo 78. </p>
    <p>Analizado o expediente e o proxecto de modificación datado en decembro de 2020, asinado pola enxeñeira Belinda Yepes Jiménez, e vista a proposta subscrita pola Subdirección Xeral de Urbanismo, resulta:</p>
    <p>I. Antecedentes.</p>
    <p>I.1. O Concello de Becerreá conta cunhas normas subsidiarias de planeamento (NSP), aprobadas definitivamente con data do 28 de abril de 1995 pola Comisión Provincial de Urbanismo. </p>
    <p>I.2. Tramitación do expediente. De acordo coa documentación remitida polo Concello, cómpre mencionar as seguintes actuacións máis salientables:</p>
    <p>• Proxecto para a tramitación ambiental datado en maio de 2017.</p>
    <p>• Informe ambiental estratéxico do 27.5.2017.</p>
    <p>• Aprobación inicial polo Pleno do Concello do 30.10.2017.</p>
    <p>• Anuncios de exposición pública e notificacións a propietarios realizados en xaneiro de 2018, publicación no DOG, nos diarios <em>El Progreso</em> e <em>La Voz de Galicia</em> o 5.1.2018.</p>
    <p>• Informes sectoriais emitidos por: Subdelegación do Goberno (9.3.2018), Telecomunicacións (5.3.2018 (desf.) e 4.3.2020), CHC (10.4.2018 (desf.) e 23.5.2019 (condicionado) e 28.4.2020), AXI (14.3.2018), DXPC (9.4.2018), IET (16.4.2018), DXCACC sobre solos contaminados (3.5.2018) e Ministerio de Fomento (29.1.2018, 7.1.2019 (desf.), 23.5.2019 e 11.10.2019).</p>
    <p>• Proxecto para a primeira aprobación provisional datado en outubro de 2019.</p>
    <p>• Informe técnico municipal previo á AP do 29.10.2019.</p>
    <p>• Informe xurídico da secretaria do Concello previo á AP do 30.10.2019. </p>
    <p>• Certificación do acordo de aprobación provisional adoptado o 13.11.2019.</p>
    <p>• Certificación do acordo da segunda aprobación provisional adoptado o 28.5.2020.</p>
    <p>• Certificación do acordo da terceira aprobación provisional adoptado o 31.8.2020.</p>
    <p>• Certificación do acordo da cuarta aprobación provisional adoptado o 17.12.2020.</p>
    <p>II. Aspectos xerais. Contido.</p>
    <p>Proponse a delimitación do asentamento poboacional da Venda de Cruzul, cunha superficie bruta duns 15.967 m2, na cal se diferencian dúas áreas de núcleo rural tradicional (NRT) e outras dúas de núcleo rural común (NRC), cunha superficie bruta global de 6.612 m2 e 8.355 m2, respectivamente. </p>
    <p>O proxecto delimita o núcleo, define o trazado da rede viaria existente, regula as condicións urbanísticas aplicables no núcleo e cataloga construcións de carácter tradicional, incorporando medidas de protección. Non identifica dotacións existentes nin previstas. </p>
    <p>A delimitación está afectada pola estrada N-VI e principalmente polo seu ramal de enlace coa saída 451 da autovía A-6, ambas as dúas de titularidade estatal.</p>
    <p>III. Análise e observacións.</p>
    <p>III.1. O asentamento delimitado conta co topónimo oficial da Venda de Cruzul, recoñecido no Nomenclátor oficial de entidades da provincia de Lugo (Decreto autonómico 6/2000).</p>
    <p>III.2. A delimitación dun núcleo rural non delimitado no planeamento en vigor xustifica o interese público da modificación.</p>
    <p>III.3. En canto ao requirimento desta DXOTU do 4.12.2020, púidose comprobar que foron emendadas as obxeccións formuladas. En todo caso, observáronse certos erros materiais:</p>
    <p>– As superficies reflectidas na ficha do núcleo e no número 4.2.1.4 non coinciden coas reflectidas no cadro do número 4.3.2 da memoria. De igual modo, o número de parcelas edificadas e edificables non son correctas.</p>
    <p>– Deberanse eliminar as referencias a NRC-02 e NRT-03 que xa non pertencen á delimitación proposta. </p>
    <p>– No número 4.4 da memoria xustificativa faise referencia, errónea, ao núcleo de Escornabois.</p>
    <p>– Nos artigos 2, 3, 4, 5, 6 e no número 5.1 do estudo económico faise referencia, errónea, a un plan xeral de ordenación municipal.</p>
    <p>– No artigo 2 da ordenanza reguladora do NHT semella que falta a letra e) Tipoloxías edificatorias, punto que si se recolle no artigo 3 da ordenanza reguladora do NC.</p>
    <p>A competencia para resolver sobre a aprobación definitiva dunha modificación puntual de planeamento xeral que teña por obxecto delimitacións de solo de núcleo rural correspóndelle á Dirección Xeral de Ordenación do Territorio e Urbanismo, de conformidade co disposto no artigo 78.2.c) en relación co artigo 83.6 da Lei 2/2016, do 10 de febreiro, do solo de Galicia, en relación co Decreto 42/2019, do 28 de marzo, polo que se establece a estrutura orgánica da Consellería de Medio Ambiente, Territorio e Vivenda.</p>
    <p>IV. Resolución.</p>
    <p>Visto canto antecede, en virtude do establecido no artigo 78.2.c) en relación co artigo 83.6 da Lei 2/2016, do 10 de febreiro, do solo de Galicia,</p>
    <h2>RESOLVO:</h2>
    <p>1. Aprobar definitivamente a modificación puntual das normas subsidiarias de planeamento do Concello de Becerreá para a delimitación do núcleo rural da Venda de Cruzul, con suxeición ao cumprimento do sinalado no punto III.3 desta resolución.</p>
    <p>2. De conformidade co artigo 88 da Lei 2/2016, do 10 de febreiro, do solo de Galicia, e o artigo 212.1 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, esta Dirección Xeral de Ordenación do Territorio e Urbanismo inscribirá de oficio a modificación puntual no Rexistro de Planeamento Urbanístico de Galicia.</p>
    <p>3. Notifíqueselle ao Concello e publíquese no <em>Diario Oficial de Galicia</em>, de conformidade co disposto no artigo 199.2 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro.</p>
    <p>4. De conformidade co disposto polos artigos 82 e 88.4 da Lei 2/2016, do 10 de febreiro, e 70 da Lei 7/1985, do 2 de abril, reguladora das bases de réxime local, o concello deberá publicar a normativa da modificación aprobada no <em>Boletín Oficial</em> da provincia, unha vez inscrita no Rexistro de Planeamento Urbanístico.</p>
    <p>5. Contra esta resolución cabe interpor recurso contencioso-administrativo ante o Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, de conformidade co disposto nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 2 de marzo de 2021</p>
    <footer><p>Mª Encarnación Rivas Díaz<br>Directora xeral de Ordenación do Territorio e Urbanismo</p></footer>

