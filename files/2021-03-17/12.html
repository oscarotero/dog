---
date: '2021-03-17'
id: G0003-100321-0002
page: 15218
number: 52
agency: Servizo Galego de Saúde
section: III. Outras disposicións.
title: >-
  RESOLUCIÓN do 8 de marzo de 2021 pola que se dá publicidade da encomenda de
  xestión que formaliza a Consellería de Infraestruturas e Mobilidade coa
  Axencia Galega de Infraestruturas para a realización de determinadas
  actuacións en relación co proceso de expropiación dos bens e dereitos
  afectados polas vías de acceso ao Hospital Gran Montecelo.
range: Resolución
url: >-
  https://www.xunta.gal/dog/Publicados/2021/20210317/AnuncioG0003-100321-0002_gl.html
---
<p>De conformidade co previsto no artigo 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á Resolución do Secretaría Xeral Técnica da Consellería de Infraestruturas e Mobilidade, do 10 de febreiro de 2021, pola que se encomenda á Axencia Galega de Infraestruturas a realización de determinadas actuacións en relación co proceso de expropiación dos bens e dereitos afectados polas vías de acceso ao Hospital Gran Montecelo.</p>
    <p>– Órgano encomendante: a Consellería de Sanidade-Servizo Galego de Saúde.</p>
    <p>– Actividade: encargar á Axencia Galega de Infraestruturas prestar a asistencia técnica en todas as fases do proceso expropiatorio, en especial, no levantamento de actas previas, actas de ocupación e na fase de prezo xusto.</p>
    <p>– Natureza e alcance da xestión encomendada: a encomenda ten natureza de encarga a medio propio, de acordo co disposto nos artigos 47 e seguintes da Lei 16/2010, do 17 de decembro, e no artigo 13 da Lei 14/2013, do 26 de decembro, de racionalización do sector público autonómico. Tal condición de medio propio vén prevista no artigo 3 do Decreto 173/2011, do 4 de agosto, polo que se aproba o Estatuto da Axencia Galega de Infraestruturas.</p>
    <p>– Prazo de vixencia: será dun ano desde a súa sinatura; prorrogarase automaticamente por períodos dun ano, agás que algunha das partes exprese a vontade da súa resolución cunha antelación mínima dun mes á data do seu remate.</p>
    <p>Santiago de Compostela, 8 de marzo de 2021 </p>
    <footer><p>Julio García Comesaña<br>Presidente do Servizo Galego de Saúde</p></footer>

