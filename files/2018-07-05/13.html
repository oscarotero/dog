---
date: '2018-07-05'
id: G0003-260618-0002
page: 32340
number: 128
agency: Servizo Galego de Saúde
section: IV. Oposicións e concursos.
title: >-
  ANUNCIO do 18 de xuño de 2018, da Xerencia Executiva do Hospital da Barbanza,
  polo que se procede a dar publicidade á resolución da mesma data pola que se
  modifica a previa Resolución do 18 de maio de 2018 que convoca o procedemento
  de traslados internos nas categorías de persoal sanitario diplomado, formación
  profesional e persoal de xestión e servizos do grupo auxiliar da función
  administrativa do persoal fixo no cadro de persoal do Hospital da Barbanza
  pertencente á Xerencia de Xestión Integrada de Santiago de Compostela.
range: Anuncio
url: >-
  https://www.xunta.gal/dog/Publicados/2018/20180705/AnuncioG0003-260618-0002_gl.html
---
<p>Logo da reunión do 23 de maio de 2018 da Comisión de Traslados Internos da Estrutura Organizativa de Xestión Integrada de Santiago de Compostela(en diante EOXIS) elevouse proposta de adenda 2 ás Bases do procedemento de traslados internos, correspondentes ás categorías de persoal sanitario diplomado e de formación profesional, e de persoal de xestión e servizos do persoal estatutario fixo no cadro de persoal do Complexo Hospitalario Universitario de Santiago de Compostela e do Hospital da Barbanza pertencentes á EOXIS -asinadas o 12 de abril de 2018.</p>
    <p>Debatida a devandita proposta no seo da Comisión de Centro de Atención Especializada da EOXIS, deuse en aprobar en acordo do 30 de maio de 2018 un anexo 2 como parte integrante das amentadas bases.</p>
    <p>Esta addenda 2 foi asinada con data do 4 de xuño de 2018.</p>
    <p>No <em>Diario Oficial de Galicia</em> núm. 106, do 5 de xuño de 2018 publicouse o Anuncio do 18 de maio de 2018, da Xerencia Executiva do Hospital da Barbanza, polo que se procede a dar publicidade á resolución da mesma data, pola que se convoca o procedemento de traslados internos nas categorías de persoal sanitario diplomado, formación profesional e persoal de xestión e servizos do grupo auxiliar da función administrativa do persoal fixo no cadro de persoal do Hospital da Barbanza pertencente á Xerencia de Xestión Integrada de Santiago de Compostela.</p>
    <p>Para os efectos de integrar e unificar a normativa en materia de traslados internos en todos os centros de atención especializada da EOXIS, sen menoscabo da seguridade xurídica do procedemento xa convocado para o Hospital da Barbanza; pola presente resolución procédese a modificar a Resolución do 18 de maio de 2018 desta Xerencia Executiva e darlle a publicidade obrigada.</p>
    <p>Consonte o anterior procederase á correspondente ampliación do prazo para a presentación de solicitudes, a modificación do anexo I, Relación de prazas ofertadas e a inclusión da addenda 2 no anexo III.</p>
    <p>Por último, consonte os criterios reitores das bases de mobilidade voluntaria do persoal estatutario fixo, correspondentes ás categorías de persoal sanitario diplomado e de formación profesional e de persoal de xestión e servizos das institucións sanitarias de atención especializada do Servizo Galego de Saúde, aprobadas pola Mesa Sectorial de Sanidade o 23 de decembro de 2009, a Xerencia de Xestión Integrada de Santiago de Compostela, tras un proceso de negociación coa representación legal dos traballadores deste centro sanitario, e con base nas competencias atribuídas polo Decreto 168/2010, do 7 de outubro, polo que se regula a estrutura organizativa de xestión integrada do Servizo Galego de Saúde (DOG núm. 199, do 15 de outubro) e a Orde do 22 de xullo de 2011 (DOG núm. 146, do 1 de agosto) pola que se desenvolve a estrutura organizativa de xestión integrada da Coruña e de Santiago de Compostela; así como o Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde, modif. polo Decreto 111/2013, do 4 de xullo (DOG núm. 140, do 24 de xullo) e a Orde do 5 de xullo de 2012, sobre delegación de competencias en órganos centrais e periféricos do Servizo Galego de Saúde (DOG núm. 139, do 20 de xullo), o xerente executivo do Hospital da Barbanza, </p>
    <h2>RESOLVE:</h2>
    <p>Primeiro. Proceder ao anuncio da modificación da convocatoria do procedemento de traslados internos nas categorías de persoal sanitario diplomado, formación profesional e persoal de xestión e servizos do grupo auxiliar da función administrativa do persoal fixo no cadro de persoal do Hospital da Barbanza pertencente á Xerencia de Xestión Integrada de Santiago de Compostela.</p>
    <p>Esta modificación atinxe á ampliación do prazo de presentación de solicitudes de participación, o anexo I, Relación de prazas ofertadas e a inclusión da addenda 2 no anexo III.</p>
    <p>Segundo. As solicitudes de participación e documentación anexa que acrediten os méritos alegados, deberanse presentar no Punto de Atención ao Traballador (PAT) do Hospital da Barbanza no prazo habilitado. Ademais, poderanse presentar a través de calquera dos rexistros previstos no artigo 16 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), e en tanto non se habilitaren, segundo o disposto no artigo 38 da Lei 30/1992 (BOE núm. 285, do 27 de novembro).</p>
    <p>Terceiro. As bases íntegras da convocatoria estarán expostas no taboleiro de anuncios do Hospital da Barbanza, así como na intranet da Xerencia de Xestión Integrada de Santiago de Compostela.</p>
    <p>Ribeira, 18 de xuño de 2018</p>
    <footer><p>Salvador Mariño-Ageitos Monteagudo<br>Xerente executivo do Hospital da Barbanza</p></footer>

