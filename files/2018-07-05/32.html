---
date: '2018-07-05'
id: G0424-150618-0001
page: 32367
number: 128
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 7 de xuño de 2018, da Xefatura Territorial de Pontevedra, de
  autorización administrativa, declaración, en concreto, de utilidade pública e
  a necesidade da urxente ocupación que leva implícita e de autorización
  administrativa de construción dunha instalación eléctrica no concello da
  Cañiza (expediente IN407A 2017/716-4).
range: Resolución
url: >-
  https://www.xunta.gal/dog/Publicados/2018/20180705/AnuncioG0424-150618-0001_gl.html
---
<p>Visto o expediente para outorgamento de autorización administrativa, declaración, en concreto, de utilidade pública e a necesidade da urxente ocupación que leva implícita e de autorización administrativa de construción das instalacións eléctricas que a continuación se describen:</p>
    <p>Solicitante: Unión Fenosa Distribución, S.A.</p>
    <p>Domicilio social: travesía de Vigo, 204, 36207 Vigo.</p>
    <p>Denominación: LMT cambio sección FRI808 e CT A Igrexa.</p>
    <p>Situación: A Cañiza.</p>
    <p>Características técnicas: </p>
    <p>– LMT aérea a 20 kV con condutor LA-56 en tres actuacións:</p>
    <p>1ª. 454 metros; orixe: apoio metálico existente (AME) nº 0 na saída FRI808; final: apoio metálico proxectado (AMP) nº 4. </p>
    <p>2ª. 535 metros; orixe: AMP nº 5; final: AME nº 9. </p>
    <p>3ª. 13 metros con condutor LA-30, desde o AMP nº 6 ata o AME 89-5-1 na saída FRI808. </p>
    <p>– LMT subterránea a 20 kV, con condutor RHZ, de 486 metros de lonxitude, con orixe no paso aerosubterráneo (PAS) proxectado no AMP nº 4 e final no PAS proxectado no AMP nº 5, unha vez entre e saia do centro de transformación proxectado. </p>
    <p>– Centro de transformación a 160 kVA, con RT 20 kV/400 V, situado na Igrexa, Oroso, A Cañiza.</p>
    <p>Realizouse o trámite de información pública inserindo anuncios no DOG do 15 de xaneiro de 2018, no BOP do 15 de xaneiro de 2018, no xornal <em>Faro de Vigo</em> do 24 de xaneiro de 2018, no BOE do 26 de febreiro de 2018 e no taboleiro de anuncios do Concello da Cañiza. Durante o mencionado trámite recibiuse a seguinte alegación:</p>
    <p>Con data 25 de xaneiro de 2018 Rodrigo Reinaldo Álvarez, presenta escrito de alegacións nesta xefatura territorial en relación co expediente IN407A 2017/716-4, LMT cambio sección FRI808 e CT A Igrexa (A Cañiza), no cal indica, basicamente, que procede a expropiación total do predio ou polo menos a expropiación do terreo ocupado completamente pola nova liña.</p>
    <p>Con data 15 de febreiro de 2018, José Coiradas Sambade, en representación da empresa Unión Fenosa Distribución, S.A., contesta as alegacións presentadas indicando que non procede a expropiación total xa que non se cumpren os requisitos regulados no artigo 152 do Real decreto 1955/2000, do 1 de decembro, y que non se modifican as afeccións existentes sobre o predio nº 2, polo que non se aumentan as servidumes existentes. </p>
    <p>Unha vez examinados ambos os escritos os servizos técnicos da Xefatura Territorial conclúen que, tendo en conta o artigo 152 Expropiación por instancia do dono do predio serveente do Real decreto 1955/2000, do 1 de decembro, o reclamante non xustifica as causas concretas determinantes dos prexuízos económicos como consecuencia da alteración das condicións fundamentais da explotación do predio. Así mesmo, cabe indicar que segundo o plano do proxecto 10/15 «Plano de perfil 01», a liña segue o trazado existente e os vans que sobrevoan o predio nº 2 teñen unha lonxitude menor do indicado no trazado existente polo que non supon un aumento da servidume de voo.</p>
    <p>Respecto á valoración dos bens e dereitos obxecto de expropiación, forma parte do proceso expropiatorio regulado na Ley do 16 de decembro de 1954 de expropiación forzosa e no seu regulamento de desenvolvemento.</p>
    <p>En consecuencia, cumpridos os trámites ordenados na Lei 24/2013, do 26 de decembro, do sector eléctrico, e nos capítulos II e V do título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economia e Industria do 19 de febreiro de 2014 pola que se aproba o procedemento de autorización administrativa de construción, DOG nº 54, do 19 de marzo, esta xefatura territorial</p>
    <h2>RESOLVE:</h2>
    <p>Conceder autorización administrativa, autorización administrativa de construción e declarar, en concreto, a utilidade pública e a necesidade da urxente ocupación que leva implícita dos bens afectados pola devandita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Estas autorizacións outórganse sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra a presente resolución poderá interpoñer recurso de alzada ante o conselleiro de Economía, Emprego e Industria no prazo dun mes contado a partir de día seguinte ao da notificación desta resolución; tamén poderá interpoñer calquera outro recurso que considere pertinente ao seu dereito.</p>
    <p>Pontevedra, 7 de xuño de 2018</p>
    <footer><p>Ignacio Rial Santomé<br>Xefe territorial de Pontevedra</p></footer>

