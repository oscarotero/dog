---
date: '1997-04-30'
id: 5D76
page: 4
number: 82
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 23 abril de 1997, da Secretaría Xeral da Consellería de
  Agricultura, Gandería e Montes, pola que se anuncia a licitación, polo sistema
  de poxa e procedemento restrinxido, da asistencia técnica de tratamento contra
  a procesionaria do piñeiro (Thaumetopoea Pity Ocampa Schiff) en 4.800
  hectáreas de piñeirais da Comunidade Autónoma (0736).
range: Resolución
url: 'https://www.xunta.gal/dog/Publicados/1997/19970430/Anuncio5D76_gl.html'
---
<p>A Secretaría Xeral da Consellería de Agricultura, Gandería e Montes resolveu convoca-la seguinte licitación polo sistema de poxa e procedemento restrinxido:</p>
<p>Obxecto: contratación da execución da asistencia técnica de tratamento contra a procesionaria do piñeiro (Thaumetopoea Pity Ocampa Schiff) en 4.800 hectáreas de piñeirais da Comunidade Autónoma (0736), de acordo cos proxectos e pregos aprobados para iso.</p>
<p>Orzamento de licitación: vinteoito millóns duascentas sesenta e sete mil duascentas sesenta pesetas (28.267.260 ptas.).</p>
<p>Fianza provisional: exenta.</p>
<p>Fianza definitiva: un millón cento trinta mil seiscentas noventa pesetas (1.130.690 ptas.).</p>
<p>Clasificación: grupo III-06 ou 08-A.</p>
<p>Prazo de execución: ata o 31 de decembro de 1997.</p>
<p>Exposición do proxecto e pregos: o proxecto, así como o prego de cláusulas administrativas particulares, estarán á disposición dos licitadores para o seu exame durante o prazo de presentación de proposicións, os días e horas hábiles de oficina, na Dirección Xeral de Montes e Medio Ambiente Natural da Consellería de Agricultura, Gandería e Montes (San Lázaro, s/n, Santiago de Compostela).</p>
<p>Presentación da documentación: a documentación (sobres A e B) que se específica no prego de cláusulas administrativas será entregada no rexistro xeral</p>
<p>da Consellería de Agricultura, Gandería e Montes ou en calquera das vías admitidas polo artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, antes das 14 horas do día 20 de maio de 1997.</p>
<p>Gastos de publicación: serán por conta dos adxudicatarios.</p>
<p>Santiago de Compostela, 23 de abril de 1997.</p>
<p>P.D. (Orde 13-12-1993, DOG nº 239, 14-12-1993)</p>
<p>Antonio L. Rosón Pérez</p>
<p>Secretario xeral da Consellería de Agricultura, Gandería e Montes</p>
<p>97-3065</p>

