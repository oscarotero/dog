---
date: '1997-04-30'
id: 5D12
page: 3
number: 82
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 17 de marzo de 1997, da Delegación Provincial de Lugo, pola que
  se dispón a inscrición no rexistro e publicación, no Diario Oficial de
  Galicia, do acordo da comisión negociadora do convenio colectivo de ámbito
  provincial para o sector do comercio do metal, para a corrección de erros.
range: Resolución
url: 'https://www.xunta.gal/dog/Publicados/1997/19970430/Anuncio5D12_gl.html'
---
<p>Visto o texto do acordo asinado o día 28 de febreiro de 1997, pola comisión negociadora do convenio colectivo para o sector do comercio do metal (código 2700185), da provincia de Lugo, integrada polas representacións da Asociación Provincial de Empresarios do Metal e das centrais sindicais UGT, CC.OO., CIG e USO, mediante do que se acorda a emenda de erros no texto do convenio, e de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo. Esta delegación provincial,</p>
<p>ACORDA:</p>
<p>Primeiro.-Ordena-la inscrición do citado acordo no rexistro de convenios desta delegación, así como o seu depósito.</p>
<p>Segundo.-Remitirlle o texto do mentado acordo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Lugo, 17 de marzo de 1997.</p>
<p>Manuel Bande Díaz</p>
<p>Delegado provincial de Lugo</p>
<p>ACTA</p>
<p>En Lugo, sendo as 17.30 horas do día 28 de febreiro de 1997, reúnense nos locais da CEL (praza de Santo Domingo, 6-8, 2ª pranta, Lugo) as persoas á marxe relacionadas, todas elas integrantes da comisión negociadora do convenio colectivo provincial do comercio do metal de Lugo, co obxecto de proceder á corrección dun erro detectado no texto do convenio colectivo vixente.</p>
<p>Despois das deliberacións oportunas adóptanse por unanimidade os seguintes acordos:</p>
<p>Primeiro.-Corrixi-lo erro cometido nos artigos 2º e 4º do convenio colectivo provincial do comercio do metal de Lugo de forma que se substitúe a referencia que se fai nos artigos mencionados ó acordo para a substitución da ordenanza de comercio publicado no BOE do 9 de abril de 1996 pola referencia á ordenanza de comercio de forma que os artigos 2º e 4º mencionados terán a seguinte redacción:</p>
<p>Artigo 2º.-No seu aspecto territorial, funcional e persoal, o presente convenio colectivo afectará a</p>
<p>tódalas empresas e ós cadros de persoal de traballadores a elas pertencentes, situadas na provincia de Lugo que se rexan pola ordenanza de comercio, e figuren encadradas, en canto a súa actividade se refire, no sector do metal. Exceptuaranse aquelas empresas que no día da data teñan aprobado convenio colectivo de empresa ou estean pendentes da súa aprobación.</p>
<p>Artigo 4º.-En todo o que non estea previsto no presente convenio continúan sendo de aplicación as normas legais de carácter xeral da ordenanza laboral para o comercio, coas súas modificacións posteriores, e os regulamentos de réxime interno da empresa, respecto daquelas que os teñan vixentes.</p>
<p>Segundo.-Remitirlle o seguinte acordo de corrección de erro á autoridade laboral pertinente, para efectos da súa publicación.</p>
<p>E ó non haber máis asuntos que tratar, levántase a sesión no lugar e data indicados no encabezamento.</p>
<p>Asistentes.</p>
<p>-Pola Asociación de Empresarios do Metal:</p>
<p>Nivardo Rego Valle</p>
<p>José Quiñoa Díaz</p>
<p>Jesús Neira Mosquera</p>
<p>Luis Fernández Osorio</p>
<p>Juan Chousa Abuín</p>
<p>Lourdes García Regueira</p>
<p>Montserrat Pita Castro</p>
<p>-Polas centrais sindicais:</p>
<p>* UGT</p>
<p>Pedro González Sordo</p>
<p>Fernando Teijeiro Valledor</p>
<p>Andrés Parra Sánchez</p>
<p>José Luis Combarro Infantes</p>
<p>Jesús Barreiro Cendán</p>
<p>Carlos Moreno Otero</p>
<p>* CC.OO.</p>
<p>Manuel Cabo Martínez</p>
<p>Manuel Núñez López</p>
<p>* CIG</p>
<p>Miguel Brañas Méndez</p>
<p>Manuel García Cedrán</p>
<p>Javier Rico Núñez</p>
<p>Ignacio Javier García Gómez</p>
<p>Manuel Paz Flores</p>
<p>* USO</p>
<p>Jesús Cantero Pérez</p>
<p>Manuel Expósito López</p>
<p>2769</p>

