---
date: '2001-10-25'
id: 108B6
page: 13
number: 207
agency: CONSELLERÍA DE SANIDADE E SERVICIOS SOCIAIS
section: I. DISPOSICIÓNS XERAIS
title: >-
  Orde do 3 de outubro de 2001 pola que se crean determinados ficheiros
  automatizados de datos de carácter persoal existentes na Consellería de
  Sanidade e Servicios Sociais e no Servicio Galego de Saúde.
range: Orde
url: 'https://www.xunta.gal/dog/Publicados/2001/20011025/Anuncio108B6_gl.html'
---
<p>A Constitución española no seu artigo 18.4º dispón que a lei limitará o uso da informática para garanti-lo honor e a intimidade persoal e familiar dos cidadáns e o pleno exercicio dos seus dereitos.</p>
<p>Neste sentido, a Lei orgánica 15/1999, do 13 de decembro, de protección de datos de carácter persoal, regula o tratamento de datos de carácter persoal rexistrados en soporte físico, así como toda moda</p>
<p>lidade de uso posterior deles polos sectores público e privado. Neste marco, é obxecto desta regulación a garantía e protección dos dereitos fundamentais e liberdades públicas das persoas físicas, e especialmente do seu honor e intimidade persoal e familiar.</p>
<p>O artigo 20.1º da devandita lei dispón que a creación, modificación ou supresión dos ficheiros das administracións públicas só poderá facerse por medio de disposición xeral publicada no Boletín Oficial del Estado ou diario oficial correspondente.</p>
<p>En consecuencia, e en virtude das facultades que me confire o artigo 34.6º da Lei 1/1983, do 22 de febreiro, da Xunta de Galicia e do seu presidente, modificada parcialmente pola Lei 11/1998, do 20 de outubro,</p>
<p>DISPOÑO</p>
<p>Artigo 1º.-Obxecto.</p>
<p>Esta orde ten por obxecto a creación de ficheiros automatizados de datos de carácter persoal que se relacionan no anexo.</p>
<p>Artigo 2º.-Contido.</p>
<p>A información que, de acordo co artigo 20.2º da Lei orgánica 15/1999, do 13 de decembro, de protección de datos de carácter persoal, deberá indicarse nas disposicións de creación de ficheiros, está contida no anexo desta orde, en cada un dos ficheiros creados.</p>
<p>Artigo 3º.-Finalidade e uso dos ficheiros.</p>
<p>Os datos de carácter persoal, rexistrados nos ficheiros automatizados da Consellería de Sanidade e Servicios Sociais e do Servicio Galego de Saúde creados por esta orde, só serán utilizados para os fins expresamente previstos no anexo e por persoal debidamente autorizado.</p>
<p>Artigo 4º.-Cesión de datos.</p>
<p>No suposto de cesión de datos ás administracións públicas haberá que se ater ó disposto na normativa vixente na materia.</p>
<p>Artigo 5º.-Órganos responsables da seguridade dos ficheiros.</p>
<p>Serán responsables dos ficheiros as persoas ou órganos que, en cada caso, figuran no anexo e ante os que se exercerán os dereitos de acceso, rectificación e cancelación, sen prexuízo da responsabilidade directa que na xestión e custodia dos datos lle corresponde ó empregado público que estea ó cargo do ficheiro correspondente.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 3 de outubro de 2001.</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>ANEXO</p>
<p>Servicio Galego de Saúde (Sergas).</p>
<p>1. Xestión de persoal.</p>
<p>a) Finalidade e usos previstos do ficheiro.</p>
<p>Xestión de persoal, contratacións, baixas, xubilacións, conceptos, retribucións, control de absentismo, estatísticas de persoal, elaboración da nómina e todo o relacionado coa xestión de persoal dun centro. Utilización como ferramenta na confección de estatísticas.</p>
<p>b) Persoas e/ou colectivos afectados.</p>
<p>Persoas con vinculación laboral ou profesional co centro.</p>
<p>c) Procedemento de recollida dos datos de carácter persoal.</p>
<p>Formularios ou cupóns.</p>
<p>d) Estructura básica.</p>
<p>Base de datos.</p>
<p>e) Tipos de datos.</p>
<p>-Datos relativos a afiliación sindical.</p>
<p>-Datos relativos a saúde.</p>
<p>-Datos relativos a infraccións administrativas.</p>
<p>-Datos de carácter identificativo: DNI/NIF, nº S.S./Mutualidade, nome e apelidos, enderezo, teléfono e nº de rexistro persoal.</p>
<p>-Datos de características persoais: datos de estado civil, datos de familia, data/lugar de nacemento, sexo e nacionalidade.</p>
<p>-Datos de circunstancias sociais: situación militar e licencias/permisos/autorizacións.</p>
<p>-Datos académicos e profesionais: formación/titulacións, experiencia profesional e pertenza a asociacións profesionais.</p>
<p>-Datos de detalles do emprego e carreira administrativa: corpo/escala, categoría/grao, postos de traballo, datos non económicos de nómina e historial do traballador.</p>
<p>-Datos económico-financeiros: ingresos/rendas, créditos/préstamos/avais, datos bancarios, datos económicos de nómina, seguros e datos de deduccións impositivas/impostos.</p>
<p>f) Cesións previstas.</p>
<p>-Ministerio de Economía e Facenda.</p>
<p>-Ministerio de Traballo e Seguridade Social.</p>
<p>-Consellería de Sanidade e Servicios Sociais.</p>
<p>-Organismos oficiais estatísticos.</p>
<p>g) Órganos da Administración responsables do ficheiro.</p>
<p>Consellería de Sanidade e Servicios Sociais e Servicio Galego de Saúde.</p>
<p>h) Servicio ou unidade ante os que se poderá exercita-los dereitos de acceso, rectificación e cancelación de datos dos afectados.</p>
<p>-Pontevedra:</p>
<p>* Fundación Pública Hospital do Salnés.</p>
<p>i) Nivel de medidas de seguridade esixible: alto.</p>
<p>2. Historias clínicas.</p>
<p>a) Finalidade e usos previstos do ficheiro.</p>
<p>Datos da historia clínica do paciente para o seguimento deste, xestión da actividade asistencial, xestión financeira, facturación, actividade docente, producción de estatísticas e investigación sanitaria.</p>
<p>b) Persoas e/ou colectivos afectados.</p>
<p>Persoas que acceden ou poden ter acceso ó sistema sanitario.</p>
<p>c) Procedemento de recollida dos datos de carácter persoal.</p>
<p>-Enquisas ou entrevistas.</p>
<p>-Formularios ou cupóns.</p>
<p>-Transmisión electrónica de datos/Internet.</p>
<p>d) Estructura básica.</p>
<p>Base de datos.</p>
<p>e) Tipos de datos.</p>
<p>-Datos especialmente protexidos: relixión, saúde e vida sexual.</p>
<p>-Datos de carácter identificativo: identificación do paciente no ficheiro de usuarios do sistema sanitario.</p>
<p>-Datos de características persoais: datos de familia, data/lugar de nacemento, características físicas ou antropométricas, sexo, idade, datos de conducta e antecedentes persoais e familiares psiquiátricos.</p>
<p>-Datos de circunstancias sociais: características de aloxamento/vivenda, afeccións e estilo de vida, situación familiar de convivencia e situacións de risco social.</p>
<p>-Datos académicos e profesionais: formación/titulacións.</p>
<p>-Datos de detalles de emprego: situación laboral, posto de traballo e sector de actividade.</p>
<p>-Datos económicos-financeiros e de seguros: ingreso, rendas e seguros.</p>
<p>f) Cesións previstas.</p>
<p>-Ministerio de Sanidad.</p>
<p>-Consellería de Sanidade e Servicios Sociais.</p>
<p>-Organismos oficiais estatísticos.</p>
<p>-Outros organismos sanitarios.</p>
<p>-Provedores de material de prótesis ou implantes.</p>
<p>g) Órganos da Administración responsables do ficheiro.</p>
<p>Consellería de Sanidade e Servicios Sociais e Servicio Galego de Saúde.</p>
<p>h) Servicio ou unidade ante os que se poderá exercita-los dereitos de acceso, rectificación e cancelación de datos dos afectados.</p>
<p>-Pontevedra:</p>
<p>* Fundación Pública Hospital do Salnés.</p>
<p>* Centro de Saúde López Mora.</p>
<p>i) Nivel de medidas de seguridade esixible: alto.</p>
<p>3. Usuarios do sistema sanitario.</p>
<p>a) Finalidade e usos previstos do ficheiro.</p>
<p>Coñece-la identidade do paciente, así como os seus datos persoais para a identificación e asociación de datos da historia clínica, xestión da actividade financeira, docente, producción de estatísticas e investigación sanitaria.</p>
<p>b) Persoas e/ou colectivos afectados.</p>
<p>Persoas que acceden ou poden ter acceso ó sistema sanitario.</p>
<p>c) Procedemento de recollida dos datos de carácter persoal.</p>
<p>-Formularios ou cupóns.</p>
<p>-Transmisión electrónica de datos/Internet.</p>
<p>d) Estructura básica.</p>
<p>Base de datos.</p>
<p>e) Tipos de datos.</p>
<p>-Datos de carácter identificativo: DNI/NIF, nº S.S./Mutualidade, nome e apelidos, enderezo, teléfono e C.I.P.</p>
<p>-Datos de características persoais: datos de estado civil, datos de familia, data/lugar de nacemento, sexo, nacionalidade, lingua materna e datos de tarxeta sanitaria.</p>
<p>-Datos académicos e profesionais: formación/titulacións.</p>
<p>f) Cesións previstas.</p>
<p>-Consellería de Sanidade e Servicios Sociais.</p>
<p>-Outros organismos sanitarios.</p>
<p>g) Órganos da Administración responsables do ficheiro.</p>
<p>Consellería de Sanidade e Servicios Sociais, Servicio Galego de Saúde e a Subdirección de Información Sanitaria.</p>
<p>h) Servicio ou unidade ante os que se poderá exercita-los dereitos de acceso, rectificación e cancelación de datos dos afectados (para o Servicio Galego de Saúde).</p>
<p>-Pontevedra:</p>
<p>* Fundación Pública Hospital do Salnés.</p>
<p>* Centro de Saúde López Mora.</p>
<p>i) Nivel de medidas de seguridade esixible: básico.</p>
<p>4. Relacións comerciais e económicas con terceiros.</p>
<p>a) Finalidade e usos previstos do ficheiro.</p>
<p>Seguimento e control das relacións comerciais e económicas con terceiros: provedores, investigadores, aseguradores e traballadores. Ofertas comerciais facilitadas por provedores. Elaboración de estatísticas e comparativas de xestión. Control económico interno.</p>
<p>b) Persoas e/ou colectivos afectados.</p>
<p>Calquera persoa física ou xurídica con relacións económicas co centro.</p>
<p>c) Procedemento de recollida dos datos de carácter persoal.</p>
<p>-Formularios ou cupóns.</p>
<p>-Transmisión electrónica de datos/Internet.</p>
<p>d) Estructura básica.</p>
<p>Base de datos.</p>
<p>e) Tipos de datos.</p>
<p>-Datos de carácter identificativo: DNI/NIF, nome e apelidos, enderezo e teléfono.</p>
<p>-Datos de información comercial: actividades e negocios.</p>
<p>-Datos económico-financeiros: datos bancarios.</p>
<p>-Datos de transaccións: bens e servicios subministrados polo afectado e transaccións financeiras.</p>
<p>f) Cesións previstas.</p>
<p>-Ministerio de Economía e Facenda.</p>
<p>-Consellería de Economía e Facenda.</p>
<p>-Consellería de Sanidade e Servicios Sociais.</p>
<p>g) Órganos da Administración responsables do ficheiro.</p>
<p>Consellería de Sanidade e Servicios Sociais e Servicio Galego de Saúde.</p>
<p>h) Servicio ou unidade ante os que se poderá exercita-los dereitos de acceso, rectificación e cancelación de datos dos afectados.</p>
<p>-Pontevedra:</p>
<p>* Fundación Pública Hospital do Salnés.</p>
<p>i) Nivel de medidas de seguridade esixible: básico.</p>
<p>5. Xestión de usuarios e passwords dos sistemas.</p>
<p>a) Finalidade e usos previstos do ficheiro.</p>
<p>Xestión e control de accesos ós sistemas UNIX e NT: dominio SERGAS e dominio SERGAS2.</p>
<p>b) Persoas e/ou colectivos afectados.</p>
<p>Calquera persoa física que teña relación laboral co Sergas e que sexa usuario dos sistemas informáticos.</p>
<p>c) Procedemento de recollida dos datos de carácter persoal.</p>
<p>-Formularios ou cupóns.</p>
<p>-Transmisión electrónica de datos/Internet.</p>
<p>d) Estructura básica</p>
<p>Base de datos.</p>
<p>e) Tipos de datos.</p>
<p>-Datos de carácter identificativo: DNI/NIF, nome e apelidos e teléfono.</p>
<p>-Datos de detalles do emprego e carreira administrativa: corpo/escala, categoría/grao, postos de traballo e dirección do centro de traballo.</p>
<p>f) Cesións previstas.</p>
<p>Consellería de Sanidade e Servicios Sociais.</p>
<p>g) Órganos da Administración responsables do ficheiro.</p>
<p>Consellería de Sanidade e Servicios Sociais e o Servicio Galego de Saúde</p>
<p>h) Servicio ou unidade ante os que poderá exercita-los dereitos de acceso, rectificación e cancelación de datos dos afectados.</p>
<p>-A Coruña:</p>
<p>* Xerencia de Atención Primaria da Coruña-Ferrol.</p>
<p>* Xerencia de Atención Primaria de Santiago de Compostela.</p>
<p>-Lugo:</p>
<p>* Xerencia de Atención Primaria de Lugo.</p>
<p>-Ourense:</p>
<p>* Xerencia de Atención Primaria de Ourense.</p>
<p>-Pontevedra:</p>
<p>* Fundación Pública Hospital do Salnés.</p>
<p>* Xerencia de Atención Primaria de Pontevedra-Vigo.</p>
<p>* Centro de Saúde López Mora.</p>
<p>i) Nivel de medidas de seguridade esixible: básico.</p>

