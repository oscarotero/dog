---
date: '2012-07-02'
id: G0164-220612-0002
page: 26242
number: 125
agency: 'Consellería de Cultura, Educación e Ordenación Universitaria'
section: IV. Oposicións e concursos.
title: >-
  ORDE do 22 de xuño de 2012 pola que se resolve a convocatoria pública para a
  provisión, polo sistema de libre designación, dun posto de traballo vacante
  nesta consellería.
range: Orde
url: >-
  https://www.xunta.gal/dog/Publicados/2012/20120702/AnuncioG0164-220612-0002_gl.html
---
<p>Convocada a provisión, polo sistema de libre designación, dun posto de traballo vacante na Consellería de Cultura, Educación e Ordenación Universitaria, mediante Orde do 15 de maio de 2012 (DOG nº 102, do 30 de maio), e de conformidade co establecido no artigo 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.4 do referido decreto lexislativo, esta consellería</p>
    <h2>RESOLVE:</h2>
    <p>Primeiro. Adxudicarlle destino no posto de traballo que se indica á persoa funcionaria que se relaciona no anexo da presente orde.</p>
    <p>Segundo. O cesamento no destino actual da persoa que obtivo a praza producirase no prazo de tres días, contados a partir do seguinte ao da data da publicación desta orde no Diario Oficial de Galicia.</p>
    <p>O prazo para a toma de posesión na praza adxudicada será de tres días a partir do seguinte ao cesamento, de tratarse da mesma localidade onde actualmente a persoa funcionaria preste servizo, ou dun mes, se radica en distinta localidade, de conformidade co establecido no artigo 14 do Decreto 93/1991, do 20 de marzo, e co disposto na base sétima da convocatoria.</p>
    <p>Terceiro. A xefatura do centro en que cause baixa a persoa funcionaria, así como a daquel no que obteña praza, realizará dentro dos prazos sinalados no punto anterior, as dilixencias de cesamento e toma de posesión, das que se lle dará traslado, mediante copia, á Dirección Xeral da Función Pública.</p>
    <p>Contra esta orde, que lle pon fin á vía administrativa, poderase formular recurso potestativo de reposición ante o conselleiro de Cultura, Educación e Ordenación Universitaria no prazo dun mes que se contará a partir do día seguinte ao da súa publicación no Diario Oficial de Galicia, de conformidade co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou ben directamente un recurso contencioso-administrativo ante o xulgado do contencioso-administrativo competente no prazo de dous meses contados a partir do día seguinte ao da súa publicación, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 22 de xuño de 2012</p>
    <footer><p>P.D. (Orde 25.1.2012)<br>Jesús Oitavén Barcala<br>Secretario xeral técnico da Consellería de Cultura, Educación<br>e Ordenación Universitaria</p></footer>
    <h2>ANEXO</h2>
    <p>Apelidos e nome: García Chao, Francisco Javier.</p>
    <p>NRP ou DNI: 3268144124 A2053.</p>
    <p>Subgrupo: C1.</p>
    <p>Corpo ou escala: administrativo da Xunta.</p>
    <p>Posto de traballo: secretaria/o do director xeral.</p>
    <p>Código do posto: CU.C03.00.000.15770.001.</p>
    <p>Nivel: 18.</p>
    <p>Centro directivo: Dirección Xeral de Promoción e Difusión da Cultura (Secretaría Xeral de Cultura).</p>
    <p>Localidade: Santiago de Compostela.</p>

