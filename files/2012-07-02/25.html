---
date: '2012-07-02'
id: CA04-120612-0007
page: 26278
number: 125
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 5 de xuño de 2012, da Xefatura Territorial de Lugo, pola que se
  autoriza e se aproba o proxecto de execución dunha instalación eléctrica no
  concello de Viveiro (expediente IN407A 2011/128-2, 7964 A.T.).
range: Resolución
url: >-
  https://www.xunta.gal/dog/Publicados/2012/20120702/AnuncioCA04-120612-0007_gl.html
---
<p>Visto o expediente para outorgamento de autorización administrativa e aprobación do proxecto de execución das instalacións eléctricas que a seguir se cita:</p>
    <p>Solicitante: BEGASA.</p>
    <p>Domicilio social: r/ Cidade de Viveiro, 4, 1º, 27002 Lugo.</p>
    <p>Denominación: conexión centro de seccionamento a rede de BEGASA.</p>
    <p>Situación: concello de Viveiro.</p>
    <p>Características técnicas: desprazamento dun tramo de liña de media tensión soterrada con orixe no centro de seccionamento que vai instalar o aboado e final no CTC 11755 Junquera, retíranse 49 metros de condutor tipo R.H.Z.-240, para o posterior tendido de 39 metros dese mesmo condutor por canalización proxectada.</p>
    <p>L.M.T.S. a 20 kV, con orixe nun empalme proxectado sobre o circuíto existente e final no centro de seccionamento que vai instalar o aboado (cesión á compañía distribuidora), cunha lonxitude proxectada de 88 metros de condutor proxectado tipo R.H.Z.-240.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independientemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 5 de xuño de 2012</p>
    <footer><p>José Manuel Vázquez Leirado<br>Xefe territorial de Lugo</p></footer>

