---
date: '2012-07-02'
id: CA01-290612-0006
page: 26240
number: 125
agency: Consellería de Facenda
section: IV. Oposicións e concursos.
title: >-
  ORDE do 29 de xuño de 2012 pola que se procede ao nomeamento como
  funcionarios/as en prácticas do corpo de xestión de Administración da Xunta de
  Galicia, subgrupo A2, escala técnica de finanzas, dos aspirantes que superaron
  as fases de oposición e de concurso do proceso selectivo convocado pola Orde
  do 27 de decembro de 2010 (DOG núm. 1, do 3 de xaneiro de 2011).
range: Orde
url: >-
  https://www.xunta.gal/dog/Publicados/2012/20120702/AnuncioCA01-290612-0006_gl.html
---
<p>Unha vez rematadas as fases de oposición e de concurso do proceso selectivo para o ingreso no corpo de xestión de Administración da Xunta de Galicia, subgrupo A2, escala técnica de finanzas, convocado pola Orde do 27 de decembro de 2010 (DOG núm. 1, do 3 de xaneiro de 2011) e verificada a concorrencia dos requisitos exixidos nas bases da convocatoria esta consellería, de acordo co disposto no Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, no Decreto 95/1991, do 20 de marzo, polo que se aproba o Regulamento de selección de persoal da Administración da Xunta de Galicia e nas bases da convocatoria do proceso selectivo, </p>
    <h2>DISPÓN:</h2>
    <p>Primeiro. Nomear funcionarios/as en prácticas do corpo de xestión de Administración da Xunta de Galicia, subgrupo A2, escala técnica de finanzas aos aspirantes que superaron as fases de oposición e de concurso do proceso selectivo convocado pola Orde do 27 de decembro de 2010, e que figuran no anexo ordenados de acordo coa puntuación final obtida nas dúas fases.</p>
    <p>Segundo. O nomeamento terá efectos, segundo establece a base V.4 da convocatoria, desde a data de inicio do curso selectivo.</p>
    <p>Terceiro. A situación xurídica dos aspirantes nomeados funcionarios en prácticas será a prevista no Decreto 95/1991, do 20 de marzo, e demais disposicións concordantes.</p>
    <p>Cuarto. O tribunal, á vista da proposta motivada que lle formule o director do curso, declarará apto ou non apto aos distintos aspirantes. </p>
    <p>Quinto. Os aspirantes que non superen o curso selectivo poderán incorporarse ao inmediatamente posterior, coa puntuación asignada no concurso-oposición ao último dos participantes nel. De non superalo, perderán todos os seus dereitos para seren nomeados funcionarios de carreira.</p>
    <p>Sexto. Contra esta orde, que pon fin á vía administrativa, poderase interpoñer, con carácter potestativo, recurso de reposición ante a conselleira de Facenda no prazo dun mes contado dende o día seguinte ao da súa publicación, ou directamente recurso contencioso-administrativo, no prazo de dous meses contados dende esa mesma data, ante a Sala do Contencioso-Administrativo do Tribunal Superior de Xustiza de Galicia, conforme ao disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 29 de xuño de 2012</p>
    <footer><p>Elena Muñoz Fonteriz<br>Conselleira de Facenda</p></footer>
    <h2>Anexo</h2>
    <table>
     <tbody>
      <tr>
       <td>NIF</td>
       <td>Apelidos e nome</td>
       <td>1º ex.</td>
       <td>2º ex.</td>
       <td>3º ex.</td>
       <td>4º ex.</td>
       <td>Total oposición</td>
       <td>Total concurso</td>
       <td>Total</td>
      </tr>
      <tr>
       <td>33322813E</td>
       <td>Arias López, María Yolanda</td>
       <td>10.38</td>
       <td>17.87</td>
       <td>18.85</td>
       <td>Exenta</td>
       <td>47.10</td>
       <td>36.00</td>
       <td>83.10</td>
      </tr>
      <tr>
       <td>44844797H</td>
       <td>Vizcaino Cordido, Vanesa</td>
       <td>13.20</td>
       <td>22.07</td>
       <td>21.69</td>
       <td>Exenta</td>
       <td>56.96</td>
       <td>0,00</td>
       <td>56.96</td>
      </tr>
      <tr>
       <td>76990792V</td>
       <td>Álvarez Figueroa, Sabino</td>
       <td>13</td>
       <td>17.87</td>
       <td>22.82</td>
       <td>Exenta</td>
       <td>53.69</td>
       <td>1.35</td>
       <td>55.04</td>
      </tr>
     </tbody>
    </table>

