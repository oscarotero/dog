---
date: '2023-05-26'
id: L158-040523-0001
page: 31969
number: 99
agency: Concello de Oleiros
section: VI. Anuncios. b) Administración local.
title: >-
  ANUNCIO da aprobación definitiva do convenio urbanístico cos promotores para a
  fixación das novas determinacións do Plan parcial do sector SUD-10.
range: Anuncio
url: >-
  https://www.xunta.gal/dog/Publicados/2023/20230526/AnuncioL158-040523-0001_gl.html
---
<p>O Pleno da Corporación, en sesión do 30.3.2023, adoptou o seguinte acordo:</p>
    <p>Primeiro. Aprobar o convenio urbanístico para a fixación das novas determinacións do plan parcial do sector SUD-10 (Viñas de Babilonia-Liáns).</p>
    <p>Segundo. Facultar o titular da alcaldía, en exercicio da súa atribución como representante legal da corporación, para a subscrición do convenio mediante documento administrativo.</p>
    <p>Terceiro. Notificar e emprazar as persoas interesadas, para os efectos de que se asine o convenio urbanístico arriba referenciado, nun prazo de 15 días desde a notificación da aprobación do texto definitivo.</p>
    <p>Cuarto. Notificar o presente acordo ás persoas que efectuaron alegacións no trámite de información pública.</p>
    <p>Quinto. Anotar e custodiar un exemplar completo do texto definitivo do convenio urbanístico e da súa documentación anexa no Rexistro de Convenios deste concello, custodiado pola Secretaría Xeral.</p>
    <p>Sexto. Unha vez subscrito o convenio urbanístico será publicado no Diario Oficial de Galicia de dentro do mes seguinte á súa sinatura, e notificado ás persoas titulares das parcelas afectadas. Tamén se lle dará publicidade na páxina web do Concello.</p>
    <p>O texto íntegro do convenio pode consultarse na seguinte ligazón: https://www.oleiros.org/documents/39407/55871/Certificado_SUD-10_definitivo5468672125839026016.pdf/18b1074d-c6d4-3a84-ccca-d9fabc27d1c4?t=1682415718627</p>
    <p>Oleiros, 25 de abril de 2023</p>
    <footer><p>Ángel García Seoane<br>Alcalde presidente</p></footer>

