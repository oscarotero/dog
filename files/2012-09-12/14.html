---
date: '2012-09-12'
id: G2188-050912-1
page: 35808
number: 174
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (335/2012/001).
range: Edicto
url: >-
  https://www.xunta.gal/dog/Publicados/2012/20120912/AnuncioG2188-050912-1_gl.html
---
<p>Sarai Paniagua Acera, secretaria do Xulgado de Primeira Instancia número 5 de Vigo, certifico que neste xulgado se tramitan autos nos cales se ditou a seguinte resolución:</p>
    <p>«Auto.</p>
    <p>En Vigo o 26 de xullo de 2012.</p>
    <p>Isabel Benito, xuíza substituta do Xulgado de Primeira Instancia número 5 de Vigo, viu os autos seguidos neste xulgado baixo o número 335/2012/001, sobre medidas provisionais coetáneas, actuando como demandante Andreia Eugenia Vaamonde Henrique, representada polo procurador Lanero Táboas, contra o seu esposo Ricardo Palmeira Teles, declarado en situación de rebeldía procesual, e no que interveu o Ministerio Fiscal, con base nos seguintes:</p>
    <p>(seguen feitos e fundamentos xurídicos).</p>
    <p>Parte dispositiva.</p>
    <p>Estimando como estimo parcialmente a demanda presentada polo procurador Sr. Lanero Táboas, en nome e representación de Andreia Eugenia Vaamonde Henrique, fronte ao seu esposo, Ricardo Palmeira Teles, debo decretar e decreto as seguintes medidas provisionais:</p>
    <p>Primeira. Acórdase a separación provisional dos cónxuxes, con cesamento da presunción de convivencia e con revogación expresa dos poderes que puideren terse mutuamente outorgado.</p>
    <p>Segunda. Atribúese a garda e custodia dos fillos menores do matrimonio á nai, sendo a patria potestade compartida entre ambos os dous proxenitores.</p>
    <p>Terceira. En canto ao réxime de visitas, o esposo poderá visitar os seus fillos en fins de semana alternos, desde as 11.00 horas do sábado ata as 20.00 horas do domingo, sempre que avise a esposa cunha antelación mínima de 24 horas; a recollida e entrega será no domicilio materno.</p>
    <p>Cuarta. O pai satisfará en concepto de alimentos a favor dos seus fillos menores, a suma de 300 euros mensuais, que serán ingresados con carácter anticipado e dentro dos cinco primeiros días de cada mes na conta corrente que para o efecto designe a esposa, cantidade que será actualizada anualmente conforme a variación do IPC que indique o Instituto Nacional de Estatística ou organismo que o substitúa.</p>
    <p>Así mesmo, ambos os dous cónxuxes satisfarán por metade os gastos extraordinarios que xeren os menores.</p>
    <p>Quinta. Atribúese á esposa o uso do domicilio e enxoval familiares.</p>
    <p>Todo iso sen expresa declaración en canto ás custas causadas.</p>
    <p>Esta resolución é firme e contra ela non cabe ningún recurso.</p>
    <p>Así, por este auto, definitivamente xulgando na primeira instancia, pronúncioo, mándoo e asínoo».</p>
    <p>Vigo, 26 de xullo de 2012</p>
    <footer><p>A secretaria</p></footer>

