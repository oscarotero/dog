---
date: '2003-06-03'
id: 1297A
page: 7
number: 106
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 23 de abril de 2003, do Xurado Provincial de Clasificación de Montes
  Veciñais en Man Común de Lugo, polo que se inicia a tramitación de dous
  expedientes de clasificación de montes desta provincia. (Expediente 5 e
  7/2002).
range: Edicto
url: 'https://www.xunta.gal/dog/Publicados/2003/20030603/Anuncio1297A_gl.html'
---
<p>Perante este xurado provincial de montes veciñais en man común, tramítanse os expedientes de clasificación dos montes coas seguintes características:</p>
<p>-Expediente número: 5/2002.</p>
<p>Denominación: Santa Bárbara ou Da Vide.</p>
<p>Comunidade propietaria: veciños da parroquia da Vide.</p>
<p>Concello: Monforte de Lemos.</p>
<p>Superficie: 110,4 hectáreas.</p>
<p>Estremas:</p>
<p>Norte: estrada local de Monforte a Moreda, terreos expropiados para a construcción da nova estrada de Monforte a Chantada e predios particulares da parroquia da Vide. Leste: propiedades particulares, canal de regadío do val de Lemos e camiño. Sur: monte veciñal en man común dos veciños de Distriz e propiedades particulares. Oeste: propiedades particulares e concello de Pantón.</p>
<p>-Expediente número: 7/2002.</p>
<p>Denominación: Moncapelo.</p>
<p>Comunidade propietaria: veciños das parroquias de Argomoso, Lindín e Maior.</p>
<p>Concello: Mondoñedo.</p>
<p>Superficie: 269 hectáreas.</p>
<p>Estremas:</p>
<p>Norte: predios particulares do pobo de Curros. Leste: predios particulares nos vales do río Baos e río Seco. Sur: concello da Pastoriza. Oeste: montes da parroquia de Argomoso.</p>
<p>En virtude do acordado polo xurado na sesión que tivo lugar o día 12 de decembro de 2002 e, en cumprimento da orde do instructor, conforme o disposto na Lei de montes veciñais en man común do 10 de outubro de 1989 e demais disposicións de aplicación, por este edicto faise pública a iniciación para a posible clasificación dos expedientes indicados co obxecto de que, de acordo co previsto no artigo 23 do regulamento aprobado polo Decreto 260/1992, do 4 de setembro, para a execución da citada lei, cantas persoas, organismos e corporacións resulten interesadas, poidan comparecer e intervir nos expedientes inciados e formular perante o xurado, no prazo dun mes, contado a partir do día seguinte ó da publicación deste edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación cos montes, achegando, se é o caso, a documentación que consideren conveniente ó respecto.</p>
<p>Lugo, 23 de abril de 2003.</p>
<p>Luis González Vázquez</p>
<p>Presidente do Xurado Provincial de Clasificación de Montes Veciñais en Man Común de Lugo</p>

