---
date: '2003-06-03'
id: 1292A
page: 7
number: 106
agency: XULGADO DO SOCIAL NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (154/2003).
range: Edicto
url: 'https://www.xunta.gal/dog/Publicados/2003/20030603/Anuncio1292A_gl.html'
---
<p>Eu, Jaime Balado Yáñez, en funcións de secretario do Xulgado do Social número un da Coruña, fago saber que nos autos nº 154/2003, seguidos por instancia de José Luis Martín Sampedro contra empresa Emilio Goimil Pan e Fogasa sobre despedimento, a maxistrada xuíza deste xulgado, Isabel Olmos Parés, dictou sentencia, con data do 22 de abril de 2003, coa seguinte parte dispositiva:</p>
<p>«Que debo estimar e estimo integramente as pretensións da demanda, e cualifico como improcedente o despedimento obxecto deste proceso, e condeno a empresa Emilio Goimil Pan a que readmita inmediatamente a José Luis Martín Sampedro nas mesmas condicións que rexían antes de se produci-lo despedimento, ou ben, á elección do traballador, á extinción da relación laboral co aboamento a este dunha indemnización de 3.839,88 euros.</p>
<p>A devandita opción deberá exercerse no termo de 5 días desde a notificación desta sentencia, mediante escrito ou comparecencia diante deste xulgado. Tanscorrido o dito termo sen que o traballador optase, entenderase que o fai pola readmisión.</p>
<p>Calquera que fose o sentido da opción, condeno así mesmo a parte demandada a que satisfaga á demandante os salarios que non percibise desde a data do despedimento ata a notificación desta resolución, tomándose en consideración para tal efecto o salario que se estima acreditado no feito probado primeiro, e tendo en conta a limitación que establece o artigo 57.1º do ET, e que ata esta data ascenden á cantidade de 1.828,56 euros a razón de 24,06 euros por día.</p>
<p>E debo absorver e absolvo o Fogasa das pretensións da demandante.</p>
<p>Notifíqueselles esta sentencia ás partes, ás que se lles fará saber que en contra da dita resolución cabe o recurso de suplicación, que deberá anuncialo o seu avogado ou representante legal designado para o efecto, perante este xulgado, no prazo de cinco días contado a partir da notificción desta sentencia, por comparecencia ou por escrito das partes. É posible o anuncio por mera manifestación da parte recorrente ó ser notificada, e será resolto, se é o caso e cumpridos os trámites legais, pola Sala do Social do Tribunal Superior de Xustiza de Galicia. A empresa condenada deberá, ademais, acreditar ó anuncia-lo recurso, ter consignado o importe da condena na conta de consignación deste xulgado, aberta no BBV, conta nº 5602-60, e que pode substituírse polo aseguramento mediante aval bancario, coa constancia da responsabilidade solidaria do avalista, máis outra cantidade de 150,25 euros na mesma conta e en calidade de depósito, nun impreso separado do importe da condena.</p>
<p>Así, por esta miña sentencia, pronúncioo, mándoo e asínoo».</p>
<p>E para que lle sirva de notificación á empresa Emilio Goimil Pan, que tivo o seu último enderezo coñecido en r/ Ángel Rebollo, 4, 15002 A Coruña, e que na actualidade se descoñece, e co fin da súa publicación, no Diario Oficial de Galicia, expido e asino este edicto na Coruña, 22 de abril de 2003.</p>
<p>O secretario xudicial</p>
<p>Rubricado</p>

