---
date: '1997-02-07'
id: '3456'
page: 1225
number: 26
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 17 de xaneiro de 1997 pola que se autoriza o cesamento de actividades
  no centro privado de educación infantil Santa Cristina, de Lugo.
range: Orde
url: 'https://www.xunta.gal/dog/Publicados/1997/19970207/Anuncio3456_gl.html'
---
<p>Examinado o expediente incoado pola titularidade do centro privado de educación infantil Santa Cristina de Lugo en solicitude de cesamento de actividades no dito centro.</p>
<p>Resultando que o antedito centro privado obtivo, por Orde do 8 de outubro de 1990, a autorización excepcional e transitoria para unha unidade de educación preescolar.</p>
<p>Resultado que o expediente foi tramitado regulamentariamente pola Delegación Provincial de Educación e Ordenación Universitaria de Lugo.</p>
<p>Resultando que a devandita delegación provincial elevou proposta favorable sobre a referida petición, acompañando o preceptivo informe, así mesmo favorable, da Inspección de Educación.</p>
<p>Visto o Decreto 133/1995, do 10 de maio, que regula as autorizacións de cesamento de actividades (DOG do 22), e a Orde do 20 de setembro de 1995 (DOG do 15-12-1995), polo que se desenvolve o antedito decreto.</p>
<p>Considerando que os alumnos do centro non van atopar problemas de escolarización polo que a continuidade do ensino non se prexudica.</p>
<p>Esta consellería,</p>
<p>DISPÓN:</p>
<p>Autorizar, de acordo cos informes emitidos, o cesamento de actividades do centro privado de educación infantil que se relaciona no anexo da presente orde, quedando nulas e sen ningún efecto as disposicións que autorizan o funcionamento legal do devandito centro.</p>
<p>Santiago de Compostela, 17 de xaneiro de 1997.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia de Lugo</p>
<p>Concello: Lugo.</p>
<p>Localidade: Lugo.</p>
<p>Enderezo: rúa Lamas de Prado, 118-4º.</p>
<p>Denominación: Santa Cristina.</p>
<p>Titular: Oliva Valiña Ameijide.</p>
<p>Autorización do cesamento de actividades do centro.</p>
<p>97-709</p>

