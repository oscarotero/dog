---
date: '2016-09-21'
id: L238-010916-0002
page: 43389
number: 180
agency: Concello de Pontevedra
section: VI. Anuncios. b) Administración local.
title: >-
  ANUNCIO de licitación para o alleamento mediante compravenda, polo
  procedemento aberto e forma de poxa pública á alza, de diversos locais
  municipais.
range: Anuncio
url: >-
  https://www.xunta.gal/dog/Publicados/2016/20160921/AnuncioL238-010916-0002_gl.html
---
<p>1. Entidade alleante.</p>
    <p>Organismo: Concello de Pontevedra.</p>
    <p>2. Obxecto do contrato.</p>
    <p>Descrición do obxecto: alleamento mediante compravenda, polo procedemento aberto e forma de poxa pública á alza, dos seguintes locais de propiedade municipal: </p>
    <p>1º. Predio urbano-local 1: este predio coñecido como local 1 esta destinado a local comercial, formado pola planta baixa dereita, cunha superficie construída de oitenta e nove metros con sesenta e seis decímetros cadrados, do edificio I da rúa Serra, en Pontevedra. Cota: tres enteiros con setenta e cinco centésimas por cento. É o departamento número un da propiedade horizontal a que pertence.</p>
    <p>Situación e lindes dese local obxecto de alleamento: está situado na rúa Serra, número 3, de Pontevedra e linda: fronte, por onde ten a súa entrada, rúa Serra; dereita, entrando, rúa Xulio Camba; esquerda, portal de entrada a este edificio, e costas ou fondo: patio común para todos os edificios. </p>
    <p>2º. Predio urbano-local 6a: este predio coñecido como local 6a na planta baixa esquerda do edificio II da rúa Serra, en Pontevedra, destinado a local comercial, cunha superficie construída de corenta e dous metros con vinte decímetros cadrados, con dúas entradas, unha pola rúa Serra e outra pola praza de Valentín García Escudero. Cota: un enteiro con noventa e dúas centésimas por cento. É o departamento número dez da propiedade horizontal a que pertence.</p>
    <p>Situación e lindes dese local obxecto de alleamento: está situado na rúa Serra, número 1, de Pontevedra e linda: fronte, rúa Serra; dereita, entrando, departamento segregado do local 5; esquerda, praza de Valentín García Escudero, e costas ou fondo: patio común e planta baixa dereita do edificio III ou local 6b. </p>
    <p>3º. Predio urbano-local 6b: este predio coñecido como local 6b na planta baixa dereita do edificio III, con fronte á praza de Valentín García Escudero, en Pontevedra, destinado a local comercial, cunha superficie construída de sesenta e dous metros con dezanove decímetros cadrados. Cota: dous enteiros con cincuenta e sete centésimas por cento. É o departamento número dezasete da propiedade horizontal a que pertence.</p>
    <p>Situación e lindes dese local obxecto de alleamento: está situado na praza de Valentín García Escudero de Pontevedra e linda: fronte, por onde ten a súa entrada, praza de Valentín García Escudero; dereita, entrando, planta baixa esquerda do edificio II ou local 6a; esquerda, departamento segregado ou local 7, e costas ou fondo, patio común a todas as edificacións.</p>
    <p>3. Tramitación e procedemento.</p>
    <p>Tramitación: ordinaria. Procedemento: aberto. Forma: poxa á alza. </p>
    <p>4. Tipo mínimo de licitación.</p>
    <p>Predio urbano-local 1: 81.744,82 euros. </p>
    <p>Predio urbano-local 6a: 38.474,58 euros. </p>
    <p>Predio urbano-local 6b: 56.699,87 euros. </p>
    <p>Nestes tipos non se inclúen, entre outros, as cantidades que teñen que pagar os adxudicatarios polo imposto sobre transmisións patrimoniais e actos xurídicos documentados. </p>
    <p>5. Garantía.</p>
    <p>Provisional: 3 % do tipo de licitación (tributos excluídos) por cada un dos locais polos que se oferta. </p>
    <p>6. Obtención de documentación e información.</p>
    <p>• Información e documentación: Concello de Pontevedra. Secretaría Xeral ou Patrimonio. Praza de España. Pontevedra 36071. Teléfono: 986 80 43 00. Fax: 986 86 25 90. Perfil do contratante do Concello: sede.pontevedra.gal </p>
    <p>• Data límite de obtención de documentación e información: ata a data de remate do prazo de presentación de proposicións.</p>
    <p>7. Presentación de ofertas.</p>
    <p>Data límite para presentar ofertas: 30 días hábiles contados a partir do seguinte ao da publicación do último anuncio de licitación no BOP, DOG ou no perfil do contratante do Concello. </p>
    <p>8. Documentación que hai que presentar: a sinalada no artigo 8 do prego de condicións.</p>
    <p>9. Lugar de presentación: no Rexistro Xeral do Concello de Pontevedra.</p>
    <p>10. Apertura de ofertas: o segundo día hábil, non sábado, seguinte a aquel en que remate o prazo de presentación de proposicións, ás 12.00 horas, no Concello de Pontevedra, nos termos fixados no prego de condicións. </p>
    <p>11. Criterio de adxudicación: o prezo máis alto. </p>
    <p>12. Gastos do anuncio: por conta dos adxudicatarios.</p>
    <p>13. Outros datos de interese: sobre os locais obxecto de venda existen dereitos de tanteo e retracto en beneficio dos arrendatarios nos termos do prego de condicións.</p>
    <p>Pontevedra, 25 de agosto de 2016</p>
    <footer><p>Miguel Anxo Fernández Lores<br>Alcalde</p></footer>

