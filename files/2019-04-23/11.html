---
date: '2019-04-23'
id: G0003-110419-0002
page: 19726
number: 77
agency: Servizo Galego de Saúde
section: III. Outras disposicións.
title: >-
  RESOLUCIÓN do 5 de abril de 2019 pola que se dá publicidade da encomenda de
  xestión á Axencia Galega de Infraestruturas para a xestión das actuacións para
  a execución das obras de fresado e reposición de vías no Complexo Hospitalario
  Universitario A Coruña.
range: Resolución
url: >-
  https://www.xunta.gal/dog/Publicados/2019/20190423/AnuncioG0003-110419-0002_gl.html
---
<p>De conformidade co previsto no artigo 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á Resolución da Presidencia do organismo autónomo Servizo Galego de Saúde, do 2 de abril de 2019, pola que se encomenda á Axencia Galega de Infraestruturas a xestión das actuacións para a execución das obras de fresado e reposición de vías no Complexo Hospitalario Universitario A Coruña.</p>
    <p>– Actividade: encargar á Axencia Galega de Infraestruturas a xestión das actuacións para acometer a execución das obras de fresado e reposición de vías no Complexo Hospitalario Universitario A Coruña.</p>
    <p>– Natureza e alcance da xestión encomendada: o encargo ten natureza intersubxectiva, ao ter a Axencia Galega de Infraestruturas a consideración de medio propio e servizo técnico da Administración xeral da Comunidade Autónoma de Galicia, segundo o disposto no artigo 3 do Decreto 173/2011, do 4 de agosto, polo que se aproba o Estatuto da Axencia Galega de Infraestruturas, e nos artigos 47 e 48 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o día seguinte ao do asinamento da encomenda ata a data de finalización do prazo de garantía das obras.</p>
    <p>O prazo prorrogarase automaticamente por períodos dun ano, salvo que algunha das partes exprese a vontade da súa resolución cunha antelación mínima dun mes á data de remate deste e, en todo caso, ata que as obras sexan recibidas pola Administración.</p>
    <p>Santiago de Compostela, 5 de abril de 2019</p>
    <footer><p>Jesús Vázquez Almuíña<br>Presidente do Servizo Galego de Saúde</p></footer>

