---
date: '1999-07-07'
id: C196
page: 8
number: 129
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 14 de xuño de 1999, da Delegación Provincial de Lugo, pola que
  se somete a información pública a solicitude de autorización administrativa e
  aprobación do proxecto de execución para o trazado da liña de alta tensión
  aérea a 132 kV Vilalba-Carba-Tesouro (concellos de Vilalba e Xermade) e da súa
  declaración de utilidade pública. (Expediente 29/1999 A.T.).
range: Resolución
url: 'https://www.xunta.gal/dog/Publicados/1999/19990707/AnuncioC196_gl.html'
---
<p>1. Autorización administrativa.</p>
<p>Para os efectos previstos no artigo 9 do Decreto 2617/1966, do 20 de outubro, de autorización de instalacións eléctricas, sométese a información pública a petición de autorización administrativa e aprobación do proxecto de execución para o trazado das liñas eléctricas de referencia, que contan coas características técnicas que se relatan a continuación:</p>
<p>a) Peticionario: Electra de Viesgo, S.A., r/ Medio 12-39003, Santander.</p>
<p>b) Finalidade: mellorar e asegura-la subministración de enerxía na zona e permiti-la evacuación da enerxía do parque eólico de Carba.</p>
<p>c) Características técnicas principais: liña alta tensión aérea Vilalba-Carba-Tesouro de 27.808 m de lonxitude a 132 kV, sobre apoios metálicos en conductor LA-280.</p>
<p>2. Urxente ocupación.</p>
<p>O beneficiario, ó amparo do título IX da Lei 54/1997, do 27 de novembro, do sector eléctrico solicita, así mesmo, a declaración de utilidade pública das instalacións incluídas neste proxecto, que, segundo o sinalado no artigo 54 da devandita lei, levará implícita en todo caso a necesidade de ocupación dos bens o de adquisición dos dereitos afectados e implicará a urxente ocupación para os efectos do artigo 52 da Lei de expropiación forzosa. Polo tanto, a presente resolución de información pública, na que se relacionan tódolos bens e dereitos afectados pola urxente ocupación, realizase tamén para os efectos previstos no citado título IX da Lei 54/1997 e no que non se opoñan a ela, nos artigos 10, 16 e 31.5º do Decreto 2619/1966, do 20 de outubro, polo que se aproba o regulamento da Lei sobre expropiación forzosa e sancións en materia de instalación eléctricas.</p>
<p>3. Alegacións.</p>
<p>O que se fai público para que poida examinarse o proxecto de instalacións nesta delegación provincial (edificio administrativo, Ronda da Muralla 70, Lugo), e formular ó mesmo as reclamacións, por duplicado, que se estimen oportunas durante o prazo de trinta días. Igualmente, os interesados</p>
<p>poderán formular, se é o caso, e no mesmo prazo, alegacións por escrito en relación co disposto nos artigos 25 e 26 do Decreto 2619/1966, podendo corrixilos erros que se encontren ó relaciona-los bens afectados ata o mesmo momento do levantamento das actas previas.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, e así dirixirlle ó Ministerio Fiscal as dilixencias que se produzan, de conformidade co artigo 5 da Lei de expropiación forzosa, do 16 de decembro de 1954.</p>
<p>Lugo, 14 de xuño de 1999.</p>
<p>Jesús Bendaña Suárez</p>
<p>Delegado provincial de Lugo</p>

