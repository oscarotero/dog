---
date: '1996-09-19'
id: 9F0A
page: 8
number: 184
agency: >-
  XULGADO DE PRIMEIRA INSTANCIA E INSTRUCCIÓN NÚMERO DOUS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Cédula de notificación de sentencia (448/1994).
range: Cédula
url: 'https://www.xunta.gal/dog/Publicados/1996/19960919/Anuncio9F0A_gl.html'
---
<p>Eu, Gonzalo Jorge Cabaleiro de Saa, secretario da Administración de Xustiza con destino no Xulgado de Primeira Instancia e Instrucción número dous de Santiago de Compostela, certifico que no libro de sentencias civís consta a seguinte, cun encabezamento e pé do teor literal seguinte:</p>
<p>«Encabezamento.-Francisco Javier Míguez Poza, maxistrado xuíz do Xulgado de Primeira Instancia e Instrucción número dos de Santiago de Compostela e o seu partido, viu os presentes autos de xuízo de menor contía número 448/1994, a raíz da demanda interposta polo procurador Oscar García-Piccoli, en nome e representación de Cooperativa de Productos del Campo de Bugallido, asistido do letrado José Lorenzo Vázquez, contra José Miranda Gómez e Florinda Pereira Sánchez, declarados en rebeldía procesual, contra Manuel Constante González Garabato e Manuel Martínez Viéitez, representados polo procurador Merelles Pérez, asistidos do letrado Manuel Martín Gómez.</p>
<p>Decido, que debo estimar e estimo a demanda interposta polo procurador García-Piccoli, en nome e representación de Cooperativa de Productores del Campo de Bugallido, contra José Miranda Gómez e Florinda Pereira Sánchez, declarados en rebeldía procesual, a pagarlle solidariamente á demandante a cantidade de tres millóns dúascentas sesenta e dúas mil catrocentas sesenta e seis (3.262.466)</p>
<p>pesetas, mailos xuros pactados que se produciron e se produzan desde o 1-12-1993 ata o seu completo pagamento, así como as custas procesuais.</p>
<p>E debo desestimar e desestimo a dita demanda interposta contra Manuel Constante González Garabato e Manuel Martínez Viéitez, representados polo procurador Merelles Pérez, e absólvoos dos pedimentos desta e con imposición das custas procesuais á parte demandante.</p>
<p>E debo estimar e estimo parcialmente a reconvención efectuada por estes últimos demandados contra a parte demandante, declarando resolto, por estar extinguido, o contrato de fianza en relación ó de préstamo con data 1-12-1979, subscritos polos fiadores Manuel Constante González Garabato e Manuel Martínez Viéitez, e desestimando a pretensión referente á nulidade da cláusula oitava, sen facer condena en canto ás custas procesuais.</p>
<p>Contra esta resolución poderá interporse neste xulgado recurso de apelación por escrito, no prazo de cinco días contados desde a súa notificación.</p>
<p>Así, por esta miña sentencia, definitivamente xulgando en primeira instancia, pronúncioo, mándoo e asínoo».</p>
<p>E para que así conste e lles sirva de cédula de notificación en forma ós demandados en situación procesual de rebeldía José Miranda Gómez e Florinda Pereira Sánchez, expido, asino e selo a presente cédula en Santiago de Compostela, dezaseis de xullo de mil novecentos noventa e seis.</p>
<p>O secretario xudicial</p>
<p>Rubricado</p>
<p>9606672</p>

