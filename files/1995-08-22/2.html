---
date: '1995-08-22'
id: 3A46
page: 6543
number: 160
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: II. AUTORIDADES E PERSOAL
title: >-
  Orde do 7 de agosto de 1995 pola que se nomea novo membro do Consello Galego
  de Relacións Laborais, en representación do S.N. de CC.OO. de Galicia.
range: Orde
url: 'https://www.xunta.gal/dog/Publicados/1995/19950822/Anuncio3A46_gl.html'
---
<p>Pola Lei 7/1988, do 12 de xullo, creouse o Consello Galego de Relacións Laborais coa dobre finalidade de que sirva de foro de diálogo institucional entre sindicatos e asociacións empresariais e de órgano consultivo e asesor desta Comunidade Autónoma no referente á súa política laboral.</p>
<p>No seu artigo 4 disponse que, logo de designación dos seus membros polos sindicatos e asociacións empresariais, aqueles serán nomeados polo conselleiro de Traballo e Benestar Social.</p>
<p>Facendo uso da posibilidade de substitución, que recolle o artigo 5 da devandita lei, o S.N. de CC.OO. de Galicia acordou a substitución dun dos seus membros suplentes no consello.</p>
<p>En virtude do disposto no artigo 11 do Decreto 13/1994, do 20 de xaneiro, polo que se establece a estructura orgánica da Consellería de Xustiza, Interior e Relacións Laborais, o Consello Galego de Relacións Laborais figura adscrito a esta consellería.</p>
<p>Por todo o exposto, en virtude do artigo 4 da referida Lei 7/1988, do 12 de xullo, e en uso das atribucións que teño conferidas,</p>
<p>DISPOÑO:</p>
<p>Artigo único.-Nomear membro suplente do Pleno do Consello Galego de Relacións Laborais, por pro</p>
<p>posta e en representación do S.N. de CC.OO. de Galicia, a Mª Xesús Díaz Sánchez, en substitución de Benedicto García Villar.</p>
<p>Santiago de Compostela, 7 de agosto de 1995.</p>
<p>Juan Miguel Diz Guedes</p>
<p>Conselleiro de Xustiza, Interior e Relacións Laborais</p>
<p>95-5298</p>

