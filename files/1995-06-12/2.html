---
date: '1995-06-12'
id: E852
page: 4
number: 111
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Acordo do 9 de xuño de 1995, da Comisión Permanente de Selección de Persoal
  para a cobertura de postos de traballo reservados a persoal laboral,
  constituída ó amparo do Decreto 252/1992, do 30 de xullo, polo que se fan
  públicas as listas para a cobertura con carácter temporal dos citados postos
  correspondentes ó persoal laboral das categorías 14 e 65 do grupo III e 5 do
  grupo IV.
range: Acordo
url: 'https://www.xunta.gal/dog/Publicados/1995/19950612/AnuncioE852_gl.html'
---
<p>Rematado o prazo fixado pola resolución da Dirección Xeral da Función Pública do 20 de marzo de 1995 (DOG nº 69, do 7 de abril de 1995), de presentación de solicitudes para a elaboración das listas, para a cobertura con carácter temporal de postos de traballo reservados a persoal laboral nas correspondentes relacións de postos de traballo, reguladas polo Decreto 252/1992, do 30 de xullo, e a resolución anteriormente citada, e á vista das instancias presentadas para as categorías 14 e 65 do grupo III e 5 do grupo IV, a comisión permanente de selección, de conformidade co disposto no artigo 12 do citado decreto,</p>
<p>ACORDA:</p>
<p>Primeiro.-Facer públicas as relacións dos solicitantes para a cobertura, con carácter temporal, de postos de traballo reservados a persoal laboral correspondentes ás categorías 14 e 65 do grupo III e 5 do grupo IV, da forma que de seguido se indica:</p>
<p>Anexo I: figuran os solicitantes incluídos na lista.</p>
<p>Anexo II: figuran os solicitantes excluídos con expresión da causa de exclusión.</p>
<p>Segundo.-Os citados anexos atópanse expostos nas seguintes dependencias:</p>
<p>-Dirección Xeral da Función Pública da Consellería da Presidencia e Administración Pública.</p>
<p>-Servicio de Información e Atención ó Cidadán da Consellería da Presidencia e Administración Pública.</p>
<p>-Delegacións provinciais da Consellería da Presidencia e Administración Pública.</p>
<p>-Oficinas comarcais da Consellería da Presidencia e Administración Pública.</p>
<p>Terceiro.-Os interesados disporán dun prazo de dez días para a reparación erros e, se é o caso, formula-las oportunas alegacións, que se dirixirán á correspondente comisión permanente de selección de persoal (Dirección Xeral da Función Pública, Consellería da Presidencia e Administración Pública, edificios administrativos de San Caetano, s/n, Santiago de Compostela).</p>
<p>Unha vez transcorrido o prazo citado con anterioridade, e se é o caso, levaranse a efecto as modificacións procedentes, dándose disto a oportuna publicidade.</p>
<p>Santiago de Compostela, 9 de xuño de 1995</p>
<p>Juan José Álvarez Pérez</p>
<p>Presidente da Comisión Permanente de Selección</p>
<p>de Persoal</p>

