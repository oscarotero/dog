---
date: '1996-01-08'
id: 234A
page: 202
number: 5
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 15 de novembro de 1995, da Delegación Provincial de Lugo, pola
  que se autoriza e se declara de utilidade pública o establecemento da
  instalación eléctrica que se cita. (Expediente número 4328 A.T.).
range: Resolución
url: 'https://www.xunta.gal/dog/Publicados/1996/19960108/Anuncio234A_gl.html'
---
<p>Visto o expediente incoado na sección de industria desta delegación provincial por petición de Barras Eléctricas Galaico-Asturianas, S.A. (BEGASA), con</p>
<p>domicilio en rúa Cidade de Viveiro, 4-1º, Lugo, no que solicita autorización e declaración de utilidade pública para o establecemento dunha instalación eléctrica de media tensión, e cumpridos os trámites regulamentarios ordenados no capítulo III do Decreto 2617/1966, sobre autorización de instalacións eléctricas, e no capítulo III do regulamento aprobado polo Decreto 2619/1966, sobre expropiación forzosa e sancións en materia de instalacións eléctricas, e conforme o disposto no Real decreto 2634/1980, do 31 de xullo, sobre transferencia de competencia da Administración do Estado á Xunta de Galicia en materia de industria, esta delegación provincial resolveu,</p>
<p>Autorizar a instalación eléctrica que ten como características principais as seguintes:</p>
<p>Liñas de media tensión a 20 kV, en conductores LA-30 de 31,1 mm de sección, sobre apoios de formigón ou torres metálicas, segundo a RU-6704A, cunha lonxitude de 1.425 metros a L.M.T. Deriv. ó C.T. Casasnovas e de 15 metros a L.M.T. Deriv. ó C.T. Igrexa. Dous centros de transformación de 50 KVA 20.000/380-220 V, sobre torre metálica ó remate da L.M.T. Rede de baixa tensión en conductores R.Z.-95-50-25, tensado sobre apoios de formigón ou grampados sobre fachadas, para mellora do servicio eléctrico en Casasnovas, Revouta e Igrexa, no concello de Vilalba.</p>
<p>Declara-la utilidade pública da instalación eléctrica que se autoriza para os efectos sinalados na Lei 10/1966, sobre expropiación forzosa e sancións en materia de instalacións eléctricas, e no seu regulamento de aplicación, do 20 de outubro de 1966.</p>
<p>Esta instalación non poderá entrar en servicio mentres o seu peticionario non conte coa aprobación do proxecto de execución, logo de cumpri-los trámites que se sinalan no capítulo IV do citado Decreto 2617/1966, do 20 de outubro.</p>
<p>Lugo, 15 de novembro de 1995.</p>
<p>Jesús Bendaña Suárez</p>
<p>Delegado provincial de Lugo</p>
<p>95-08060</p>

