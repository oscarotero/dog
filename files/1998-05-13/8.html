---
date: '1998-05-13'
id: 10A5A
page: 5171
number: 90
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Orde do 16 de abril de 1998 pola que se convocan cursos de formación
  bibliotecaria para profesionais de bibliotecas da Rede de Bibliotecas de
  Galicia.
range: Orde
url: 'https://www.xunta.gal/dog/Publicados/1998/19980513/Anuncio10A5A_gl.html'
---
<p>A Consellería de Cultura, Comunicación Social e Turismo pon en marcha programas de formación permanente, a través de cursos, dos profesionais das bibliotecas do sistema bibliotecario galego.</p>
<p>Nestes últimos anos, a configuración do sistema bibliotecario galego deu un importante paso coa informatización da rede de bibliotecas públicas, con importantes investimentos en equipos e programas, co que se establecen as bases fundamentais para permiti-la instalación dunha rede eficaz que permita a adopción de proxectos comúns de informatización, catalogación centralizada e préstamo interbibliotecario, ó tempo que establece unha moderna infraestructura informática a cabeceira da cal é o Centro Superior Bibliográfico de Galicia.</p>
<p>A maioría das bibliotecas públicas galegas están dotadas de equipamento e de programas informáticos para a xestión dos seus fondos, algún deles, como o Meiga 3, desenvolto pola propia Consellería de Cultura, Comunicación Social e Turismo.</p>
<p>Este esforzo, sen embargo, para ser efectivo, ten que ir acompañado dun profundo e amplo programa</p>
<p>de formación, centrado nos actuais responsables das bibliotecas galegas, na preparación e coñecemento dos novos instrumentos de traballo co fin de estaren en condicións de adopta-las novas tecnoloxías e de traballar nos novos programas comúns da rede. Por iso,</p>
<p>DISPOÑO:</p>
<p>Artigo 1º</p>
<p>Convócanse cursos de formación de biblioteconomía para profesionais de bibliotecas da Rede de Bibliotecas de Galicia.</p>
<p>O custo destes cursos farase efectivo con cargo á aplicación orzamentaria 10.02.353D.640.1 dos orzamentos xerais da Comunidade Autónoma de Galicia para 1998.</p>
<p>Artigo 2º</p>
<p>No anexo I desta orde enuméranse os cursos convocados, con especificación de nivel, duración, lugar e data de celebración, número de prazas, contido e persoas ás que van dirixidos.</p>
<p>Artigo 3º</p>
<p>3.1. Poderán optar a estes cursos os bibliotecarios, ou persoal que traballe en bibliotecas da Rede de Bibliotecas de Galicia en calquera categoría profesional.</p>
<p>3.2. Non se poderán solicitar cursos de igual denominación e nivel xa realizados en anos anteriores.</p>
<p>3.3. Non poderán solicitar cursos aquelas persoas que anteriormente fosen seleccionadas para participar nalgún curso e non asistisen sen xustificalo por escrito á Consellería de Cultura, Comunicación Social e Turismo.</p>
<p>Artigo 4º</p>
<p>As persoas que desexen realizar algún dos cursos convocados presentarán unha solicitude por cada un deles segundo modelo do anexo II desta orde no prazo de 15 dias naturais, contados a partir do seguinte ó da publicación desta orde no Diario Oficial de Galicia, no rexistro xeral da Consellería de Cultura, Comunicación Social e Turismo, nos rexistros das súas delegacións provinciais ou segundo establece o artigo 38.4º da vixente Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Na solicitude farase conta-lo curso que se solicita e a orde de preferencia dos cursos solicitados.</p>
<p>Documentación:</p>
<p>-Solicitude (anexo II).</p>
<p>-Fotocopia do documento nacional de identidade.</p>
<p>-Certificación do director do centro de traballo, ou da entidade da que dependa a biblioteca, de que o interesado desenvolve traballos directamente relacionados cos contidos do curso e que conta con per</p>
<p>miso para asistir a el (un certificado por curso facendo consta-lo nome do curso solicitado).</p>
<p>-No caso de solicitar cursos de perfeccionamento, é imprescindible ter realizados os cursos de iniciación convocados pola Consellería de Cultura, Comunicación Social e Turismo directamente relacionados con aqueles, e xuntarán copia dos certificados correspondentes.</p>
<p>Artigo 5º</p>
<p>Recibidas as solicitudes de asistencia a cursos e maila súa documentación, estas serán avaliadas polos servicios competentes da Dirección Xeral de Promoción Cultural e o director xeral de Promoción Cultural elevará proposta ó conselleiro de Cultura, Comunicación Social e Turismo, quen resolverá.</p>
<p>Artigo 6º</p>
<p>A selección dos asistentes ós cursos farase por rigorosa orde de entrada de solicitudes entre todos aqueles que cumpran as condicións esixidas para cada curso. As bibliotecas e centros onde se realicen os cursos disporán de dúas prazas para persoal dos seus servicios bibliotecarios.</p>
<p>Artigo 7º</p>
<p>A inasistencia a un curso sen causa xustificada será motivo de exclusión de novos cursos durante os tres próximos anos. A falta xustificada a máis dun 10% das horas totais do curso levará consigo a non obtención do certificado de asistencia.</p>
<p>Artigo 8º</p>
<p>Os asistentes ós cursos recibirán á súa finalización un certificado de asistencia con especificación de horas impartidas. Naqueles cursos nos que se realice a valoración dos coñecementos adquiridos o certificado será de asistencia e aproveitamento.</p>
<p>Artigo 9º</p>
<p>A Consellería de Cultura, Comunicación Social e Turismo poderá encarga-la realización técnica destes cursos a profesionais especialistas nas materias que vaian impartirse.</p>
<p>Disposicións derradeiras</p>
<p>Primeira.-Facúltase o director xeral de Promoción Cultural, para dictar, no ámbito das súas competencias, as resolucións precisas para o desenvolvemento desta orde.</p>
<p>Segunda.-Esta orde entrará en vigor ó día seguinte da súa publicación no Diario Oficial de Galicia.</p>
<p>Santiago de Compostela, 16 de abril de 1998.</p>
<p>Jesús Pérez Varela</p>
<p>Conselleiro de Cultura, Comunicación Social e Turismo</p>
<p>ANEXO I</p>
<p>CURSOS</p>
<p>1. Curso de iniciación para bibliotecarios municipais.</p>
<p>Contido: iniciación á biblioteconomía. Nocións básicas de proceso técnico, catalogación, clasificación, servicios da biblioteca pública e informatización.</p>
<p>Duración: 20 horas.</p>
<p>Data: xuño.</p>
<p>Horario: sesións de mañá de luns a venres.</p>
<p>Lugar: Santiago de Compostela. C.S.B.G.</p>
<p>Nº prazas: 30.</p>
<p>Destinatarios: bibliotecarios municipais que non participasen en ningún curso.</p>
<p>2. Curso de formación en novas tecnoloxías para bibliotecarios municipais.</p>
<p>Contido: informatización de servicios. O Programa MEIGA 3. Catalogación: Introducción ó formato IBERMARC. Os programas da Rede de Bibliotecas de Galicia. Catalogación centralizada ou compartida. Préstamo interbibliotecario. Dixitalización do patrimonio.</p>
<p>Duración: 25 horas.</p>
<p>Data: setembro-outubro-novembro.</p>
<p>Horario: sesións de mañá de luns a sábado.</p>
<p>Lugares: A Coruña, Lugo, Ourense, Pontevedra, Vigo, Santiago de Compostela e Ferrol.</p>
<p>Nº prazas: 15.</p>
<p>Destinatarios: bibliotecarios municipais ou de bibliotecas públicas da Rede de Bibliotecas de Galicia.</p>
<p>3. Curso de iniciación á informática para bibliotecas nodais.</p>
<p>Contido: windows 95. Word para Windows. Coñecementos básicos de hardware: impresoras, multimedia. Coñecementos básicos de MS-Dos. Conceptos básicos e iniciación ó formato Ibermarc. Iniciación ó programa Absys.</p>
<p>Duración: 20 horas.</p>
<p>Data: setembro.</p>
<p>Horario: sesións de tarde de luns a venres.</p>
<p>Lugares: A Coruña, Lugo, Ourense e Pontevedra.</p>
<p>Nª prazas: 15.</p>
<p>Destinatarios: bibliotecarios e traballadores das bibliotecas nodais de Galicia.</p>
<p>4. Curso de perfeccionamento en informática para bibliotecas nodais.</p>
<p>Contido: iniciación ó Unix para administradores de sistema. Innovacións tecnolóxicas para bibliotecas. Internet. Almacenamento e transmisión de</p>
<p>imaxes. Os programas da rede galega de bibliotecas.</p>
<p>Duración: 20 horas.</p>
<p>Data: novembro.</p>
<p>Horario: sesións de tarde de luns a sábado.</p>
<p>Lugares: Santiago de Compostela. C.S.B.G.</p>
<p>Nº prazas: 20.</p>
<p>Destinatarios: bibliotecarios e traballadores das bibliotecas nodais de Galicia con responsabilidade na administracción de sistemas.</p>
<p>5. Curso sobre programas de xestión de bases de datos no C.S.B.G.</p>
<p>Contido: administración do programa SIRTEX. As bases de datos no C.S.B.G.</p>
<p>Duración: 25 horas.</p>
<p>Data: outubro.</p>
<p>Horario: sesións de tarde de luns a sábado.</p>
<p>Lugar: Santiago de Compostela. C.S.B.G.</p>
<p>Nº de prazas: 15.</p>
<p>Destinatarios: bibliotecarios ou persoal que estea a traballar co citado programa.</p>
<p>6. Curso sobre novas tecnoloxías para tratamento, conservación e consulta do tesouro bibliográfico.</p>
<p>Contido: os problemas de conservación do patrimonio bibliográfico. Exame histórico dos sistemas de conservación de reproduccións; o microfilme e a dixitalización. Dixitalización de textos: Sistemas de almacenamento e transmisión por redes. A conservación, o uso e o futuro do patrimonio bibliográfico galego.</p>
<p>Duración: 20 horas.</p>
<p>Horario: sesións de tarde de luns a venres.</p>
<p>Datas: xullo.</p>
<p>Lugar: Santiago de Compostela. C.S.B.G.</p>
<p>Nº prazas: 25.</p>
<p>Destinatarios: bibliotecarios de centros con fondos de especial interese para Galicia.</p>
<p>7. Curso de formato MARC para materiais especiais.</p>
<p>Contido: formato MARC para publicacións seriadas, material audiovisual, cartografía, material gráfico e outros materiais especiais.</p>
<p>Duración: 20 horas.</p>
<p>Data: setembro.</p>
<p>Horario: sesións de tarde de luns a venres.</p>
<p>Lugar: Santiago de Compostela. C.S.B.G.</p>
<p>Nº prazas: 30.</p>
<p>Destinatarios: bibliotecarios da Rede de Bibliotecas de Galicia.</p>
<p>4327</p>

