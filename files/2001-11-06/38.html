---
date: '2001-11-06'
id: 1176E
page: 14
number: 214
agency: CONCELLO DE MARÍN
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20011106/Anuncio1176E_gl.html'
---
<p>O Pleno da Corporación, na sesión ordinaria do 14 de setembro de 2001, en relación co Plan Xeral de Ordenación Municipal, acordou o seguinte:</p>
<p>Someter a un novo período de información pública dun mes, mediante anuncio que se inserirá no DOG e nun dos xornais de maior circulación da provincia, o PXOM resultante de toda a tramitación, coa documentación validada polo equipo redactor con data do 7-9-2001, tendo en conta que algunhas das alegacións que se estimaron puideron modifica-lo citado documento respecto á cualificación dalgunha parte do solo.</p>
<p>A información levarase a cabo:</p>
<p>-Con carácter permanente na biblioteca pública Vidal Pazos en horario de 8 a 14.30 horas coa supervisión dun técnico e de 17 a 20 horas sen a presencia do dito técnico.</p>
<p>-No núcleo urbano de Seixo durante cinco días, no lugar e datas que se determine, ás que se lle dará publicidade na prensa e cun anuncio indicativo na biblioteca Vidal Pazos. A documentación que se expoña será a referente ó dito núcleo urbano.</p>
<p>-Nas parroquias do termo municipal exporanse os planos que lles afecten a cada unha delas no lugar e data que se determine e ó que se lle dará publicidade na prensa e cun anuncio indicativo na biblioteca Vidal Pazos.</p>
<p>Marín, 1 de outubro de 2001.</p>
<p>Antonio Santiago Fernández</p>
<p>Alcalde-presidente</p>

