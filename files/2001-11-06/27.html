---
date: '2001-11-06'
id: '11742'
page: 14
number: 214
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 30 de outubro de 2001 pola que se anuncia concurso, polo
  procedemento aberto e tramitación urxente, dun contrato de consultoría e
  asistencia para o desenvolvemento dunha estratexia de comunicación audiovisual
  sobre a artesanía de Galicia. (Expediente 9/2001 DXPI).
range: Resolución
url: 'https://www.xunta.gal/dog/Publicados/2001/20011106/Anuncio11742_gl.html'
---
<p>1. Entidade adxudicadora.</p>
<p>Organismo: Consellería de Industria e Comercio.</p>
<p>Dependencia que tramita o expediente: Dirección Xeral de Programas Industrias e Infraestructuras Tecnolóxicas.</p>
<p>Número de expediente: 9/2001 DXPI.</p>
<p>2. Obxecto do contrato.</p>
<p>Descrición do obxecto: establece-las condicións que regularán a selección e contratación da consultoría e asistencia técnica necesarias para a definición, deseño, realización, seguimento e avaliación dunha estratexia de comunicación audiovisual sobre a artesanía de Galicia, para os efectos de promove-la marca Artesanía de Galicia entre o público obxectivo da Comunidade Autónoma.</p>
<p>Prazo de execución: desde o día seguinte a súa sinatura, ata o 30 de decembro de 2001. O adxudicatario está obrigado a realiza-la difusión das accións entre o 1 decembro de 2001 e as catro semanas seguintes á citada data.</p>
<p>3. Tramitación, procedemento e forma de adxudicación.</p>
<p>Tramitación: urxente.</p>
<p>Procedemento: aberto.</p>
<p>Forma: concurso.</p>
<p>4. Orzamento base de licitación.</p>
<p>Importe total: 35.000.000 de pesetas equivalentes a 210.354,24 euros, IVE incluído.</p>
<p>5. Garantías.</p>
<p>Provisional: 700.000 pesetas (4.207,09 euros).</p>
<p>6. Obtención de documentación e información.</p>
<p>Entidade: Consellería de Industria e Comercio.</p>
<p>Domicilio: San Caetano s/n, bloque 5-4ª planta.</p>
<p>Localidade e código postal: Santiago de Compostela, 15781.</p>
<p>Teléfono: 981 54 54 48.</p>
<p>Fax: 981 54 49 49.</p>
<p>Así mesmo, tamén se poderán obte-los pregos relativos a esta contratación no seguinte enderezo da Internet, <a href="http://www.xunta.es/contratación.">http://www.xunta.es/contratación.</a></p>
<p>Data límite de obtención de documentos e información: durante o prazo de presentación de proposicións en días e horas hábiles de oficina.</p>
<p>7. Presentación das ofertas ou das solicitudes de participación.</p>
<p>Data límite de presentación: oito días naturais contados desde o día seguinte ó da publicación deste anuncio no Diario Oficial de Galicia.</p>
<p>Documentación que hai que presentar: a indicada na cláusula 8ª do prego de cláusulas administrativas particulares.</p>
<p>Solvencia: será requisito indispensable para contratar que o empresario xustifique a súa solvencia económica financeira de conformidade co artigo 16.1ª a) e c) do Real decreto lexislativo 2/2000, do 16 de xuño (BOE nº 148, do 21 de xuño), polo que se aproba o texto refundido da Lei de contratos das administracións públicas (TRLCAP) mediante calquera dos seguintes medios: informe das institucións financeiras ou declaración relativa á cifra de negocios global e dos servicios ou traballos realizados pola empresa no curso dos tres últimos exercicios e relacionados co obxecto do contrato. Así mesmo, a solvencia técnica e profesional acreditarase, de conformidade co artigo 19.a) e b) do citado texto refundido, mediante a presentación dunha relación dos principais servicios ou traballos realizados nos últimos tres anos que inclúa importe, datas e beneficiarios públicos ou privados delas ou mediante unha descrición do equipo técnico e unidades técnicas participantes no contrato, estan ou non </p>
<p>integrados directamente na empresa do contratista, especialmente dos responsables do control de calidade.</p>
<p>Lugar de presentación:</p>
<p>Entidade: Secretaría Xeral da Consellería de Industria e Comercio.</p>
<p>Domicilio: San Caetano s/n, bloque 5-4ª planta.</p>
<p>Localidade e código postal: Santiago de Compostela, 15781.</p>
<p>Prazo durante o que o licitador estará obrigado a mante-la súa oferta: 3 meses conforme co artigo 89 do TRLCAP.</p>
<p>Admisión de variantes: (concurso): non se admite.</p>
<p>8. Apertura das ofertas.</p>
<p>Entidade: Consellería de Industria e Comercio.</p>
<p>Domicilio: San Caetano s/n, bloque 5-4ª planta.</p>
<p>Localidade e código postal: Santiago de Compostela, 15781.</p>
<p>Data: décimo primeiro día natural seguinte ó da finalización do prazo de presentación de proposicións. Se este fose inhábil ou sábado, posporase ó primeiro día hábil seguinte.</p>
<p>Hora: dez horas.</p>
<p>9. Gastos do anuncio: o importe deste anuncio será por conta do adxudicatario.</p>
<p>Santiago de Compostela, 30 de outubro de 2001.</p>
<p>Juan Rodríguez Yuste</p>
<p>Conselleiro de Industria e Comercio</p>

