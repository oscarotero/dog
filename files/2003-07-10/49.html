---
date: '2003-07-10'
id: 168C2
page: 9
number: 133
agency: CONCELLO DE TOÉN
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/2003/20030710/Anuncio168C2_gl.html'
---
<p>Por decreto da alcaldía do 5 de xuño de 2003, préstase aprobación ó prego de cláusulas administrativas que rexerán o procedemento para contratación das obras que se indican, o cal se expón ó público por prazo de oito días hábiles, contados a partir do seguinte ó da publicación deste anuncio no BOP e no DOG, computándose para efectos de prazos a última publicación de ambas, para que poidan presentarse reclamacións por quen se considere interesado.</p>
<p>Simultaneamente anúnciase o concurso, se ben a licitación se aprazará canto resulte necesario de presentarse reclamacións ó prego.</p>
<p>1. Entidade adxudicadora: Concello de Toén, r/ Ribadela, 1, 32930 Toén (Ourense).</p>
<p>2. Obxecto do contrato: obras de abastecemento e saneamento en Feá e Alongos, conforme o prego de cláusulas administrativas e proxecto técnico redactado polo enxeñeiro de camiños Manuel Durán Fuentes, e aprobado pola Alcaldía con data 8 de maio de 2003.</p>
<p>Prazo de execución: tres meses.</p>
<p>3. Tramitación: urxente. Procedemento: aberto. Forma: concurso.</p>
<p>4. Tipo de licitación: 99.988 A, IVE e demais tributos incluídos.</p>
<p>5. Garantías:</p>
<p>Provisional: non se esixe.</p>
<p>Definitiva: 4% do tipo de licitación.</p>
<p>6. Obtención de información e documentación: na Secretaría do Concello de Toén, r/ Ribadela, 1, 32930 Toén (Ourense). Telf. 988 26 10 74/fax 988 26 12 72.</p>
<p>7. Requisitos xerais do contratista: sinalados no prego de condicións administrativas.</p>
<p>Clasificación: non se esixe.</p>
<p>8. Presentación de proposicións:</p>
<p>a) Prazo e lugar: no rexistro xeral do Concello de Toén, durante os trece días naturais, desde o seguinte ó da publicación do presente anuncio no último dos boletíns en que apareza (BOP ou DOG) de 9.00 a 14.00 horas de luns a venres. Atópase o proxecto técnico na Copistería Copyplaza, S.L., situada na Praza Maior de Ourense, nº 8, así como o prego de condicións que rexerán a contratación para efectos de obtención de copias.</p>
<p>b) Documentación que hai que presentar: proposición para tomar parte na licitación para a contratación das obras de abastecemento e saneamento en Feá e Alongos, nº 235, do P.O.L. 2003, polo procedemento aberto mediante concurso, convocado polo Concello de Toén.</p>
<p>Constarán de dous sobres cerrados A e B, nos que conterán a documentación sinalada na cláusula XVIII do prego de condicións administrativas particulares, denominados:</p>
<p>Sobre A) Documentación acreditativa da personalidade e características do contratista e garantía depositada.</p>
<p>Sobre B) Oferta económica e criterios diferentes ó do prezo.</p>
<p>9. Apertura de plicas: ás trece horas do terceiro día hábil seguinte ó de finalización do prazo de presentación de proposicións, considerándose para este caso inhábil o sábado.</p>
<p>10. Gastos de anuncios: por conta do adxudicatario.</p>
<p>Toén, 11 de xuño de 2003.</p>
<p>José Puga Suárez</p>
<p>Alcalde</p>

