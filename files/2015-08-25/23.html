---
date: '2015-08-25'
id: CA04-050815-0011
page: 34749
number: 161
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 31 de xullo de 2015, da Dirección Xeral de Enerxía e Minas, pola
  que se outorgan a Unión Fenosa Distribución, S.A. as autorizacións
  administrativas previa e de construción da infraestrutura eléctrica denominada
  subestación Vimianzo 220/66/20 kV-ampliación 2 liñas 66 kV, situada no termo
  municipal de Vimianzo (expediente IN407A 2015/029-1).
range: Resolución
url: >-
  https://www.xunta.gal/dog/Publicados/2015/20150825/AnuncioCA04-050815-0011_gl.html
---
<p>Logo de examinar o expediente instruído por pedimento da empresa Unión Fenosa Distribución, S.A., con enderezo para os efectos de notificación en avenida de Arteixo, 171, 15007 A Coruña, resultan os seguintes</p>
    <p>Antecedentes de feito:</p>
    <p>Primeiro. A subestación Vimianzo 220/66/20 kV, situada no termo municipal de Vimianzo (A Coruña), é compartida entre Red Eléctrica de España, S.A.U. (REE) e Unión Fenosa Distribución, S.A., a primeira é propietaria do conxunto de instalacións de 220 kV e a segunda das instalacións de 66 e 20 kV. Esta subestación dispón na actualidade das seguintes instalacións básicas:</p>
    <p>• Un parque de 220 kV, en configuración en barra simple, constituído por dúas posicións de liña (Mazaricos e Mesón do Vento), unha posición de trafo de potencia e unha posición de medida de tensión de barras.</p>
    <p>• Un banco monofásico de potencia T-III con relación de transformación 220/66/10 kV e potencia 3×100 MVA, máis unha unidade de reserva das mesmas características.</p>
    <p>• Un parque de 66 kV de distribución barra simple, formado por tres posición de liña (Pontella, Reserva e Acomplamento lonxitudinal coas barras do parque de 66 kV de xeración), dúas posicións de trafo T-I e T-II 66/20 kV, máis medida de tensión de barras.</p>
    <p>• Un parque de 66 kV de xeración, en configuración en simple barra, constituído por catro posicións de liña (PE Zas, PE Monterredondo, Do Vilán - PE Penaforcada e Cabana) e unha posición de trafo de potencia T-III 220/66 kV, máis medida de tensión de barras.</p>
    <p>• Dous trafos de potencia T-I e T-II con relación de transformación 66/20/10 kV e potencia 15 MVA.</p>
    <p>• Un parque de 20 kV barra simple formado por celas compactas, constituído por cinco posicións de liña, dúas posicións de trafo T-I e T-II, unha posición de servizos auxiliares e unha posición de medida de tensión de barras.</p>
    <p>Segundo. O 21.4.2015 a empresa Unión Fenosa Distribución, S.A. presentou a solicitude de autorización administrativa previa e de autorización administrativa de construción da infraestrutura eléctrica denominada subestación Vimianzo 220/66/20 kV-ampliación 2 liñas 66 kV», acompañada do proxecto de execución e da declaración responsable que acredita o cumprimento da normativa que lle é de aplicación.</p>
    <p>Este proxecto de execución prevé a ampliación do parque de 66 kV da Subestación Vimianzo, mediante a instalación de dúas novas posicións de liña, 612 L/Muxía 1 e 613 L/Muxía 2, que serán dous módulos híbridos de liña PASS M00 de ABB, con acometida en subterráneo. Esta ampliación do parque de 66 kV implica a prolongación do embarrado mediante tubo de aluminio de 120/104 mm de diámetro, igual ao existente.</p>
    <p>Terceiro. O 29.4.2015 a Xefatura Territorial da Coruña da Consellería de Economía e Industria (en diante, xefatura territorial) ditou resolución pola que se someteu a información pública a petición de autorización administrativa previa e de construción da infraestrutura eléctrica denominada subestación Vimianzo 220/66/20 kV-ampliación 2 liñas 66 kV», que se publicou no <em>Diario Oficial de Galicia</em> do 28.5.2015 e no <em>Boletín Oficial</em> da provincia do 14.5.2015.</p>
    <p>Durante o período en que a devandita petición se someteu ao trámite de información pública non se presentaron alegacións.</p>
    <p>Cuarto. O 6.7.2015 a xefatura territorial emitiu informe favorable sobre a autorización administrativa previa e a autorización administrativa de construción da infraestrutura eléctrica denominada subestación Vimianzo 220/66/20 kV-ampliación 2 liñas 66 kV».</p>
    <p>Fundamentos de dereito:</p>
    <p>Primeiro. A Dirección Xeral de Enerxía e Minas é competente para resolver este expediente con fundamento no Estatuto de autonomía de Galicia; no Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas; no Decreto 132/1982, do 4 de novembro, sobre asunción de competencias en materia de industria, enerxía e minas e a súa asignación á Consellería de Industria, Enerxía e Comercio; no Decreto 235/2012, do 5 de decembro, polo que se fixa a estrutura orgánica da Vicepresidencia e das consellerías da Xunta de Galicia; no Decreto 110/2013, do 4 de xullo, polo que se establece a estrutura orgánica da Consellería de Economía e Industria; no Decreto 116/2014, do 11 de setembro, polo que se modifica o Decreto 110/2013; e no Decreto 36/2001, do 25 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia; en relación coa Lei 24/2013, do 26 de decembro, do sector eléctrico; co Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; e coa Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Segundo. No expediente instruído para o efecto cumpríronse os trámites establecidos na Lei 24/2013, do 26 de decembro, no Real decreto 1955/2000, do 1 de decembro, e na Resolución do 19.2.2014 da Consellería de Economía e Industria pola que se aproba o procedemento de autorización administrativa de construción.</p>
    <p>De conformidade co que antecede e no exercicio das competencias que ten atribuídas, a Dirección Xeral de Enerxía e Minas</p>
    <h2>RESOLVE:</h2>
    <p>1. Outorgar a Unión Fenosa Distribución, S.A. a autorización administrativa previa e a autorización administrativa de construción da infraestrutura eléctrica denominada subestación Vimianzo 220/66/20 kV-ampliación 2 liñas 66 kV», situada no termo municipal de Vimianzo (A Coruña).</p>
    <p>Todo isto con suxeición ás seguintes condicións:</p>
    <p>Primeira. A infraestrutura eléctrica que se autoriza terá que realizarse de acordo coas especificacións e planos que figuran no proxecto presentado pola empresa promotora, Unión Fenosa Distribución SA, titulado «Subestación Vimianzo 220/66/20 kV-Ampliación 2 liñas 66 kV», asinado polo enxeñeiro industrial Carlos Cristobal Dolado (colexiado nº 17.068 do Colexio Oficial de Enxeñeiros Industriais de Madrid) e visado por este colexio con nº 201404820 e data 23.12.2014; e no que figura un orzamento de 408.009,00 €.</p>
    <p>Segunda. A empresa promotora asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento deberase cumprir canto establecen os regulamentos técnicos de aplicación, así como demais normativas e directrices vixentes aplicables.</p>
    <p>Cuarta. Para introducir modificacións nas instalacións que afecten datos básicos do proxecto será necesaria autorización previa da Dirección Xeral de Enerxía e Minas; non obstante, a xefatura territorial poderá autorizar as modificacións de detalle do proxecto que resulten procedentes, debendo comunicar á dita dirección xeral todas as resolucións que dite en aplicación da citada facultade.</p>
    <p>Quinta. O prazo para a posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Unha vez construídas estas instalacións, a empresa promotora deberá presentar a solicitude de posta en servizo ante a xefatura territorial, quen deberá estendela tras as comprobacións técnicas que considere oportunas.</p>
    <p>Sexta. A Administración reserva para si o dereito a deixar sen efecto esta autorización por incumprimento das condicións estipuladas, pola facilitación de datos inexactos ou por calquera outra causa legal ou regulamentaria que así o prevexa.</p>
    <p>Sétima. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Economía e Industria no prazo dun mes contado a partir do día seguinte ao da notificación ou publicación desta resolución, sen prexuízo de que os interesados poidan interpoñer calquera outro recurso que estimen pertinente.</p>
    <p>Santiago de Compostela, 31 de xullo de 2015</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

