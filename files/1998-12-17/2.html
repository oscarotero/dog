---
date: '1998-12-17'
id: 713A
page: 13
number: 243
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 27 de novembro de 1998 pola que se establecen as características
  técnicas que deben cumpri-las publicacións que conteñan resultados
  estatísticos oficiais da Comunidade Autónoma de Galicia.
range: Orde
url: 'https://www.xunta.gal/dog/Publicados/1998/19981217/Anuncio713A_gl.html'
---
<p>O artigo 29 da Lei 9/1988, do 19 de xullo, de estatística de Galicia, modificada pola Lei 7/1993, do 24 de maio, sinala a obriga de difundir publicamente as estatísticas comprendidas no Plan Galego de Estatística.</p>
<p>De acordo coas indicacións da Comisión Permanente de Publicacións, creada polo artigo 4 do Decreto 316/1990, do 8 de xuño, o obxecto desta orde é establece-lo anagrana que permita identificar facilmente a serie de publicacións estatísticas derivadas da execución do citado plan e dos programas estatísticos anuais que o desenvolven.</p>
<p>En consecuencia, de acordo co artigo 39 da Lei 9/1988, do 19 de xullo, de estatística de Galicia, e en uso das facultades que me confire o artigo 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro,</p>
<p>DISPOÑO:</p>
<p>Artigo único.-Nas publicacións que en execución do Plan Galego de Estatística e dos seus respectivos programas anuais, editen os organismos responsables da súa execución, deberá figurar un anagrama identificativo no que constará o ano de referencia do programa estatístico e o número da operación estatística, que se inserirá na parte superior dereita da portada, de acordo coas medidas e demais características que figuran como modelo no anexo I desta orde.</p>
<p>As follas soltas, folletos, carteis e, en xeral, tódalas publicacións con menos de cincuenta páxinas, ademais das realizadas en soporte dixital, poderán prescindir da cor e utilizar o anagrama en negro.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 27 de novembro de 1998.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>11402</p>

