---
date: '1998-12-17'
id: 71FA
page: 13
number: 243
agency: CONCELLO DE RIBADEO
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/1998/19981217/Anuncio71FA_gl.html'
---
<p>En cumprimento da resolución da Alcaldía do 20-11-1998 e do disposto nos Art. 79 da 13/1995,</p>
<p>do 18 de maio, de contratos das administracións públicas e 326 da Lei 7/1997, do 22 de xullo, da Admon. local de Galicia, faise pública a licitación do seguinte.</p>
<p>Contrato de subministración.</p>
<p>1. Obxecto: subministración dunha máquina varredora para o servicio de limpeza viaria, axustada ó prego de condicións técnicas.</p>
<p>2. Tramitación: ordinaria.</p>
<p>3. Procedemento: aberto.</p>
<p>4. Sistema de adxudicación: concurso.</p>
<p>5. Prezo e financiamento: 16.000.000 de ptas. IVE incluído, con cargo á partida 98/442.623.</p>
<p>6. Prazo de entrega: 1 mes desde a sinatura do contrato.</p>
<p>7. Período de garantía: 1 ano, cláusula 3ª.</p>
<p>8. Fianza provisional: 320.000 ptas.</p>
<p>9. Fianza definitiva: 640.000 ptas.</p>
<p>10. Clasificación:</p>
<p>11. Presentación de ofertas: durante os 26 días naturais seguintes ó da publicación deste anuncio no DOG, cos requisitos do Art. 8 do prego de condicións, presentándoas no rexistro do concello ou remitíndoas por correo, comunicándoo neste caso mediante telegrama ou fax.</p>
<p>O prego de condicións económico-administrativas particulares está á diposición de tódolos contratistas interesados nas oficinas xerais do Concello de Ribadeo, Pza. de España nº 1, 27700 Ribadeo-Lugo, teléfono 982 128650, Fax 982 13 09 75, horario de atención ó publico de 9 a 14 horas, de luns a venres.</p>
<p>12. Modelo de proposición: «Don/Dona ..., maior de idade, veciño/a de ..., con domicilio en ..., titular de DNI/NIF nº..., actuando en nome propio (ou en representación de ... o que acredito con poder verificado para o efecto) informado do concurso aberto tramitado por ese concello para a axudicación do contrato de subministración dunha máquina varredora.</p>
<p>Manifesta que informado e conforme cos pregos de condicións económico-administrativas particulares e prego de prescricións técnicas que o rexerán, se compromete a realiza-la subministración polo prezo de..(en letra e número) IVE incluído, nas condicións e cos méritos da memoria adxunta.</p>
<p>Descrición detallada das características técnicas e prestacións da máquina ofertada (folletos, fotografías..) e, se é o caso, das variantes. Serán obxecto de avaliación os seguintes apartados; cabina, chasis, dirección, cepillos (dimensións e número), boca de aspiración, velocidade, velocidade de varrido, capacidade de varrido, outros que se recollan na oferta.</p>
<p>Duración e cobertura do período de garantía.</p>
<p>Servicio de asistencia técnica, localización, medios, operatividade, etc.</p>
<p>13. Apertura de proposicións: realizara a mesa de contratación en acto público, segundo a cláusula 10 do prego, dentro dos 10 días seguintes ó do remate de presentación de ofertas e logo da convocatoria ós licitadores.</p>
<p>Ribadeo, 20 de novembro de 1998.</p>
<p>José Carlos Rodríguez Andina</p>
<p>Alcalde</p>
<p>11461</p>

