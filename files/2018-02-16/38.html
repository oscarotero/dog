---
date: '2018-02-16'
id: G0424-300118-0002
page: 10609
number: 34
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 24 de xaneiro de 2018, da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica no concello de Muxía (expediente IN407A
  2017/136-1).
range: Resolución
url: >-
  https://www.xunta.gal/dog/Publicados/2018/20180216/AnuncioG0424-300118-0002_gl.html
---
<p>Expediente: IN407A 2017/136-1.</p>
    <p>Promotor: Unión Fenosa Distribución, S.A.</p>
    <p>Denominación da instalación: recuamento LMT Parque eólico de Muxía.</p>
    <p>Concello: Muxía.</p>
    <p>Feitos:</p>
    <p>1. O 30 de agosto de 2017 o promotor solicitou a autorización administrativa previa e a autorización administrativa de construción do proxecto de execución da instalación de distribución eléctrica indicada.</p>
    <p>2. O proxecto someteuse ao trámite de información pública mediante a súa inserción no DOG núm. 236, do 14 de decembro de 2017, e no BOP núm. 224, do 24 de novembro.</p>
    <p>3. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectados. O promotor manifestou a súa conformidade cos condicionados establecidos.</p>
    <p>4. Os servizos técnicos da xefatura territorial emitiron un informe favorable sobre a dita solicitude. </p>
    <p>Consideracións legais e técnicas:</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o regulamento electro técnico para baixa tensión.</p>
    <p>6. As características técnicas da instalación son as seguintes:</p>
    <p>– (Afección 1.2) LMTA a 20 kV, de 117 m, condutor tipo LA-56 Al, con orixe no apoio nº 28-38-A18-4 proxectado tipo C-14/3000 (substitúese o existente tipo HV-13/250), intercalado na LMTA POT-806 (expte. 50.600) no tramo entre a dereivada aos CT Queiroso (expte. 50.600) e Nemiña (expte. 50.600), e final no apoio nº 28-38-A18-5 tipo C-14/3000 (substitúese o existente tipo HV-13/250) intercalado na LMTA POT-806 (expte. 50.600) onde se realiza a derivación ao CT particular Nemiña Aserradero (15PJE2).</p>
    <p>– (Afección 1.4) LMTS a 20 kV, de 386 m, condutor tipo RHZ1-2OL 12/20 kV 1×240 mm2  Al, con orixe no paso A/S do apoio nº 28-38-A17-29 proxectado tipo C-14/3000 (substitúe o existente situado nas proximidades) da LMT POT-806 (expte. 50.600), situado no tramo entre a derivada ao CT Martineto (expte. 432/06) e o CT Cuño (expte. 50.600) e final no paso A/S do apoio nº 28-38-A17-30 tipo C-16/3000 proxectado (substitúe o existente situado nas proximidades), situado no tramo entre a derivada ao CT Martineto e o CT Cuño. Retirarase un tramo de LMTA existente LA-56 de 299 m.</p>
    <p>– (Afección 1.7) Novas cadeas de suspensión cruzamento entre os apoios nº 28-38-A17-24 e 28-38-A17-25 existentes, no tramo existente entre a derivada ao CT Vilela (expte. 50.600) e a derivada ao CT Martineto (expte. 432/06).</p>
    <p>O orzamento da instalación segundo o proxecto é de 53.837,11 €.</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado, </p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á instalación de distribución eléctrica indicada.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no Diario Oficial de Galicia.</p>
    <p>3. Para a posta en funcionamento da instalación autorizada, deberá presentar ante esta xefatura territorial unha solicitude á cal se xuntará a seguinte documentación:</p>
    <p>• As declaracións de conformidade relativas ao material ou equipamento, e as certificacións ou homologacións, se procede.</p>
    <p>• Un certificado do director da montaxe, no cal se garantirá o cumprimento das especificacións do proxecto e prescricións complementarias, se as houber, así coma das regulamentacións e normas oportunas, na montaxe da instalación e posta a punto.</p>
    <p>4. Esta aprobación outórgase sen prexuízo doutras que fosen de aplicación segundo a lexislación vixente, en especial a relativa á ordenación do territorio e o ambiente.</p>
    <p>Contra esta resolución, que non é definitiva na vía administrativa, poderá interporse recurso de alzada ante o conselleiro de Economía, Emprego e Industria, no prazo dun mes, contado a partir do día seguinte ao da notificación ou publicación nos termos establecidos na Lei 39/2015, do 1 de outubro, do procedemento administrativo común das administracións públicas (BOE núm. 236, do 2.10.2015), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 24 de xaneiro de 2018</p>
    <footer><p>Isidoro Martínez Arca<br>Xefe territorial da Coruña</p></footer>

