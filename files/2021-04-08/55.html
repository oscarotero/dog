---
date: '2021-04-08'
id: L176-180321-0001
page: 18392
number: 65
agency: Concello de San Sadurniño
section: VI. Anuncios. b) Administración local.
title: ANUNCIO de requirimento de xestión da biomasa vexetal e retirada de árbores.
range: Anuncio
url: >-
  https://www.xunta.gal/dog/Publicados/2021/20210408/AnuncioL176-180321-0001_gl.html
---
<p>A Lei 2/2016, do 10 de febreiro, do solo de Galicia, sinala no artigo 135.3 que «Os propietarios de terreos conservarán e manterán o solo natural e, de ser o caso, a masa vexetal nas condicións precisas que eviten a erosión e os incendios, impedindo a contaminación da terra, do aire e da auga, e demais condicións que se determinen na lexislación vixente». Neste sentido, dispón o seu artigo 136.1.a) que «Os concellos, de oficio ou por instancia de calquera solicitado, mediante o correspondente expediente e logo de audiencia dos solicitados, pronunciarán ordes de execución que obriguen os propietarios de bens inmobles a: a) Realizar as actuacións necesarias para dar debido cumprimento aos deberes sinalados no artigo anterior». </p>
    <p>Pola súa banda, o artigo 21 da Lei 3/2007, do 9 de abril, de prevención e defensa contra os incendios forestais de Galicia (en diante LPIFG), establece a obriga das persoas responsables (artigo 21.ter) de xestionaren a biomasa vexetal nunha franxa de 50 metros no caso de redes de faixas secundarias. Neste sentido, a disposición adicional terceira da LPIFG determina as especies obxecto de limitación para os efectos de xestión de biomasa vexetal e ordenación das repoboacións forestais. </p>
    <p>O artigo 22.3 da LPDIFG, así como o punto 8 da Instrución 1/2018, do 26 de abril, relativa ás actuacións administrativas en materia de cumprimento das obrigas de xestión da biomasa vexetal e retirada de especias arbóreas, sinalan que «cando non puidese determinar a identidade da persoa responsable da xestión da biomasa vexetal e retirada de especies arbóreas prohibidas ou resultase infrutuosa a notificación da comunicación, esta efectuarase mediante un anuncio no <em>Boletín Oficial del Estado</em> e no <em>Diario Oficial de Galicia</em>, no cal se incluirán os datos catastrais da parcela. Nestes supostos, o prazo para o cumprimento computarase desde a publicación do anuncio no <em>Boletín Oficial del Estado</em>».</p>
    <p>Instruídos os correspondentes procedementos de acordo co previsto na normativa aplicable, non foi posible a práctica da notificación aos titulares das referencias catastrais que se relacionan na táboa por causas non imputables a esta Administración. En consecuencia, por medio deste anuncio comunícaselles a súa obriga de xestión da biomasa e/ou retirada das especies arbóreas prohibidas (sinaladas na disposición adicional terceira da LPIFG) para o cal son requiridas, e concédeselles un prazo máximo de quince (15) días naturais desde a publicación no <em>Boletín Oficial del Estado</em> do anuncio preceptivo para que leven a cabo as actuacións necesarias para cumprir as súas obrigas.</p>
    <table>
     <tbody>
      <tr>
       <td>Expediente</td>
       <td>Ref. catastral</td>
       <td>Propietario/a</td>
      </tr>
      <tr>
       <td>XB4/2020</td>
       <td>6851806NJ7156N0001TE
        15077A040002500000UU</td>
       <td>Hdos. Josefa Piñón López</td>
      </tr>
     </tbody>
    </table>
    <p>San Sadurniño, 18 de marzo de 2021</p>
    <footer><p>Secundino García Casal<br>Alcalde</p></footer>

