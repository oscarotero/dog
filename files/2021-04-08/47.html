---
date: '2021-04-08'
id: G1096-230321-0001
page: 18356
number: 65
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 22 de marzo de 2021 polo que se notifica a incoación e prego de
  cargos do expediente sancionador e de restitución e reposición da legalidade
  POL/62/2018.
range: Anuncio
url: >-
  https://www.xunta.gal/dog/Publicados/2021/20210408/AnuncioG1096-230321-0001_gl.html
---
<p>O director da Axencia de Protección da Legalidade Urbanística acordou, o 11.2.2021, incoar expediente sancionador e de restitución e reposición da legalidade, por actuacións abusivas dentro da servidume de protección do dominio público marítimo-terrestre, no Paseo Marítimo, parroquia de Panxón, termo municipal de Nigrán (Pontevedra).</p>
    <p>Ao non poder realizar a notificación persoal da incoación a Ángel Durán Lijó, Beatriz Durán Lijó, Ana María Durán LIjó, Fernando Rivas Chamorro e María del Carmen Pereira Alonso, mediante o presente anuncio e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle aos interesados a devandita incoación e prego de cargos, mediante un anuncio publicado no <em>Boletín Oficial del Estado</em> (BOE).</p>
    <p>Tendo en conta que, en atención ao previsto no artigo 46 da Lei 39/2015, do procedemento administrativo común das administracións públicas, o acto non se publica na súa integridade, fáiselles saber aos interesados que o texto íntegro da incoación e o prego de cargos que se notifica se encontra ao seu dispor nas dependencias da Axencia de Protección da Legalidade Urbanística sitas no Edificio Witland, 1º andar, Salgueiriños, Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación deste anuncio no BOE. Transcorrido o devandito prazo, a notificación entenderase producida.</p>
    <p>Os interesados disporán dun prazo de 15 días hábiles, para alegar e presentar os documentos e informacións que consideren pertinentes e, se é o caso, propor proba concretando os medios de que pretendan valerse.</p>
    <p>Para que conste e lles sirva de notificación aos interesados, en cumprimento do disposto no artigo 44 da Lei 39/2015, do procedemento administrativo común das administracións públicas, expido e asino este anuncio.</p>
    <p>Santiago de Compostela, 22 de marzo de 2021</p>
    <footer><p>Jacobo Hortas García<br>Director da Axencia de Protección da Legalidade Urbanística</p></footer>

