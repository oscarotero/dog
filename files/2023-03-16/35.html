---
date: '2023-03-16'
id: G0532-170223-0001
page: 18368
number: 53
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 17 de febreiro de 2023, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada para a
  fábrica de elaboración de pensos de Aira, S.C.G., no concello de Taboada,
  provincia de Lugo (expediente 2020-IPPC-M-99).
range: Anuncio
url: >-
  https://www.xunta.gal/dog/Publicados/2023/20230316/AnuncioG0532-170223-0001_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), regula a revisión das autorizacións ambientais integradas.</p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19 de outubro de 2013), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, sométese a información pública, durante un período de vinte (20) días hábiles contados a partir do día seguinte ao da publicación deste anuncio no <em>Diario Oficial de Galicia</em>, o documento titulado:</p>
    <p>– <em>Aira, Sociedade Cooperativa Galega. Revisión de autorización ambiental integrada. Mellores técnicas dispoñibles. Decembro de 2022.</em></p>
    <p>Para que calquera interesado poida consultalos e, de ser o caso, formular no citado prazo as alegacións, suxestións ou observacións que considere oportunas, o documento estará á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental, Sostibilidade e Cambio Climático-Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal/→medioambiente e sostibilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 17 de febreiro de 2023</p>
    <footer><p>María Sagrario Pérez Castellanos<br>Directora xeral de Calidade Ambiental, <br>Sostibilidade e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Clave do expediente: 2020-IPPC-M-99.</p>
    <p>Peticionaria: Aira, Sociedade Cooperativa Galega.</p>
    <p>CIF: F27317593.</p>
    <p>Enderezo social: polígono parque empresarial de Taboada, s/n, 27550 Taboada, Lugo.</p>
    <p>Localización da instalación: polígono parque empresarial de Taboada, s/n, 27550 Taboada, Lugo.</p>
    <p>Actividade: fábrica de elaboración de pensos para aves, cabalos, coellos, ovino, vacún, porcino e outros.</p>
    <p>Descrición: o proceso produtivo consta de dúas liñas de produción diferenciadas (liña de pensos compostos e liña de mesturas para gando vacún) e inclúe as fases de recepción, limpeza e almacenamento de materias primas, dosificación, mesturado, moenda, granulación, almacenamento de produto terminado e expedición (ensacado e paletizado ou distribución a granel).</p>
    <p>Segundo a documentación presentada, na instalación non se xeran augas residuais industriais (a limpeza realízase en seco, por aspiración e varrido), e as augas residuais fecais vértense á rede de colectores do polígono industrial.</p>
    <p>Segundo consta na autorización ambiental integrada vixente, tamén se produce vertedura de augas residuais pluviais e augas procedentes do sistema de lavado de camións, que verten á rede separadora de colectores do polígono, sen tratamento previo.</p>
    <p>Inclúese na documentación presentada o grao de implantación das mellores técnicas dispoñibles, atendendo ao recollido na Decisión de execución (UE) 2019/2031 da Comisión, do 12 de novembro de 2019, pola que se establecen as conclusións sobre as mellores técnicas dispoñibles (MTD) respecto ás industrias de alimentación, bebida e leite, conforme a Directiva 2010/75/UE do Parlamento Europeo e do Consello, sobre as emisións industriais.</p>

