---
date: '2021-08-04'
id: G1096-210721-0001
page: 39217
number: 148
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 16 de xullo de 2021 polo que se notifica a execución subsidiaria da
  orde de demolición ditada no expediente de reposición da legalidade
  urbanística IU3 105 2012.
range: Anuncio
url: >-
  https://www.xunta.gal/dog/Publicados/2021/20210804/AnuncioG1096-210721-0001_gl.html
---
<p>O director da Axencia de Protección da Legalidade Urbanística ditou, o 5 de abril de 2021, resolución pola que se dispón a execución subsidiaria por conta das persoas obrigadas (DNI 76745574W e DNI 34628444N) e os seus habentes causa, da Resolución do 2.5.2013 que ordenou ás ditas persoas interesadas a demolición da ampliación dunha vivenda unifamiliar, no lugar de Casaldalvaro, no termo municipal de Cortegada.</p>
    <p>Ao non poder realizar a notificación persoal daquela resolución, mediante este anuncio e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselles ás persoas interesadas a devandita resolución por medio dun anuncio no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 46 da Lei 39/2015, do procedemento administrativo común das administracións públicas, o acto non se publica na súa integridade, comunícaselles ás persoas interesadas que o texto íntegro da resolución que se notifica atópase ao seu dispor nas dependencias da Axencia de Protección da Legalidade Urbanística, sitas no Edificio Witland, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación deste anuncio no <em>Boletín Oficial del Estado</em>. Transcorrido o devandito prazo a notificación entenderase producida.</p>
    <p>Contra a devandita resolución, que pon fin á vía administrativa, as persoas interesadas poden interpoñer recurso potestativo de reposición no prazo dun (1) mes, contado a partir do día seguinte a aquel en que se producise a notificación, ante o director da Axencia de Protección da Legalidade Urbanística. Se non exercen o seu dereito de presentar recurso potestativo de reposición, poden interpoñer directamente recurso contencioso-administrativo ante o xulgado competente de acordo co establecido na Lei 29/1998, reguladora da xurisdición contencioso-administrativa, no prazo de dous (2) meses, contado desde o día seguinte ao da recepción desta notificación. </p>
    <p>Para que conste, e lles sirva de notificación ás citadas persoas interesadas en cumprimento do disposto no artigo 44 da Lei 39/2015, do procedemento administrativo común das administracións públicas, expido e asino este anuncio.</p>
    <p> Santiago de Compostela, 16 de xullo de 2021</p>
    <footer><p> Jacobo Hortas García<br> Director da Axencia de Protección da Legalidade Urbanística</p></footer>

