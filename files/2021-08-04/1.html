---
date: '2021-08-04'
id: G0595-300721-0001
page: 39102
number: 148
agency: 'Vicepresidencia primeira e Consellería de Presidencia, Xustiza e Turismo'
section: III. Outras disposicións.
title: >-
  RESOLUCIÓN do 29 de xullo de 2021, da Secretaría Xeral para o Deporte, pola
  que se modifica a Resolución do 30 de decembro de 2020 pola que se establecen
  as bases reguladoras para a concesión de subvencións, en réxime de
  concorrencia non competitiva, a clubs deportivos, sociedades anónimas
  deportivas e seccións deportivas de Galicia para o desenvolvemento de
  actividades deportivas e para a implementación de medidas de seguridade e
  prevención no desenvolvemento da actividade deportiva oficial como
  consecuencia da COVID-19, e se convocan para o ano 2021 (código de
  procedemento PR945C).
range: Resolución
url: >-
  https://www.xunta.gal/dog/Publicados/2021/20210804/AnuncioG0595-300721-0001_gl.html
---
<p>Con data do 17 de febreiro de 2021 publicouse no Diario Oficial de Galicia a Resolución do 30 de decembro de 2020, da Secretaría Xeral para o Deporte, pola que se establecen as bases reguladoras para a concesión de subvencións, en réxime de concorrencia non competitiva, a clubs deportivos, sociedades anónimas deportivas e seccións deportivas de Galicia para o desenvolvemento de actividades deportivas e para a implementación de medidas de seguridade e prevención no desenvolvemento da actividade deportiva oficial como consecuencia da COVID-19, e se convocan para o ano 2021.</p>
    <p>Nesta convocatoria establécense dúas liñas de subvencións dirixidas a os clubs deportivos, sociedades anónimas deportivas e seccións deportivas de Galicia, inscritos, en todos os casos, no Rexistro de Entidades Deportivas de Galicia:</p>
    <p>1. Liña I: desenvolvemento de actividades deportivas.</p>
    <p>2. Liña II: implementación de medidas de seguridade e prevención no desenvolvemento da actividade deportiva oficial como consecuencia da COVID-19.</p>
    <p>No número 9.2.a) do artigo 9 do anexo I da Resolución do 30 de decembro de 2020 establécese o cálculo da contía da subvención da liña de actuación II que será o resultado aritmético da regra de tres simple de asignar á puntuación máxima que se pode obter (30 puntos) o importe máximo que se pode conceder (3.000 €, para o caso de entidades que participen en competicións oficiais non profesionais de ámbito estatal de modalidades deportivas que impliquen contacto, e 1.500 €, para o resto de entidades). Así mesmo, no artigo 1.3 da Resolución do 30 de decembro de 2020 establécese o importe máximo que poden acadar polas entidades solicitantes da liña II.</p>
    <p>Tendo en conta que a situación actual de crise sanitaria obrigou a incrementar os gastos que as entidades deportivas da Comunidade Autónoma galega teñen nas competicións oficiais non profesionais de ámbito estatal e autonómico para a prevención do contaxio pola COVID-19, cómpre modificar o cálculo da contía da liña II de subvención eliminando o importe máximo que se pode conceder e reaxustando o cálculo de dita contía pola multiplicación dos puntos obtidos por cada entidade admitida polo valor do punto calculado mediante a división do crédito total desta liña de subvención polo total de puntos de todas as entidades solicitantes admitidas.</p>
    <p>En virtude do exposto, no exercicio das competencias atribuídas no Decreto 109/2021, do 15 de xullo,</p>
    <h2>RESOLVO:</h2>
    <p>Artigo único</p>
    <p>Modificación da Resolución do 30 de decembro de 2020, da Secretaría Xeral para o Deporte, pola que se establecen as bases reguladoras para a concesión de subvencións, en réxime de concorrencia non competitiva, a clubs deportivos, sociedades anónimas deportivas e seccións deportivas de Galicia para o desenvolvemento de actividades deportivas e para a implementación de medidas de seguridade e prevención no desenvolvemento da actividade deportiva oficial como consecuencia da COVID-19, e se convocan para o ano 2021. </p>
    <p>Un. Elimínase o terceiro parágrafo do artigo 1.3 da Resolución do 30 de decembro de 2020, relativo á contía máxima que se pode acadar na liña II da convocatoria.</p>
    <p>Dous. Modifícase o punto 9.2.a) do artigo 9 do anexo I. Contía da subvención da liña de actuación II da Resolución do 30 de decembro de 2020, que queda redactado como segue:</p>
    <p>O importe das subvencións será o resultado aritmético de multiplicar os puntos obtidos por cada entidade admitida polo valor do punto, calculado mediante a división do crédito total da liña II de subvención polo total de puntos de todas as entidades solicitantes admitidas. A puntuación máxima que pode obter son 30 puntos.</p>
    <p>Disposición derradeira única. Entrada en vigor</p>
    <p>Esta resolución entrará en vigor o día da súa publicación no Diario Oficial de Galicia.</p>
    <p>Santiago de Compostela, 29 de xullo de 2021</p>
    <footer><p>José Ramón Lete Lasa<br>Secretario xeral para o Deporte</p></footer>

