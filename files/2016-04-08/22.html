---
date: '2016-04-08'
id: G2224-150316-0002
page: 12777
number: 67
agency: Xulgado de Primeira Instancia e Instrución número 1 de Celanova
section: V. Administración de xustiza.
title: EDICTO (239/2014).
range: Edicto
url: >-
  https://www.xunta.gal/dog/Publicados/2016/20160408/AnuncioG2224-150316-0002_gl.html
---
<p>Eu, Margarita Pérez Fernández, secretaria xudicial do Xulgado de Primeira Instancia e Instrución número 1 de Celanova, fago saber que no presente procedemento de divorcio contencioso, seguido por instancia de José Antonio Fernández Ríos fronte a Raquel Alves Brandao, se ditou sentenza, cuxo encabezamento e resolución son do teor literal seguinte:</p>
    <p>«Sentenza:</p>
    <p>Celanova, 5 de marzo de 2015.</p>
    <p>Vistos por min, Olalla Para Fernández, xuíza do Xulgado de Primeira Instancia de Celanova, os autos de xuízo de divorcio número 239/2014, seguidos por instancia de José Antonio Fernández Ríos, representado polo procurador Sr. Fernández Vergara e asistido pola letrada Jaqueline Seijo Álvarez, contra Raquel Alves Brandao, en situación procesual de rebeldía.</p>
    <p>Resolvo:</p>
    <p>Que, estimando a demanda interposta polo procurador José María Fernández Vergara, en nome e representación de José Antonio Fernández Ríos, contra Raquel Alves Brandao, debo declarar e declaro o divorcio matrimonial dos expresados, con todos os efectos legais inherentes á dita declaración e, en especial, os seguintes:</p>
    <p>1. O divorcio de José Antonio Fernández Ríos e Raquel Alves Brandao, que a partir deste momento poderán fixar libremente os seus domicilios.</p>
    <p>2. A revogación de todos os poderes e consentimentos que se outorgasen os cónxuxes entre si.</p>
    <p>3. Disólvese de pleno dereito a sociedade de gananciais.</p>
    <p>Todo iso sen facer expresa imposición das custas causadas.</p>
    <p>Comuníquese esta sentenza, unha vez firme, ao Rexistro Civil en que conste escrito o matrimonio solicitante e expídase para tal fin o oportuno despacho para a súa anotación marxinal.</p>
    <p>Contra a presente sentenza non cabe ningún recurso.</p>
    <p>Así o pronuncia, manda e asina Olalla Para Fernández, xuíza do Xulgado de Primeira Instancia e Instrución Único de Celanova e o seu partido».</p>
    <p>E ao encontrarse a demandada, Raquel Alves Brandao, en paradoiro descoñecido, expídese este edicto co fin de que lle sirva de notificación en forma.</p>
    <p>Celanova, 15 de febreiro de 2016</p>
    <footer><p>A secretaria xudicial</p></footer>

