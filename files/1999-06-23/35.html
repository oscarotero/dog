---
date: '1999-06-23'
id: B356
page: 8
number: 119
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 12 de abril de 1999 pola que se lle outorga a Insuíña, S.L., permiso
  de actividade para a posta en funcionamento e explotación dunha granxa mariña
  sita en Chapela, Redondela (Pontevedra).
range: Orde
url: 'https://www.xunta.gal/dog/Publicados/1999/19990623/AnuncioB356_gl.html'
---
<p>1. Antecedentes.</p>
<p>Vista a solicitude presentada por Enrique de Llano Monelos, con DNI nº 32.369.857, en nome e representación de Insuíña, S.L., con CIF B-36.021.954, domicilio social na rúa José Fernández López, s/n, Chapela, Redondela (Pontevedra), para a instalación dunha granxa mariña dedicada ó cultivo da dourada e do rodaballo, sita en Chapela, Redondela (Pontevedra).</p>
<p>2. Consideracións legais e técnicas:</p>
<p>Vista a Lei 6/1993, do 11 de maio, de pesca de Galicia (DOG nº 101).</p>
<p>Visto o Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre (DOG nº 142, do 24-7-1997).</p>
<p>Considerando que para a instalación da granxa mariña non se precisa ocupación do dominio público marítimo terrestre, xa que a toma de auga do mar e desaugadoiros se farán no dominio privado, a través das instalacións anexas de Pescanova, S.A.</p>
<p>Esta consellería, en virtude das atribucións conferidas, e tendo en conta os informes que constan no expediente, á vista do informe do Servicio Técnico-Xurídico e por proposta da delegación territorial desta consellería en Vigo e co visto e prace do director xeral de Recursos Mariños</p>
<p>RESOLVE:</p>
<p>Acceder ó solicitado, outorgándolle á entidade Insuíña, S.L. con CIF B-36.021.954, permiso de actividade para a posta en funcionamento e explotación do seguinte establecemento:</p>
<p>Establecemento: granxa mariña.</p>
<p>Situación: Chapela, Redondela (Pontevedra).</p>
<p>Especies: dourada (Sparus aurata) e rodaballo (Psetta maxima).</p>
<p>Actividade: preengorde (dourada de 3 a 20 g e rodaballo de 5 a 150 g).</p>
<p>Capacidade de producción: dourada 12.000.000 unids/ano. Rodaballo 250.000 unids/ano.</p>
<p>Superficie de dominio privado: a distribución da granxa para a estabulación dos peixes será a seguinte (ver anexo):</p>
<p>A) Dourada: 2.803 m de volume de cultivo en 82 piscinas,</p>
<p>Planta baixa con 560 m, 16 piscinas de 35 m c/u.</p>
<p>Entreplanta con 630 m, 18 piscinas de 35 m c/u.</p>
<p>Planta primeira con 1.088 m, repartidos en 2 alas:</p>
<p>-Leste, 630 m, con 18 piscinas de 35 m c/u.</p>
<p>-Oeste, 458 m, con 15 piscinas: 8 de 35 m c/u, 6 de 25 m c/u e 1 de 52 m.</p>
<p>Terraza con 525 m, 15 piscinas de 35 m c/u.</p>
<p>B) Rodaballo: 1.100 m de volume de cultivo (774 m de superficie de cultivo), en 43 piscinas,</p>
<p>Planta baixa con 490 m de volume de cultivo (357 m de superficie de cultivo): 14 piscinas de 35 m (altura de columna de auga, 1,5 m. aprox.).</p>
<p>Entreplanta:</p>
<p>-con 490 m de volume de cultivo (357 m de superficie de cultivo): 14 piscinas de 35 m (altura de columna de auga: 1,5 m. aprox.).</p>
<p>-con 120 m de volume de cultivo (60 m de superficie de cultivo): 15 piscinas de 8 m (altura da columna de auga: 2 m). Estas 15 son piscinas de carga e espera.</p>
<p>Vixencia do permiso de actividade: outórgase por un prazo de dez (10) anos, contados a partir da publicación no Diario Oficial de Galicia da presente orde.</p>
<p>Baixo as seguintes condicións:</p>
<p>Primeira: as obras, que poderán dar comezo no momento da publicación da presente orde, deberán rematarse nun prazo non superior ós dous anos, e axustaranse ós planos e proxecto presentados.</p>
<p>Segunda: o titular comunicará o remate das obras á Delegación Territorial da Consellería de Pesca, Marisqueo e Acuicultura en Vigo, para os efectos de practica-la inspección destas, das que se emitirá o correspondente informe.</p>
<p>Terceira: as instalacións non poderán ser modificadas sen autorización expresa desta consellería.</p>
<p>Cuarta: as instalacións deberán reuni-los requisitos esixidos no Real decreto 1437/1992, do 27 de novembro, polo que se fixan as normas sanitarias aplicables á producción e comercialización dos productos pesqueiros e da acuicultura, e demais disposicións concordantes.</p>
<p>Quinta: a posta no mercado dos peixes, e a producción, manipulación, circulación e comercialización dos productos faranse conforme o disposto no Real decreto 1437/1992 citado, no Real decreto 1488/1994, do 1 de xullo, polo que se establecen medidas mínimas de loita contra determinadas enfermidades dos peixes (BOE nº 227), Real decreto 1882/1994, do 16 de setembro, polo que se establecen as condicións de sanidade animal aplicables a posta no mercado de animais e productos (BOE nº 249), Decreto 423/1993, do 17 de decembro, polo que se refunde a normativa vixente en materia de marisqueo, extracción de algas e cultivos mariños (DOG nº 13), e demais lexislación concordante.</p>
<p>Sexta: o permiso de actividade a que se refire esta orde extinguirase nos casos previstos no artigo 72 da Lei 6/1993 e no artigo 6 do Decreto 193/1997 sinalados.</p>
<p>Contra esta resolución, que pon fin á vía administrativa, poderase interpoñer recurso contencioso-administrativo na forma e prazos previstos no artigo 46 da Lei 29/1998, do 13 de xullo, reguladora da xuridicción contencioso administrativa.</p>
<p>Santiago de Compostela, 12 de abril de 1999.</p>
<p>P.D. (Orde 17-12-1997, DOG nº 246, do 22-12-1997)</p>
<p>Juan José Álvarez Pérez</p>
<p>Secretario xeral da Consellería de Pesca,</p>
<p>Marisqueo e Acuicultura</p>

