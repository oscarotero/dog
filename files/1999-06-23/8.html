---
date: '1999-06-23'
id: B2DE
page: 8
number: 119
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 7 de maio de 1999, da Delegación Provincial de Pontevedra, pola
  que se dispón o rexistro, depósito e publicación, no Diario Oficial de
  Galicia, do convenio colectivo da empresa Helados Miko, S.A., para o seu
  centro de traballo en Vigo.
range: Resolución
url: 'https://www.xunta.gal/dog/Publicados/1999/19990623/AnuncioB2DE_gl.html'
---
<p>Visto o expediente do convenio colectivo para a empresa Helados Miko, S.A., para o seu centro de traballo en Vigo, que tivo entrada nesta delegación provincial o día 18-3-1999, subscrito en representación da parte económica pola representación da empresa, e da parte social, pola delegada de persoal, con data 5-3-1999. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, desta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 7 de maio de 1999.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo de traballo entre a empresa Helados Miko, S.A. e os seus traballadores do centro de Vigo 1999-2000</p>
<p>Disposicións xerais</p>
<p>Artigo 1º.-Ámbito funcional e persoal.</p>
<p>O presente convenio colectivo regulará a partir da data da súa entrada en vigor as relacións laborais entre a empresa Helados Miko, S.A., centro de traballo de Vigo e o persoal do seu cadro de persoal, coa excepción do delegado da empresa.</p>
<p>Artigo 2º.-Ámbito territorial.</p>
<p>Este convenio será de aplicación no centro de traballo de Vigo.</p>
<p>Artigo 3º.-Ámbito temporal.</p>
<p>O presente convenio entrará en vigor o día 1 de xaneiro de 1999 e terá unha duración de dous anos que rematará o 31 de decembro do 2000. O convenio prorrogarase tacitamente agás que algunha das partes o denunciase dentro dos tres últimos meses da súa vixencia.</p>
<p>Artigo 4º.-Incremento salarial.</p>
<p>Ano 1999: as retribucións correspondentes ó ano 1999 son as recollidas no anexo I.</p>
<p>Ano 2000: a retribución salarial correspondente ó ano 2000 para todo o persoal na súa retribución fixa, será o que se determine no anexo II.</p>
<p>Na parte variable aplicaranse as mesmas porcentaxes de comisión que en 1999 e cos mesmos criterios que en 1999, recollidos no anexo I.</p>
<p>Artigo 5º.-Vinculación á totalidade.</p>
<p>As condicións pactadas neste convenio forman un todo orgánico e indivisible e non poderán ser aplicadas parcialmente.</p>
<p>Artigo 6º.-Comisión paritaria.</p>
<p>O coñecemento e os conflictos derivados da aplicación e interpretación das condicións pactadas no presente convenio, realizarase a través da comisión paritaria que queda constituída e formada polos seguintes membros:</p>
<p>Representantes da empresa:</p>
<p>Xefe de zona: José Antonio Gutiérrez Figar.</p>
<p>Delegado: Guillermo Araujo Pardo.</p>
<p>Representantes do persoal:</p>
<p>Mª del Carmen Valcárcel Vilas.</p>
<p>José Antonio Álvarez Vázquez.</p>
<p>Artigo 7º</p>
<p>Ámbalas partes asinantes conveñen en dar coñecemento á citada comisión de cantos detalles, discrepancias e conflictos puideran producirse como consecuencia da interpretación e aplicación do convenio, para que esta emita o seu dictame previo á presentación de tales casos perante as xurisdiccións correspondentes.</p>
<p>A comisión reunirase e emitirá o seu dictame nun prazo de 15 días, como máximo, a partir da data en que se poña no seu coñecemento o tema que se vai dirimir.</p>
<p>Organización do traballo</p>
<p>Artigo 8º</p>
<p>A organización e práctica do traballo correspóndelle á dirección da empresa, dentro das normas e orientacións legais vixentes. Sen mingua da autoridade recoñecida á dirección da empresa, o delegado de persoal terá a función de asesoramento, orientación e proposta no referente á organización e racionalización do traballo.</p>
<p>Artigo 9º</p>
<p>A empresa, tendo en conta que o contido fundamental dos postos de traballo de promotores, autovendas e vendedor de ruta se realiza fóra do centro de traballo, é dicir, na rúa, e en virtude do dereito recoñecido nas disposición legais, de poder adopta-las medidas que coide máis oportunas de vixilancia e control para verifica-lo cumprimento polo traballador das súas obrigas e deberes laborais, aplica o réxime de traballo a tarefa, tanto para efectos da súa realización coma para efectos da retribución.</p>
<p>Artigo 10º</p>
<p>A determinación do traballo a tarefa afecta soamente a promotores, autovendas e vendedor de ruta e será efectuada pola empresa fixando para cada categoría profesional a tarefa que se vai realizar, nun período determinado de tempo, atendendo ás características e particularidades de cada ruta e tendo en conta, entre outros factores, o número de visitas que se van realizar. En consecuencia, para a realización do traballo a tarefa, a empresa fixará a hora de iniciación da xornada, rematando unha vez realizada a misión diaria asignada.</p>
<p>Se o traballador considerase excesiva a tarefa asignada porao en coñecemento do seu xefe inmediato. Contra a decisión deste, poderá recorrer á dirección da empresa, por si mesmo, ou a través do delegado de persoal. A dirección resolverá no prazo de dez días. A resolución poderá ser recorrida perante o organismo laboral competente (comisión paritaria, etc.) sen prexuízo de continuar cumprindo as instruccións recibidas mentres non se resolva definitivamente o que proceda.</p>
<p>Para o resto do persoal, é dicir, administrativos e camaristas, dado que o contido fundamental destes postos de traballo se realiza no interior do centro de traballo, a empresa aplica o réxime de traballo de xornada partida ou xornada continuada, tanto para efectos da súa realización, coma para efectos da retribución.</p>
<p>Definición dos postos de traballo</p>
<p>Artigo 11º</p>
<p>Os contidos dos diferentes postos de traballo consignados no presente convenio son simplemente</p>
<p>enunciativos, dada a diversidade de traballos que habitualmente debe realizar cada categoría profesional, e non supoñen a obriga de ter provistas tódalas prazas se a necesidade do volume da empresa non o require.</p>
<p>Equivalencia: para efectos do disposto no artigo 39 do Estatuto dos traballadores, que regula a mobilidade funcional no cadro de persoal, acórdanse as seguintes equivalencias entre os grupos profesionais que se citan:</p>
<p>-Grupo de vendas: as categorías de promotores, autovendas e preventistas e vendedor de rutas.</p>
<p>-Grupo almacén-cámara: as categorías de camaristas e peóns de almacén.</p>
<p>-Grupo de administración: as categorías correspondentes a todo o persoal administrativo, así como ós televendedores.</p>
<p>Artigo 12º.-Promotor.</p>
<p>É o que presta os seus servicios para realizar actividades de promoción, captación de clientes e prospección de vendas e publicidade, sendo responsable dun grupo de persoas e funcións, ocupándose de aplicar e facer aplica-las normas de traballo, para consegui-los obxectivos sinalados nos plans xerais da empresa, tanto nos aspectos comerciais coma administrativos e mantemento de vehículos e demais medios comerciais, velando polo exacto cumprimento deles e informando en todo momento os seus inmediatos superiores de canto sexa de interese no desenvolvemento das funcións dos seus subordinados.</p>
<p>Encargarase do adestramento do persoal do seu grupo. Por necesidades transitorias ou imprevistas, ou por inexistencia de postos de traballo, a empresa poderá destina-lo traballador a realizar funcións correspondentes a unha categoría inferior, durante o tempo estricto que subsistan as expresadas circunstancias e conservando sempre o salario e demais emolumentos correspondentes á súa categoría. Como expresión do anteriormente indicado témo-los traballos de autovendistas, descarga de camións de fábrica, distribución de conservadoras, illas, quioscos, etc.</p>
<p>Artigo 13º.-Autovenda.</p>
<p>É o que presta os seus servicios para efectua-la distribución dos productos ós clientes da empresa conducindo o vehículo que se lle asigne, efectuando os traballos de carga e descarga deste, cobramento de contado e crédito e liquidación da mercadoría, actividades de promoción e prospección de vendas e publicidade, control dos medios concedidos en poder de clientes, visitando a tódolos clientes de cada ruta, informando diariamente os seus superiores da súa xestión, coidando do mantemento e conservación do vehículo.</p>
<p>Ademais disto, realizará na zona que se lle sinale a prospección, mantemento e, se procede, apoio á captación de clientes, introducción de novos productos, posta en marcha de clientes, etc.</p>
<p>Por necesidades organizativas, as funcións detalladas no parágrafo anterior poderán ser asignadas a productores distintos. En tal suposto, quedarán encadrados nesta categoría tanto o productor que realice actividades de promoción e prospección de vendas e publicidade como o que se encarga de efectua-la distribución e conseguinte cobramento e liquidación da mercadoría, carga e descarga do camión, etc.</p>
<p>Por necesidades transitorias ou imprevistas ou por inexistencia de postos de traballo, a empresa poderá destina-lo traballador a realizar funcións correspondentes a unha categoría inferior durante o tempo que subsistan as expresadas circunstancias e conservando sempre o salario e demais emolumentos correspondentes á súa categoría. Como expresión do anteriormente indicado témo-los traballos de descarga de camións de fábrica, distribución de conservadoras, illas, quioscos, etc., limpeza de almacén, conservadoras, etc.</p>
<p>Artigo 14º.-Vendedor de ruta.</p>
<p>É o que presta os seus servicios para efectua-la distribución dos productos ós clientes da empresa conducindo o vehículo que se lle asigne, efectuando os traballos de carga e descarga deste, cobramento de contado e crédito e liquidación da mercadoría, actividades de promoción de vendas e publicidade, control dos medios concedidos en poder de clientes, visitando tódolos clientes de cada rura, informando diariamente os seus superiores da súa xestión, coidando do mantemento e conservación do vehículo.</p>
<p>Por necesidades organizativas, as funcións detalladas no parágrafo anterior poderán ser asignadas a productores distintos. En tal suposto, quedarán encadrados nesta categoría tanto o productor que realice actividades de promoción e prospección de vendas e publicidade, como o que se encarga de efectua-la distribución e conseguinte cobramento e liquidación da mercadoría, carga e descarga do camión, etc.</p>
<p>Por necesidades transitorias ou imprevistas ou por inexistencia de postos de traballo, a empresa poderá destina-lo traballador a realizar funcións correspondentes a unha categoría inferior durante o tempo que subsistan as expresadas circunstancias e conservando sempre o salario e demais emolumentos correspondentes á súa categoría. Como expresión do anteriormente indicado témo-los traballos de descarga dos camións de fábrica, distribución de conservadores, illas, quioscos, etc., limpeza do almacén, conservadoras, etc.</p>
<p>Artigo 15º.-Televendedor.</p>
<p>É o que presta os seus servicios para efectua-la venda telefónica dos productos ós clientes da empresa utilizando o equipo telefónico e informático que</p>
<p>se lle asigne, efectuando os traballos de preparación de ficheiros e ruteiros, toma de incidencias, seguimento do reparto dos pedidos efectuados por el, actividades de promoción e prospección de vendas e publicidade, seguimento dos medios concedidos en poder de clientes, informando diariamente os seus superiores da súa xestión e coidando do equipo telefónico asignado.</p>
<p>Ademais disto realizará, nos clientes que se lle sinalen, a prospección, mantemento e, se procede, apoia á captación de clientes, introducción de novos productos, posta en marcha de clientes, etc.</p>
<p>Por necesidades transitorias ou imprevistas, ou por inexistencia de postos de traballo, a empresa poderá destina-lo traballador a realizar funcións correspondentes a unha categoría inferior, durante o tempo estricto que subsistan as expresadas circunstancias e conservando sempre o salario e demais emolumentos correspondentes á súa categoría.</p>
<p>Artigo 16º.-Administrativo.</p>
<p>É o que presta os seus servicios en calidade de administrativo, para realizar operacións administrativas e, en xeral, as puramente mecánicas, inherentes ó labor administrativo.</p>
<p>Os distintos cometidos asignados a esta categoría ou especialidade son simplemente enunciativos, dada a diversidade de traballos que habitualmente debe realizar este traballador. Por tanto, estará disposto a realizar cantos traballos inspirados no principio da boa fe, lle ordenen os seus superiores dentro dos cometidos propios da organización.</p>
<p>Por necesidades transitorias ou imprevistas, ou por inexistencia de postos de traballo, a empresa poderá destina-lo traballador a realizar funcións correspondentes a unha categoría inferior, durante o tempo estricto que subsistan as expresadas circunstancias e conservando sempre o salario e demais emolumentos correspondentes á súa categoría.</p>
<p>Artigo 17º.-Auxiliar administrativo.</p>
<p>É o que presta os seus servicios colaborando co administrativo para realizar operacións administrativas e, en xeral, as puramente mecánicas, inherentes ó labor administrativo.</p>
<p>Os distintos cometidos asignados a esta categoría ou especialidade son simplemente enunciativos, dada a diversidade de traballos que habitualmente debe realizar este traballador. Por tanto, estará disposto a realizar cantos traballos inspirados no principio da boa fe, lle ordenen os seus superiores dentro dos cometidos propios da organización.</p>
<p>Por necesidades transitorias ou imprevistas, ou por inexistencia de postos de traballo, a empresa poderá destina-lo traballador a realizar funcións correspondentes a unha categoría inferior, durante o tempo estricto que subsistan as expresadas circunstancias e conservando sempre o salario e demais emolumentos correspondentes á súa categoría.</p>
<p>Artigo 18º.-Camarista.</p>
<p>É o que presta os seus servicios en calidade de camarista para:</p>
<p>-Controla-las existencias de producto na cámara.</p>
<p>-Descarga-las subministracións no depósito e a súa introducción na cámara ou almacén.</p>
<p>-Ter perfectamente ordenados os productos no interior da cámara ou almacén.</p>
<p>-Servir e carga-los pedidos que lle efectúen os promotores, autovendistas, vendedores de ruta ou posibles clientes que se acheguen a comprar ó mesmo depósito.</p>
<p>-A limpeza, orde do almacén e vixilancia das instalacións.</p>
<p>-A limpeza e distribución das conservadoras, illas, quioscos, etc.</p>
<p>Os distintos cometidos asignados a esta categoría ou especialidade son simplemente enunciativos, dada a diversidade de traballos que habitualmente debe realizar este traballador. Por tanto, estará disposto a realizar cantos traballos, inspirados no principio da boa fe, lle ordenen os seus superiores dentro dos cometidos propios da organización.</p>
<p>Artigo 19º.-Axudante camarista.</p>
<p>É o que presta os seus servicios colaborando co camarista para:</p>
<p>-Controla-las existencias de producto na cámara.</p>
<p>-Descarga-las subministracións no depósito e a súa introducción na cámara ou almacén.</p>
<p>-Ter perfectamente ordenados os productos no interior da cámara ou almacén.</p>
<p>-Servir e carga-los pedidos que lle efectúen os promotores, autovendistas, vendedores de ruta ou posibles clientes que se acheguen a comprar ó mesmo depósito.</p>
<p>-A limpeza, orde do almacén e vixilancia das instalacións.</p>
<p>-A limpeza e distribución das conservadoras, illas, quioscos, etc.</p>
<p>Os distintos cometidos asignados a esta categoría ou especialidade son meramente enunciativos, dada a diversidade de traballos que habitualmente debe realizar este traballador. Por tanto, estará disposto a realizar cantos traballos, inspirados no principio da boa fe, lle ordenen os seus superiores dentro dos cometidos propios da organización.</p>
<p>Determinación das condicións económicas</p>
<p>Artigo 20º</p>
<p>A empresa aplica o réxime retributivo de traballo a tarefa para promotores, autovendas e vendedor de ruta segundo a táboa do anexo I.</p>
<p>Durante os anos 1999 e 2000 aplicarase o sistema de comisións que se recolle no anexo I.</p>
<p>A empresa reserva para si a capacidade de introducir modificacións no sistema de comisións por razóns de estratexia retributiva, incorporación de novos productos, cambio nos sistemas de vendas, etc.</p>
<p>A retribución do traballo a tarefa comporase de dúas partes:</p>
<p>-Unha, en concepto de soldo fixo, correspondente á categoría profesional do traballador afectado; o seu contido recóllese no artigo 12º, 13º e 14º.</p>
<p>-E outra, en concepto de comisións que retribuirán:</p>
<p>a) A forma en que se desenvolve a tarefa.</p>
<p>b) Os desfases de tempo, en cómputo anual, que puidesen resultar na realización da tarefa.</p>
<p>Artigo 21º</p>
<p>O anexo I recolle igualmente a retribución pactada ó resto do persoal, de acordo coa súa categoría profesional.</p>
<p>Artigo 22º</p>
<p>Así mesmo, recóllense no anexo I os diferentes conceptos económicos como son:</p>
<p>-A compensación por comida, segundo a categoría profesional, sempre que por razóns de traballo se produza o desprazamento do persoal afectado, de forma que non poidan comer no domicilio ou lugar habitual.</p>
<p>-A compensación por gardas en domingos e festivos, na forma que se establece.</p>
<p>Xornada laboral</p>
<p>Artigo 23º</p>
<p>A duración da xornada ordinaria de traballo será de 1.797 horas/ano de traballo efectivo, medidas en cómputo anual.</p>
<p>Artigo 24º</p>
<p>Dado o carácter eminentemente estacional da venda de xeados e conxelados, dado que está establecida a xornada anual de 1.797 horas efectivas de traballo, a empresa flexibilizará a xornada laboral atendendo ás necesidades do traballo de acordo coas disposicións legais sobre a materia.</p>
<p>Artigo 25º</p>
<p>A xornada laboral adaptarase ás necesidades do centro de traballo, seguindo como norma xeral a hora de entrada en campaña ás 8 da mañá e ás 8.30 fóra de campaña.</p>
<p>Para estes efectos fíxase o período de campaña desde o 1 de abril ó 30 de setembro, ámbolos dous incluídos, período no cal se traballarán 16 sábados completos que se determinarán no depósito.</p>
<p>A hora de iniciación da xornada poderá ou non se-la mesma para as diferentes categorías profesionais.</p>
<p>Artigo 26º</p>
<p>Dado que o 80% das vendas de xeado se efectúan no período de campaña, traballaranse os 16 sábados determinados no artigo anterior.</p>
<p>Queda exceptuado o persoal administrativo, dado que a índole do seu traballo o permite, de forma que os 16 sábados determinados no artigo 25º acabarán a súa xornada ás 14 horas.</p>
<p>Como compensación, non se traballará ningún sábado do resto do ano. Ademais disto e para favorece-la compensación, para as administrativas engadiranse tres días máis de festa ás vacacións regulamentarias sempre fóra do período de campaña.</p>
<p>Para o resto do persoal, o suxeito a tarefa, televendedores e os camaristas, engadiranse os días que sexan precisos e para que, incluídos os 3 días citados queden compensadas as medias xornadas de descanso semanal non gozadas. Estes días engadiranse tamén ás vacacións regulamentarias.</p>
<p>Artigo 27º</p>
<p>As festas laborables, que terán carácter retribuído e non recuperable, son catorce ó ano de acordo coas disposicións legais sobre a materia.</p>
<p>A relación concreta das festas neste centro de traballo figura como anexo III a este convenio.</p>
<p>Artigo 28º.-Traballo en domingos e festivos.</p>
<p>En principio non cabe o traballo en domingos e festivos do persoal coas seguintes excepcións:</p>
<p>-Para promotores:</p>
<p>a) Cando a función de autovendista ou vendedor de ruta, dándose as circunstancias que obrigan a facer ruta.</p>
<p>b) Cando sexa nomeado responsable da garda, como responsable da apertura do depósito e peche del, así como da liquidación da venda e mercadoría.</p>
<p>-Para autovendas e vendedor de ruta:</p>
<p>a) Cando por circunstancias imprevisibles de forza maior ou avarías de máquinas ou vehículos non puidese ser atendido o traballo imprescindible programado.</p>
<p>b) En distribución o persoal estrictamente necesario para atender servicios especiais limitados, tales como quioscos, feiras e festexos locais, espectáculos deportivos e análogos.</p>
<p>O espírito que inspira esta normativa do traballo en domingos e festivos baséase na vontade de reduci-las gardas ó mínimo necesario.</p>
<p>Vacacións</p>
<p>Artigo 29º</p>
<p>O persoal gozará dun período anual de descanso de 30 días naturais e serán concedidos fóra do perío</p>
<p>do de campaña, dada a especial intensificación do traballo nesta época.</p>
<p>Varios</p>
<p>Artigo 30º.-Roupa de traballo.</p>
<p>A empresa facilitaralles ós seus traballadores as seguintes pezas de roupa de traballo, as cales quedarán sempre como propiedade da empresa:</p>
<p>-Autovendas e vendedor de ruta:</p>
<p>Dúas camisas e dous pantalóns que terán unha duración dun ano.</p>
<p>Unha cazadora térmica que se renovará cando cumpra.</p>
<p>-Camarista:</p>
<p>Un equipo especial térmico que lle evite ó organismo os cambios bruscos de temperatura entre a da cámara e a ambientais que se renovará cando sexa necesario.</p>
<p>-Persoal administrativo:</p>
<p>Dúas batas a todo aquel que se comprometa a usalas.</p>
<p>Baixas por enfermidade, accidente non laboral</p>
<p>ou accidente de traballo</p>
<p>Artigo 31º</p>
<p>A empresa aboará un complemento equivalente á contía necesaria para que, sumado á prestación correspondente alcance a totalidade do salario que percibía de media mensual durante os últimos doce meses.</p>
<p>O aboamento deste complemento terá unha duración máxima de doce meses e empezará a devengarse unha vez transcorridos dous meses de producida a enfermidade ou o accidente, de tal forma que o último mes de aboamento sexa o mes 14 a partir da enfermidade ou accidente.</p>
<p>Non obstante, a empresa poderá verifica-lo estado de enfermidade ou accidente do traballador que sexa alegado por este para xustifica-las súas faltas de asistencia ó traballo, mediante recoñecemento a cargo do persoal médico designado pola empresa. A negativa do traballador ós ditos recoñecementos poderá determina-la suspensión dos dereitos económicos que puideran existir por conta da empresa por estas situacións.</p>
<p>Artigo 32º.-Normas supletorias.</p>
<p>En todo o non previsto neste convenio aplicarase o disposto no Estatuto dos traballadores e demais disposicións legais de rango superior.</p>
<p>Artigo 33º.-Garantía do posto de traballo.</p>
<p>Os traballadores que se vexan privados de carné de conducir por un máximo de ata tres meses e este lles sexa necesario para o exercicio da súa profesión habitual na empresa, manterán a mesma categoría e remuneración salarial normal, cando a retirada</p>
<p>deste carné de conducir sexa motivada por infracción do Código da Circulación que non revista o carácter de imprudencia temeraria por reincidencia. Durante o período de retirada do carné, a empresa poderá destina-lo traballador afectado a outras tarefas que non resulten vexatorias para el.</p>
<p>Artigo 34º.-Faltas, sancións e premios.</p>
<p>Acórdase manter no futuro a mesma tipificación aplicada ata agora, é dicir, os artigos 67 a 76, ámbolos dous incluídos, da xa derrogada ordenanza de traballo de comercio do 24 de xullo de 1971.</p>
<p>ANEXO I</p>
<p>Condicións económicas ano 1999</p>
<p>(En pesetas).</p>
<table><tbody><tr><td></td></tr>
<tr><td></td></tr>
<tr><td>Categoría</td><td>Importe bruto anual
(sen antigüidade)</td><td>Salario mensual bruto (14 mensualidades)</td></tr>
<tr><td></td></tr>
<tr><td>Total mes</td><td>Soldo base</td><td>Plus actividade</td><td>Penosidade</td></tr>
<tr><td></td></tr>
</tbody></table>
<table><tbody><tr><td>Promotor</td><td>2.675.302</td><td>191.093</td><td>36.641</td><td>154.452</td><td></td></tr>
<tr><td></td></tr>
<tr><td>Autovendista</td><td>2.236.332</td><td>159.738</td><td>30.053</td><td>129.685</td><td></td></tr>
<tr><td></td></tr>
<tr><td>Vendedor de ruta</td><td>1.599.179</td><td>114.227</td><td>19.286</td><td>94.941</td><td></td></tr>
<tr><td></td></tr>
<tr><td>Administrativo</td><td>2.309.356</td><td>164.954</td><td>24.211</td><td>140.743</td><td></td></tr>
<tr><td></td></tr>
<tr><td>Auxiliar administrativo</td><td></td><td></td><td></td><td></td><td></td></tr>
<tr><td></td></tr>
<tr><td>Televendedora</td><td>1.347.206</td><td>96.229</td><td>19.286</td><td>76.943</td><td></td></tr>
<tr><td></td></tr>
<tr><td>Camarista</td><td>2.492.770</td><td>178.055</td><td>28.890</td><td>125.940</td><td>23.225</td></tr>
<tr><td></td></tr>
<tr><td>Axudante camarista</td><td>1.932.076</td><td>138.000</td><td></td><td></td><td></td></tr>
<tr><td></td></tr></tbody></table>
<p>1. As 14 mensualidades aboaranse en:</p>
<p>-12 meses naturais.</p>
<p>-2 extraordinarias (xullo e decembro).</p>
<p>2. O devengo das dúas mensualidades extraordinarias serán:</p>
<p>-Paga de xullo: do 1 de xaneiro ó 30 de xuño.</p>
<p>-Paga de decembro: do 1 de xullo ó 31 de decembro.</p>
<p>De cada ano, en ámbolos dous casos.</p>
<p>3. Os camaristas e axudante camarista percibirán un complemento de penosidade do 15% sobre o soldo base e o complemento de actividade durante cada unha das 14 mensualidades.</p>
<p>Sistema de comisións sobre vendas netas cobradas</p>
<table><tbody><tr><td></td></tr>
<tr><td></td></tr>
<tr><td>Campaña</td><td>Non campaña</td></tr>
<tr><td></td></tr>
<tr><td>Abril a setembro</td><td>Outubro a marzo</td></tr>
<tr><td></td></tr>
<tr><td>% contado</td><td>% crédito</td><td>% contado</td><td>% crédito</td></tr>
<tr><td></td></tr>
</tbody></table>
<table><tbody><tr><td>Promotores con dous camións</td></tr>
<tr><td>Xeado</td><td>1,10</td><td>0,80</td><td>2,15</td><td>1,70</td></tr>
<tr><td>Verduras, Preco. e Peix.</td><td>1,10</td><td>0,80</td><td>1,10</td><td>0,80</td></tr>
<tr><td>Pastelería</td><td>1,10</td><td>0,80</td><td>1,10</td><td>0,80</td></tr>
<tr><td></td></tr>
<tr><td>Promotores con tres camións</td></tr>
<tr><td>Xeado</td><td>0,95</td><td>0,70</td><td>1,80</td><td>1,45</td></tr>
<tr><td>Verduras, Preco. e Peix.</td><td>0,95</td><td>0,70</td><td>0,95</td><td>0,70</td></tr>
<tr><td>Pastelería</td><td>0,95</td><td>0,70</td><td>0,95</td><td>0,70</td></tr>
<tr><td></td></tr>
<tr><td>Autovendas e vendedor de ruta</td></tr>
<tr><td>Xeado</td><td>2,15</td><td>1,70</td><td>4,00</td><td>3,20</td></tr>
<tr><td>Verduras, Preco. e Peix.</td><td>2,50</td><td>2,00</td><td>2,50</td><td>2,00</td></tr>
<tr><td>Pastelería</td><td>2,50</td><td>2,00</td><td>2,50</td><td>2,00</td></tr>
<tr><td></td></tr></tbody></table>
<p>1. A base de liquidación de comisións sobre a que se aplicarán os diferentes tipos de comisión, será a de vendas de contado e mailas vendas de crédito cobradas.</p>
<p>2. O tipo de comisión está incrementado de forma que mensualmente se recibe a parte proporcional correspondente ó período de vacacións, percibíndose, polo tanto, neste período unicamente a retribución fixa.</p>
<p>Sistema de comisións de reparto de televenda</p>
<p>sobre vendas netas cobradas</p>
<table><tbody><tr><td></td></tr>
<tr><td></td></tr>
<tr><td>Campaña</td><td>Non campaña</td></tr>
<tr><td></td></tr>
<tr><td>Abril a setembro</td><td>Outubro a marzo</td></tr>
<tr><td></td></tr>
<tr><td>% contado</td><td>% crédito</td><td>% contado</td><td>% crédito</td></tr>
<tr><td></td></tr>
</tbody></table>
<table><tbody><tr><td>Promotores con dous camións</td></tr>
<tr><td>Xeado</td><td>0,715</td><td>0,520</td><td>1,398</td><td>1,105</td></tr>
<tr><td>Verduras, Preco. e Peix.</td><td>0,715</td><td>0,520</td><td>0,715</td><td>0,520</td></tr>
<tr><td>Pastelería</td><td>0,715</td><td>0,520</td><td>0,715</td><td>0,520</td></tr>
<tr><td></td></tr>
<tr><td>Promotores con tres camións</td></tr>
<tr><td>Xeado</td><td>0,617</td><td>0,455</td><td>1,170</td><td>0,943</td></tr>
<tr><td>Verduras, Preco. e Peix.</td><td>0,617</td><td>0,455</td><td>0,617</td><td>0,455</td></tr>
<tr><td>Pastelería</td><td>0,617</td><td>0,455</td><td>0,617</td><td>0,455</td></tr>
<tr><td></td></tr>
<tr><td>Autovendas e vendedor de ruta</td></tr>
<tr><td>Xeado</td><td>1,398</td><td>1,105</td><td>2,600</td><td>2,080</td></tr>
<tr><td>Verduras, Preco. e Peix.</td><td>1,625</td><td>1,300</td><td>1,625</td><td>1,300</td></tr>
<tr><td>Pastelería</td><td>1,625</td><td>1,300</td><td>1,625</td><td>1,300</td></tr>
<tr><td></td></tr></tbody></table>
<p>1. A base de liquidación de comisións sobre a que se aplicarán os diferentes tipos de comisión, será a de vendas de contado e mailas vendas de crédito cobradas.</p>
<p>2. O tipo de comisión está incrementado de forma que mensualmente se recibe a parte proporcional correspondente ó período de vacacións, percibíndose, polo tanto, neste período unicamente a retribución fixa.</p>
<p>Sistema de comisións de reparto xeral</p>
<p>sobre consumos a prezos tarifa</p>
<table><tbody><tr><td></td></tr>
<tr><td></td></tr>
<tr><td>% Campaña</td><td>% Non campaña</td></tr>
<tr><td></td></tr>
<tr><td>Abril a setembro</td><td>Outubro a marzo</td></tr>
<tr><td></td></tr>
</tbody></table>
<table><tbody><tr><td>Promotores con dous camións</td></tr>
<tr><td>Xeado</td><td>0,493</td><td>1,047</td></tr>
<tr><td>Verduras, Preco. e Peix.</td><td>0,493</td><td>1,047</td></tr>
<tr><td>Pastelería</td><td>0,493</td><td>1,047</td></tr>
<tr><td></td></tr>
<tr><td>Promotores con tres camións</td></tr>
<tr><td>Xeado</td><td>0,431</td><td>0,893</td></tr>
<tr><td>Verduras, Preco. e Peix.</td><td>0,431</td><td>0,893</td></tr>
<tr><td>Pastelería</td><td>0,431</td><td>0,893</td></tr>
<tr><td></td></tr>
<tr><td>Autovendas e vendedor de ruta</td></tr>
<tr><td>Xeado</td><td>1,047</td><td>1,972</td></tr>
<tr><td>Verduras, Preco. e Peix.</td><td>1,047</td><td>1,972</td></tr>
<tr><td>Pastelería</td><td>1,047</td><td>1,972</td></tr>
<tr><td></td></tr></tbody></table>
<p>1. Este sistema non se verá afectado polos descontos aplicados ós clientes, segundo o seguinte punto.</p>
<p>2. A base de liquidación de comisións sobre a que se aplicarán os diferentes tipos de comisión será a do reparto realizado no mes de referencia.</p>
<p>3. O tipo de comisión está incrementado de forma que mensualmente se recibe a parte proporcional correspondente ó período de vacacións, percibíndose, polo tanto, neste período unicamente a retribución fixa.</p>
<p>Notas:</p>
<p>1. Grandes clientes:</p>
<p>Ata o 10% de desconto adxudícase o 100% da venda a promotores e autovendas e vendedor de ruta.</p>
<p>Do 10 ó 15% de desconto adxudícase:</p>
<p>-65% da venda a promotores, autovendas e vendedor de ruta.</p>
<p>-35% da venda ó depósito.</p>
<p>Do 15 ó 20% de desconto adxudícase:</p>
<p>-50% da venda a promotores, autovendas e vendedor de ruta.</p>
<p>-50% da venda ó depósito.</p>
<p>(Este sistema non se aplicará no caso de reparto xeral).</p>
<p>2. Promotores con catro camións:</p>
<p>A porcentaxe de comisións será o mesmo que para o caso do promotor con tres camións.</p>
<p>A cifra de vendas+reparto, sobre a que se aplicará o sistema de comisións, determinarase mediante a seguinte operación aritmética:</p>
<p>Suma de vendas dos 4 camiónsx3=</p>
<p>4</p>
<p>=Cifra de vendas sobre a que se aplicará o sistema de comisións</p>
<p>3. Promotores con cinco camións:</p>
<p>A porcentaxe de comisións será a mesma que para o caso do promotor con tres camións.</p>
<p>A cifra de vendas+reparto sobre a que se aplicará o sistema de comisións determinarase mediante a seguinte operación aritmética:</p>
<p>Suma de vendas+reparto dos 5 camiónsx3=</p>
<p>5</p>
<p>=Cifra de vendas+reparto sobre a que se aplicará o sistema de comisións</p>
<p>Incentivos 1999 (en pesetas):</p>
<p>Televendedores: 568.210 ptas. para cómputo anual de 1.797 horas traballadas, segundo o sistema anexo.</p>
<p>Administrativas: 245.400 ptas. (20.450 por quincena), segundo o sistema adxunto.</p>
<p>Camaristas: 212.400 ptas. (17.000 por quincena), segundo sistema adxunto.</p>
<p>Incentivo de campaña para o persoal administrativo 1999.</p>
<p>Obxectivo do incentivo:</p>
<p>O obxectivo do incentivo é premia-la corrección e a puntualidade na execución dos traballos administrativos e remunera-lo posible exceso de tempo que puidera derivarse da súa realización, de acordo cos criterios que a seguir se especifican:</p>
<p>Características do incentivo:</p>
<p>1. Será do mes de abril ó mes de setembro, ámbolos dous incluídos.</p>
<p>2. A autorización para o pagamento deberá conter tanto a sinatura do delegado correspondente como da auditoría.</p>
<p>3. Os criterios de valoración para decidi-la procedencia ou non do pagamento será establecidos proximamente na forma habitual, xunto cos obxectivos quincenais e mensuais.</p>
<p>Importe do incentivo:</p>
<p>1. O incentivo terá carácter quincenal e estará vixente durante os meses arriba citados.</p>
<p>2. O seu importe será de 20.450 ptas. por quincena e persoa.</p>
<p>3. O pagamento do incentivo realizarase a través da nómina do mes seguinte.</p>
<p>4. O incentivo está incrementado de forma que quincenalmente se recibe a parte proporcional correspondente ó período de vacacións.</p>
<p>Incentivos de campaña para o persoal de cámara 1999.</p>
<p>Obxectivo do incentivo:</p>
<p>O obxectivo do incentivo é premia-la forma en que realiza o traballo o persoal de cámara e o posible exceso de tempo que puidese derivarse da súa realización, de acordo cos criterios que a seguir se especifican.</p>
<p>Características do incentivo:</p>
<p>1. Será desde o mes de abril ó mes de setembro, ámbolos dous incluídos.</p>
<p>2. Será responsabilidade do delegado, sen necesidade de pedir autorización, a decisión sobre si procede ou non o seu aboamento.</p>
<p>3. Os criterios que valorará o delegado serán os seguintes:</p>
<p>a) Existencias:</p>
<p>-Funcionamento das notas de envío segundo as normas.</p>
<p>-Funcionamento das follas de carga segundo as normas.</p>
<p>-Orde e limpeza da cámara.</p>
<p>b) Delegación:</p>
<p>-Orde e limpeza da nave.</p>
<p>c) Conservadoras e quioscos:</p>
<p>-Orde e limpeza.</p>
<p>-Control das entradas e saídas e colaboración na súa colocación.</p>
<p>d) Colaboración co delegado.</p>
<p>Importe do incentivo:</p>
<p>1. O incentivo terá carácter quincenal e estará vixente durante os meses arriba citados.</p>
<p>2. O seu importe será de 17.700 ptas. por quincena e persoa.</p>
<p>3. O pagamento do incentivo realizarase a través da nómina do mes seguinte.</p>
<p>4. O incentivo será incrementado de forma que quincenalmente se recibe a parte proporcional correspondente ó período de vacacións.</p>
<p>5. O incentivo está calculado incluíndo a parte correspondente ó complemento de penosidade.</p>
<p>Incentivo para o persoal televendedor 1999.</p>
<p>Obxectivo do incentivo:</p>
<p>O obxectivo do incentivo é premia-la consecución dos obxectivos de vendas marcados pola empresa e remunera-lo posible exceso de tempo que puidera necesitarse para alcanzalos, de acordo cos criterios que a seguir se especifican:</p>
<p>Características do incentivo:</p>
<p>1. O delegado fixará o obxectivo de vendas que debe alcanza-lo televendedor de acordo coa cota dos clientes de televenda.</p>
<p>2. Ó final de mes dividiranse as vendas no mes dos clientes de televenda entre o obxectivo fixado.</p>
<p>3. Á porcentaxe obtida aplicarémoslle a seguinte táboa:</p>
<table><tbody><tr><td></td></tr>
<tr><td></td></tr>
<tr><td>% Vendas/cotas</td><td>% Incentivo</td></tr>
<tr><td></td></tr>
</tbody></table>
<table><tbody><tr><td>Menos do 80%</td><td>0</td></tr>
<tr><td>80%-90%</td><td>50%</td></tr>
<tr><td>90%-94%</td><td>65%</td></tr>
<tr><td>94%-97%</td><td>80%</td></tr>
<tr><td>97%-103%</td><td>100%</td></tr>
<tr><td>103%-110%</td><td>110%</td></tr>
<tr><td>Máis do 110%</td><td>120%</td></tr>
<tr><td></td></tr></tbody></table>
<p>Importe do incentivo:</p>
<p>1. O incentivo terá carácter mensual e o seu importe será proporcional ó número de horas traballadas polo televendedor no mes.</p>
<p>2. Co criterio sinalado no punto anterior, o incentivo que se fixará mensualmente derivará do importe de 568.210 ptas. en cómputol anual de 1.797 horas.</p>
<p>3. O incentivo está incrementado de forma que munsualmente se recibe a parte proporcional correspondente ó período de vacacións.</p>
<p>Compensación por comida 1999</p>
<table><tbody><tr><td></td></tr>
<tr><td></td></tr>
<tr><td>Categoría</td><td>Importe</td></tr>
<tr><td></td></tr>
</tbody></table>
<table><tbody><tr><td>Promotor</td><td>1.340 ptas.</td></tr>
<tr><td></td></tr>
<tr><td>Autovenda e vendedor de ruta</td><td>1.230 ptas.</td></tr>
<tr><td></td></tr></tbody></table>
<p>Compensación por gardas en festivos 1999</p>
<p>Para promotor, autovendista, vendedor de ruta: 11.390 ptas.</p>
<p>ANEXO II</p>
<p>Condicións económicas ano 2000</p>
<p>(En pesetas).</p>
<table><tbody><tr><td></td></tr>
<tr><td></td></tr>
<tr><td>Categoría</td><td>Importe bruto anual (sen antigüidade)</td></tr>
<tr><td></td></tr>
</tbody></table>
<table><tbody><tr><td>Promotor</td><td>Importe 1999+(IPC 1999+0,4%)</td></tr>
<tr><td></td></tr>
<tr><td>Autovendista</td><td>Importe 1999+(IPC 1999+0,40%)</td></tr>
<tr><td></td></tr>
<tr><td>Vendedor de ruta</td><td>Importe 1999+(IPC 1999+0,40%)</td></tr>
<tr><td></td></tr>
<tr><td>Administrativo</td><td>Importe 1999+(IPC 1999+0,40%)</td></tr>
<tr><td></td></tr>
<tr><td>Auxiliar administrativo</td><td>Importe 1999+(IPC 1999+0,40%)</td></tr>
<tr><td></td></tr>
<tr><td>Televendedora</td><td>Importe 1999+(IPC 1999+0,40%)</td></tr>
<tr><td></td></tr>
<tr><td>Camarista</td><td>Importe 1999+(IPC 1999+0,40%)</td></tr>
<tr><td></td></tr>
<tr><td>Axudante camarista</td><td>Importe 1999+(IPC 1999+0,40%)</td></tr>
<tr><td></td></tr></tbody></table>
<p>1. As 14 mensualidades aboaranse en:</p>
<p>-12 meses naturais.</p>
<p>-2 extraordinarias (xullo e decembro).</p>
<p>2. O devengo das 2 mensualidades extraordinarias serán:</p>
<p>-Paga de xullo: do 1 de xaneiro ó 30 de xuño.</p>
<p>-Paga de decembro: do 1 de xullo ó 31 de decembro.</p>
<p>3. Os camaristas e axudantes camaristas percibirán un plus de penosidade do 15% sobre o soldo base e plus de actividade durante cada unha das 14 mensualidades.</p>
<p>Incentivos 2000</p>
<p>Televendedoras: 568.210 ptas.+(IPC 1999+0,40%) para cómputo anual de 1.797 horas e segundo sistema.</p>
<p>Administrativas: 245.400 ptas.+(IPC 1999+0,40%) segundo sistema.</p>
<p>Camaristas: 212.400 ptas.+(IPC 1999+0,40%) segundo sistema.</p>
<table><tbody><tr><td></td></tr>
<tr><td></td></tr>
<tr><td>Categoría</td><td>Importe</td></tr>
<tr><td></td></tr>
</tbody></table>
<table><tbody><tr><td>Promotor</td><td>1.340 ptas.+IPC 1999</td></tr>
<tr><td></td></tr>
<tr><td>Autovenda e vendedor de ruta</td><td>1.230 ptas.+IPC 1999</td></tr>
<tr><td></td></tr></tbody></table>
<p>Compensación por gardas en festivos 2000</p>
<p>Para todo o persoal: importe 1999+(IPC 1999+040%).</p>
<p>ANEXO III</p>
<p>Festas laborais de carácter retribuído e non recuperables</p>
<p>1 de xaneiroAno novo</p>
<p>6 de xaneiroEpifanía do Señor</p>
<p>19 de marzoSan Xosé</p>
<p>1 de abrilXoves Santo</p>
<p>2 de abrilVenres Santo</p>
<p>1 de maioFesta do traballo</p>
<p>17 de maioDía das Letras Galegas</p>
<p>12 de outubroFesta nacional de España</p>
<p>1 de novembroTódolos Santos</p>
<p>6 de decembroDía da Constitución Española</p>
<p>8 de decembroInmaculada Concepción</p>
<p>25 de decembroNatividade do Señor</p>
<p>Festas de carácter local</p>
<p>29 de marzoReconquista de Vigo</p>
<p>16 de agostoSan Roque</p>
<p>Sábados de campaña que se traballará 1999</p>
<p>Serán 16 sábados que hai que traballar.</p>
<p>Comprenderá os dezaseis sábados de maior venda. Fixarase na delegación e distribuirase entre o persoal, de tal maneira que a delegación dea servicio durante o maior número de sábados posibles, dentro do período de campaña estipulado pola empresa entre o 1 de abril e o 30 de setembro.</p>
<p>Os dezaseis sábados faranse comezando o día 8 de maio e rematarán o 21 de agosto, ámbolos dous incluídos.</p>
<p>Calendario de vacacións</p>
<p>NomePeríodo</p>
<p>Álvaro Posada SánchezDo 4-10 ó 2-11</p>
<p>Enrique Souto DomínguezDo 2-11 ó 1-12</p>
<p>Antonio Álvarez VázquezDo 4-10 ó 2-11</p>
<p>José E. Escudero CerviñoDo 2-11 ó 1-12</p>
<p>Jorge Juan Collada PérezDo 2-12 ó 31-12</p>
<p>Casiano Areal PumarDel 1-9 ó 30-9</p>
<p>Mª del Carmen Valcárcel VilasSegundo calendario</p>
<p>xeral</p>
<p>Calendario laboral horario do persoal</p>
<p>promotores, autovendas e vendedor</p>
<p>de ruta 1999</p>
<p>Horario en campaña do 1 de abril ó 30 de setembro de 1999:</p>
<p>De luns a venres de traballo a tarefa</p>
<p>a razón de 8 horas, 40 min.x122 días1.057,33</p>
<p>-Sábado de traballo a tarefa a</p>
<p>razón de 8,0 horasx16 días128,00</p>
<p>Horario non campaña do 1 de xaneiro ó 31 de marzo e do 1 de outubro ó 31 de decembro de 1999:</p>
<p>De luns a venres de traballo a tarefa</p>
<p>a razón de 6 horas, 10 min.x99 días610,50</p>
<p>Sábados festa1.795,83</p>
<p>Nota:</p>
<p>* Faltan 1,17 horas.</p>
<p>* A hora de entrada no período do 1 de abril ó 30 de setembro, será a seguinte: 8 horas.</p>
<p>* A hora de entrada durante o resto do ano será a seguinte: 8.30 horas.</p>
<p>* A xornada rematará unha vez realizada a misión diaria.</p>
<p>Calendario laboral horario persoal</p>
<p>camarista 1999</p>
<p>Horario do 1 de abril ó 30 de setembro de 1999:</p>
<p>De luns a venres122x8 horas, 40 min.1.057,33</p>
<p>Sábados16x8128,00</p>
<p>Horario non campaña do 1 de xaneiro ó 31 de marzo e do 1 de outubro ó 31 de decembro de 1999:</p>
<p>De luns a venres99x6 horas, 10 min.610,50</p>
<p>SábadosFesta</p>
<p>1.795,83</p>
<p>Nota:</p>
<p>* Faltan 1,17 horas.</p>
<p>* As horas de entrada e saída no período do 1 de abril ó 30 de setembro, serán as seguintes: 8 a 13/16 a 20 horas.</p>
<p>* As horas de entrada e saída durante o resto do ano serán as seguintes: 8.30 a 13/16 a 19 horas.</p>
<p>Calendario laboral horario persoal</p>
<p>administrativo 1999</p>
<p>Horario do 1 de maio ó 31 de agosto de 1999:</p>
<p>De luns a venres84x8 horas, 45 min.735,00</p>
<p>Sábados16x6 horas96,00</p>
<p>Horario resto do ano 1999:</p>
<p>De luns a venres140x6 horas, 55 min.968,33</p>
<p>SábadosFesta</p>
<p>1.799,33</p>
<p>Nota:</p>
<p>* Sobran 2,33 horas.</p>
<p>* As horas de entrada e saída no período do 1 de maio ó 31 de agosto, serán as seguintes: 8.30 a 13.15/16 a 20 horas.</p>
<p>* As horas de entrada e saída durante o resto do ano serán as seguintes: 9 a 13/16 a 19 horas.</p>
<p>Calendario laboral horario persoal</p>
<p>televendedor 1999</p>
<p>Dentro do marco dunha xornada de 1.797 horas en cómputo anual efectivas de traballo, o número de horas/ano que traballará cada televendedor, así como o seu reparto por meses, estará relacionado co número de clientes que hai que chamar respectando, en todo caso, as disposicións legais sobre a materia.</p>
<p>As horas de entrada e saída serán as adecuadas para atende-los clientes de televenda.</p>
<p>A duración da xornada e os horarios de entrada e saída, serán fixados no propio centro de traballo.</p>

