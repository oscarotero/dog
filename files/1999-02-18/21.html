---
date: '1999-02-18'
id: 41EE
page: 1857
number: 33
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (133/1998).
range: Edicto
url: 'https://www.xunta.gal/dog/Publicados/1999/19990218/Anuncio41EE_gl.html'
---
<p>En virtude do acordado polo xuíz de primeira instancia e instrucción número cinco de Santiago de Compostela, en providencia desta data, dictada en expediente de dominio que se segue neste xulgado co número 133/1998-3 por instancia de Jesús Torres Domínguez, para facer constar no Rexistro da Pro</p>
<p>piedade a reanudación do tracto sucesivo en forma tal que a súa descrición sería a seguinte:</p>
<p>«Casa sinalada co nº 7, hoxe nº 15 D, no lugar de San Lázaro desta cidade de Santiago de Compostela, composta de planta baixa e piso alto, antes só de planta baixa. Ocupa un soar de 22 pés e 6 polgadas de ancho, por 19 pés e 6 polgadas de largo, que fan a superficie duns 54 metros cadrados, coa súa horta ás costas, duns 6 cuartillos e medio ou 1 área e 73 centiáreas. Linda no seu conxunto: norte, ou fondo, coa agra chamada do Souto; sur, ou fronte, a rúa de San Lázaro; leste, medianeira da casa nº 6 da dita rúa, propiedade hoxe de herdeiros de Carmen Míguez Míguez; e oeste, de María Pérez Antelo. Inscrita no Rexistro da Propiedade nº 1 de Santiago de Compostela, no tomo 283 do arquivo, libro 122 do Concello de Santiago de Compostela, folio 227, predio nº 4.634, inscrición 3ª».</p>
<p>Polo presente edicto cítanse os habentes causa do titular rexistral do predio, Manuel Gallego Insua e cantas persoas ignoradas poidan ser afectadas por este expediente e prexudicadas pola inscrición que se solicita co fin de que, no termo de dez días a partir da publicación deste edicto, poidan comparecer no referido expediente para alegar canto no seu dereito conveña, segundo a pretensión formulada.</p>
<p>Conforme o disposto no artigo 201, regra terceira, da Lei hipotecaria e en cumprimento do ordenado na dita resolución, faise pública para os oportunos efectos.</p>
<p>Santiago de Compostela, quince de xaneiro de mil novecentos noventa e nove.</p>
<p>Rubricado</p>

