---
date: '2004-02-18'
page: 2
number: 34
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: I. DISPOSICIÓNS XERAIS
title: >-
  Orde do 16 de febreiro de 2004 pola que se desenvolve o Decreto 200/2003, do
  20 de marzo, polo que se regulan e determinan as oficinas de rexistro propias
  ou concertadas da Administración da Comunidade Autónoma de Galicia, se procede
  á creación do rexistro telemático da Xunta de Galicia e se regula a atención ó
  cidadán.
range: Orde
---
<p>O Decreto 200/2003, do 20 de marzo, establece no seu artigo 3.3º como rexistros da Comunidade Autónoma de Galicia as oficinas de rexistro das consellerías, organismos autónomos, entidades de dereito público e demais entes públicos vinculados ou dependentes delas. Cómpre, por tanto, por esta orde, proceder a completa-lo anexo I incluíndo nel o rexistro da Axencia Galega de Desenvolvemento Rural (Agader), ente público vinculado á Consellería de Política Agroalimentaria e Desenvolvemento Rural, así como o Instituto Galego de Artes Escénicas e Musicais (IGAEM), organismo autónomo de carácter comercial vinculado á Consellería de Cultura, Comunicación Social e Turismo.</p>
<p>O Decreto 200/2003, do 20 de marzo, regula tamén, no capítulo II, o funcionamento das oficinas de rexistro propias ou concertadas da Administración da Comunidade Autónoma de Galicia e fai pública a relación das oficinas propias ou concertadas habilitadas para a presentación de solicitudes, escritos e comunicacións. Esta orde incorpora ó anexo II do mencionado decreto as das novas oficinas da Administración local concertadas coa Administración da Comunidade Autónoma de Galicia, recollendo aqueles concellos que se incorporaron ó convenio de colaboración entre a Consellería da Presidencia e Administración Pública e a Fegamp desde a publicación do decreto no Diario Oficial de Galicia o 4 de abril de 2003.</p>
<p>Por outra banda, o Decreto 200/2003, do 20 de marzo, crea o rexistro telemático da Xunta de Galicia, que permite a presentación por vía telemática de solicitudes, escritos e comunicacións. Esta orde inclúe no anexo VII do Decreto 200/2003 os novos procedementos, co fin de continuar impulsando o emprego de técnicas e medios electrónicos, informáticos e telemáticos no desenvolvemento da actividade da Xunta de Galicia e no exercicio das súas competencias.</p>
<p>De conformidade co disposto no artigo 2.2º e disposicións adicional primeira e derradeira primeira, do Decreto 200/2003, do 20 de marzo, polo que se regulan e determinan as oficinas de rexistro propias ou concertadas da Administración da Comu</p>
<p>nidade Autónoma de Galicia, se procede á creación do rexistro telemático da Xunta de Galicia e se regula a atención ó cidadán,</p>
<p>DISPOÑO:</p>
<p>Artigo 1º</p>
<p>Engádense ó anexo I, oficinas de rexistro da Administración da Comunidade Autónoma de Galicia, do Decreto 200/2003, do 20 de marzo, e quedan, pois, habilitadas cos efectos previstos no seu artigo 3.3º, as seguintes:</p>
<p>-Rexistro da Axencia Galega de Desenvolvemento Rural (Agader) sito na avenida do Camiño Francés, 10-baixo, Santiago de Compostela, A Coruña, como rexistro do ente público, vinculado á Consellería de Política Agroalimentaria e Desenvolvemento Rural, Agader.</p>
<p>-Rexistro do Instituto Galego de Artes Escénicas e Musicais (IGAEM), sito no Pavillón de Galicia, San Lázaro s/n, 15703 Santiago e Compostela, A Coruña, como rexistro do organismo autónomo de carácter comercial, vinculado á Consellería de Cultura, Comunicación Social e Turismo, IGAEM.</p>
<p>Artigo 2º</p>
<p>1. Engádense ó anexo II, oficinas de rexistro da Administración local concertadas coa Administración da Comunidade Autónoma de Galicia, do Decreto 200/2003, do 20 de marzo, e quedan pois habilitadas cos efectos previstos no seu artigo 2.2º, as seguintes:</p>
<table><tbody><tr><td></td></tr>
<tr><td>Provincia</td><td>Concello</td><td>Publicación
no DOG</td><td>Inicio
de rexistro</td></tr>
<tr><td></td></tr>
</tbody></table>
<table><tbody><tr><td>A Coruña</td><td>Mesía</td><td>14-7-2003</td><td>15-7-2003</td></tr>
<tr><td></td></tr>
<tr><td>A Coruña</td><td>Somozas, As</td><td>14-7-2003</td><td>15-7-2003</td></tr>
<tr><td></td></tr>
<tr><td>A Coruña</td><td>Toques</td><td>3-2-2004</td><td>4-2-2004</td></tr>
<tr><td></td></tr>
<tr><td>Lugo</td><td>Sarria</td><td>14-7-2003</td><td>15-7-2003</td></tr>
<tr><td></td></tr>
<tr><td>Lugo</td><td>Friol</td><td>3-2-2004</td><td>4-2-2004</td></tr>
<tr><td></td></tr>
<tr><td>Ourense</td><td>Amoeiro</td><td>14-7-2003</td><td>15-7-2003</td></tr>
<tr><td></td></tr>
<tr><td>Ourense</td><td>Carballeda de Avia</td><td>14-7-2003</td><td>15-7-2003</td></tr>
<tr><td></td></tr>
<tr><td>Ourense</td><td>Cualedro</td><td>14-7-2003</td><td>15-7-2003</td></tr>
<tr><td></td></tr>
<tr><td>Ourense</td><td>Padrenda</td><td>14-7-2003</td><td>15-7-2003</td></tr>
<tr><td></td></tr>
<tr><td>Ourense</td><td>Punxín</td><td>14-7-2003</td><td>15-7-2003</td></tr>
<tr><td></td></tr>
<tr><td>Ourense</td><td>Consorcio Contraincendios
e Salvamento de Valdeorras</td><td>3-2-2004</td><td>4-2-2004</td></tr>
<tr><td></td></tr>
<tr><td>Pontevedra</td><td>Campo Lameiro</td><td>14-7-2003</td><td>15-7-2003</td></tr>
<tr><td></td></tr>
<tr><td>Pontevedra</td><td>Entidade Local Menor
de Bembrive</td><td>14-7-2003</td><td>15-7-2003</td></tr>
<tr><td></td></tr>
<tr><td>Pontevedra</td><td>Arbo</td><td>3-2-2004</td><td>4-2-2004</td></tr>
<tr><td></td></tr>
<tr><td>Pontevedra</td><td>Mondariz</td><td>3-2-2004</td><td>4-2-2004</td></tr>
<tr><td></td></tr></tbody></table>
<p>Artigo 3º</p>
<p>1. Inclúense no anexo VII do Decreto 200/2003, do 20 de marzo (procedementos para os que está habilitado o rexistro telemático da Xunta de Galicia), e quedan pois hablilitados cos efectos previstos no seu artigo 5.1º, os seguintes procedementos:</p>
<p>-Reencontros das persoas de orixe galega residentes no estranxeiro coas súas familias e a súa terra. Modalidade acción directa.</p>
<p>-Reencontros das persoas de orixe galega residentes no estranxeiro coas súas familias e a súa terra. Modalidade axudas para viaxes.</p>
<p>-Axudas asistenciais individuais a emigrantes galegos.</p>
<p>-Actividades de campamento do «Rutas Coñece Galicia».</p>
<p>-Programa de prestación por fillo a cargo.</p>
<p>-Solicitude do título de familia numerosa.</p>
<p>-Bolsas de colaboración para proxectos de Investigación no centro Ramón Piñeiro para a investigación en Humanidades.</p>
<p>-Bolsas para estadías de persoal de centros de estudios galegos de fóra no centro Ramon Piñeiro para Investigación en Humanidades.</p>
<p>2. Os procedementos para a tramitación electrónica estarán dispoñibles no enderezo <a href="http://www.xunta.es/servicios/">http://www.xunta.es/servicios/</a></p>
<p>Disposición derradeira</p>
<p>Esta orde entrará en vigor o mesmo día ó da súa publicación no Diario Oficial de Galicia.</p>
<p>Santiago de Compostela, 16 de febreiro de 2004.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

