---
date: '2000-08-23'
id: '10612'
page: 12
number: 163
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 5 de xullo de 2000, da Delegación Provincial de Pontevedra, pola
  que se dispón o rexistro, o depósito e a publicación, no Diario Oficial de
  Galicia, do convenio colectivo da empresa Eulen, S.A. (servicio de mantemento
  do Hospital do Meixoeiro).
range: Resolución
url: 'https://www.xunta.gal/dog/Publicados/2000/20000823/Anuncio10612_gl.html'
---
<p>Visto o expediente do convenio colectivo para a empresa Eulen, S.A. (servicio de mantemento do Hospital do Meixoeiro), con nº de código 3602191, que tivo entrada nesta delegación provincial o día</p>
<p>30-6-2000, subscrito en representación da parte económica pola representación da empresa, e da parte social, polo comité de empresa, o 28-6-2000. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 5 de xullo de 2000.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo subscrito entre o persoal do servicio de mantemento do Hospital do Meixoeiro e a empresa Eulen, S.A.</p>
<p>Artigo 1º.-Ámbito funcional.</p>
<p>O presente convenio afectará por igual a tódalas empresas que poidan resultar adxudicatarias do servicio de mantemento do Hospital do Meixoeiro e a tódolos traballadores do dito servicio que neste momento figuran adscritos á empresa contratista Eulen, S.A.</p>
<p>Artigo 2º.-Ámbito temporal.</p>
<p>A vixencia deste convenio terá unha duración de tres anos, do 1 de xaneiro de 2000 ó 31 de decembro do 2002. Entenderase prorrogado por anos naturais mentres non medie denuncia por algunha das partes, con tres meses de antelación.</p>
<p>Artigo 3º.-Xornada de traballo.</p>
<p>A xornada de traballo para o ano 2000 conformarase da seguinte maneira:</p>
<p>Para o persoal que traballe en quenda simple de mañá e tarde, será de 1.664. Para a quenda complexa, será de 1.656 horas.</p>
<p>A xornada de traballo para o ano 2001 conformarase da seguinte maneira:</p>
<p>Para o persoal que traballe en quenda simple de mañá a tarde, será de 1.644. Para a quenda complexa, será de 1.606 horas.</p>
<p>A xornada de traballo para o ano 2002 conformarase da seguinte maneira:</p>
<p>Para o persoal que traballe en quenda simple de mañá e tarde, será de 1.624. Para a quenda complexa, será de 1.526 horas.</p>
<p>Con efectos do 1 de xaneiro de 2003, producirase unha equiparación total coa xornada que realiza o persoal do Sergas, tanto en cómputo diurno como nocturno.</p>
<p>A partir do 1 de xaneiro de 2001, as quendas de traballo repartiranse en xornada de 7 horas de mañá, 7 de tarde e 10 de noite.</p>
<p>Artigo 4º.-Descansos.</p>
<p>O persoal desfrutará de 30 minutos de descanso, computado como tempo efectivo de traballo, que será de 10 a 11 na quenda de mañá, de 18 a 19 na quenda do serán e de 2 a 3 na quenda de noite.</p>
<p>A partir do 1 de xaneiro de 2003, os descansos serán iguales que os establecidos no Sergas.</p>
<p>Arti 5º.-Xornada nocturna.</p>
<p>Fíxase un complemento de nocturnidade determinado en valor/hora e tempo, idéntico ó establecido no cadro retributivo do Sergas.</p>
<p>Artigo 6º.-Xornada en domingos e festivos.</p>
<p>Os traballadores que relicen xornada laboral en domingo e festivo cobrarán o mesmo persoal do Sergas e desfrutarán das mesmas vantaxes e festivos que por tal traballo ou concepto puidesen corresponderlles, salvo no relativo a xornada, ata a equiparación definitiva prevista no artigo terceiro.</p>
<p>O día 24 e 31 de decembro terán os complementos de festivos para efectos retributivos como no Sergas.</p>
<p>Artigo 7º.-Antigüidade.</p>
<p>O persoal comprendido no presente convenio percibirá aumentos periódicos por ano de servicio, consistentes no aboamento de trienios de idéntica contía á establecida nos cadros retributivos do Sergas para o dito concepto.</p>
<p>Artigo 8º.-Horas extraordinarias.</p>
<p>Con carácter xeral queda prohibida a realización de horas extras, admitíndose soamente en caso de urxencia ou as de carácter estructural. Nestes casos o valor da hora extraordinaria queda fixado en 1.500 ptas./hora, podendo compensarse con descansos a razón dun día de descando por cada xornada de traballo realizada en horas extras. No caso de horas extraordinarias non estructurais nin debidas a casos de urxencia, o seu valor será de 1.800 ptas./hora, podendo compensarse con descansos a razón dun día e medio de descanso por cada xornada de traballo realizada en horas extras.</p>
<p>Artigo 9º.-IT.</p>
<p>O persoal afectado por este convenio que se encontre en situación de IT percibirá o 100% do salario</p>
<p>en caso de enfermidade laboral ou común e no caso de accidente laboral ou común, desde o primeiro día de baixa.</p>
<p>No caso de baixa por IT, referido ós casos anteriores, as pagas extraordinarias percibiranse completas.</p>
<p>Artigo 10º.-Pagas extraordinarias.</p>
<p>Todo o persoal incluído no ámbito funcional do presente convenio colectivo percibirá as pagas extraordinarias que segundo o cadro retributivo do Sergas lle correspondan en función da súa categoría laboral.</p>
<p>As ditas pagas faranse efectivas antes do 20 de xullo e do 20 de decembro.</p>
<p>Artigo 11º.-Pagamento das nóminas.</p>
<p>O pagamento farase efectivo o último día de cada mes, dando un prazo por motivos burocráticos ou de forza maior ata o día 2 do mes seguinte. As nóminas entregaranse, como máximo, o terceiro día de cada mes.</p>
<p>Artigo 12º.-Salarios.</p>
<p>Os traballadores comprendidos no presente convenio percibirán as mesmas retribucións que poidan corresponderlle ó persoal propio do Sergas, con idéntica categoría laboral, segundo os cadros retributivos do dito organismo.</p>
<p>Artigo 13º.-Subrogación do persoal.</p>
<p>Ó remate da concesión da contrata de mantemento, os traballadores da empresa contratista saínte pasarán a estar adscritos á nova titular da contrata, que se subrogará en tódolos dereitos e obrigas da anterior adxudicataria con respecto a tódolos traballadores, calquera que sexa a situación na que se encontren e a modalidade do seu contrato de traballo, coa única excepción daqueles traballadores que foran incorporados dentro dos catro últimos meses, se a dita incorporación non se debe á ampliación da contrata ou unha esixencia expresa do cliente.</p>
<p>Nun prazo de 3 días hábiles, a empresa saínte deberalle facilitar á entrante a seguinte documentación:</p>
<p>-Certificado do organismo competente de estar ó día no pagamento da Seguridade Social.</p>
<p>-Fotocopia das catro últimas nóminas mensuais dos traballadores afectados.</p>
<p>-Fotocopia dos TC1 e TC2 dos últimos catro meses.</p>
<p>-Relación do persoal na que se especifique: nome, apelidos, enderezo, nº de afiliación á Seguridade Social, antigüidade, xornada, horario, modalidade da súa contratación e data de desfrute de vacacións.</p>
<p>O empresario saínte estará así mesmo obrigado a lle liquidar ó entrante as partes proporcionais dos conceptos retributivos dos traballadores, co obxecto de que estes poidan desfrutar completas as súas</p>
<p>vacacións e cobraren integramente as pagas correspondentes.</p>
<p>O contrato de traballo entre a empresa saínte e os traballadores só se extingue no momento no que se produza a súa subrogación por parte da nova adxudicataria.</p>
<p>A aplicación deste artigo será de obrigado cumprimento para as partes ás que se vincula, empresa cesante, nova adxudicataria e traballador, sen que desapareza o seu carácter vinculante por efecto de que a empresa adxudicataria do servicio o suspenda por un período inferior a dous meses.</p>
<p>Ámbalas partes, co fin de garanti-la subrogación, acolleranse ó artigo 23 do Convenio colectivo provincial de limpeza de edificios e locais de Pontevedra.</p>
<p>Artigo 14º.-Lexislación subsidiaria.</p>
<p>En todo o que non estea previsto neste convenio, remítense as partes ó establecido no ET, Ordenanza laboral siderometalúrxica, Convenio provincial siderometalúrxico de Pontevedra e normativa propia do Sergas.</p>
<p>Artigo 15º.-Excedencias.</p>
<p>Os traballadores cunha antigüidade na empresa de polo menos un ano terán dereito a que lles recoñeza a posibilidade de situarse en excedencia voluntaria por período non inferior a seis meses nin superior a cinco anos. Este dereito só poderá se exercido outra vez polo mesmo traballador cando teña transcorrido catro anos desde o remate da anterior excedencia.</p>
<p>Os traballadores terán dereito a un período de excedencia, non superior a tres anos, para atende-lo coidado de cada fillo, contados a partir da data de nacemento deste. Os sucesivos fillos darán dereito a un novo período de excedencia, que, se é o caso, porá fin ó que viña desfrutando. Cando o pai e a nai traballen, só un deles poderá exercer este dereito.</p>
<p>Poderán así mesmo, solicita-lo seu paso á situación de excedencia na empresa os traballadores que exerzan funcións sindicais de ámbito provincial ou superior mentres dure o exercicio do seu cargo representativo.</p>
<p>No non disposto neste artigo, aplicarase o disposto a normativa citada no artigo de lexislación subsidiaria.</p>
<p>Artigo 16º.-Recoñecemento médico.</p>
<p>Todo o persoal afectado polo presente convenio terá dereito a unha revisión anual por conta da empresa no primeiro semestre de cada ano.</p>
<p>Os recoñecementos médicos serán de carácter voluntario e consistirán en:</p>
<p>-Audiometría.</p>
<p>-Control da vista.</p>
<p>-Análise de sangue.</p>
<p>-Análise de orina.</p>
<p>-Esperiometría.</p>
<p>-Exploración clínica.</p>
<p>-Específicos: recoñecemento para a prevención de lesións muscuesqueléticas.</p>
<p>-Vacina hepatite B.</p>
<p>Por este motivo aboaránselle a todo o persoal da empresa que estea fóra de servicio 4 horas extras.</p>
<p>Artigo 17º.-Licencias retribuídas.</p>
<p>O traballador, logo de aviso e posterior xustificación, terá dereito a permisos retribuídos durante o tempo e supostos seguintes:</p>
<p>a) Dezaseis días naturais no caso de matrimonio do traballador.</p>
<p>b) Tres días laborables no caso de nacemento dun fillo.</p>
<p>c) Cinco días naturais no suposto de morte do cónxuxe, fillos, pais e pais políticos.</p>
<p>d) Tres días naturais no suposto de morte de irmáns, netos, avós, fillos políticos e irmáns políticos. Se o traballador necesitase facer un desprazamento fóra da provincia, concedaránselle dous días naturais máis.</p>
<p>e) Tres días naturais no suposto de enfermidade grave do cónxuxe ou fillos e dous días naturais no suposto de enfermidade grave de pais, avós, irmáns, netos e pais políticos, circunstancia que deberá ser xustificada fidedignamente.</p>
<p>f) Un día natural no suposto de traslado de domicilio.</p>
<p>g) O tempo necesario nos casos de asistencia a consulta médica de especialista da Seguridade Social. Cando coincida o horario da consulta co traballo, prescribirá a dita consulta o facultativo de medicina xeral, debendo presentar previamente o traballador na empresa o volante xustificativo da referida prescrición médica. Nos demais casos, ata o límite de 22 horas ó ano.</p>
<p>h) O tempo necesario para a realización de exames coa correspondente comunicación previa e posterior xustificación.</p>
<p>i) O tempo indispensable para o cumprimento dun deber inescusable de carácter público e persoal. Cando conste nunha norma legal ou convencional un período determinado, aplicarase o que dispoña en canto á duración da ausencia e a súa compensación económica.</p>
<p>j) Os traballadores terán garantidos 9 días de libre disposición, respectando sempre a xornada mínima</p>
<p>anual. Os días serán solicitados con 72 horas de antelación, a non ser no caso de emerxencia. A empresa facilitará impresos por triplicado para facer solicitudes de días de libre disposición e cambios de quenda.</p>
<p>k) Un día natural no caso de matrimonio de fillos e irmáns.</p>
<p>l) Un día natural polo falecemento dun parente de terceiro grao. Nos supostos d), se o traballador necesitase facer un desprazamento fóra da provincia, concederánselle dous días naturais máis.</p>
<p>Artigo 18º.-Licencias non retribuídas.</p>
<p>Os traballadores terán dereito a licencias non retribuídas pero que deberán ser debidamente xustificadas nos casos seguintes:</p>
<p>a) Enfermidade grave de parentes.</p>
<p>b) Acompañar fillos menores de idade ó médico.</p>
<p>c) Ata sete días naturais por necesidades persoais xustificadas.</p>
<p>d) Os traballadores que teñan unha antigüidade maior de cinco anos, poderán solicitar unha licencia sen salario por un período máximo de 11 meses (tempo sabático), cando este teña por obxecto a formación persoal ou o desenvolvemento profesional do traballador.</p>
<p>Artigo 19º.-Capacidade diminuída.</p>
<p>Todos aqueles traballadores que por accidente de traballo ou enfermidade profesional, con reducción das súas facultades físicas e intelectuais, sufran unha capacidade diminuída, terán preferencia para ocuparen postos máis aptos, en relación coas condicións que existan na empresa, sempre que teñan aptitude e idoneidade para o novo posto.</p>
<p>Artigo 20º.-Vacacións.</p>
<p>Os traballadores afectados polo presente convenio desfrutarán de 30 días de vacacións ininterrompidas entre os meses de xuño e setembro, ámbolos dous inclusive. O calendario de vacacións fixarase con dous meses de antelación ó comezo do desfrute, para o seu coñecemento polos traballadores.</p>
<p>O persoal poderá percibir como anticipo, na nómina correspondente do mes anterior ó de desfrute, ata o 50% do salario correspondente ó período vacacional, debendo solicitalo por escrito con antelación suficiente.</p>
<p>Todo o persoal que antes ou durante o período de vacacións estea en situación de IT terá dereito ó desfrute delas ou da parte pendente, sempre que cause alta antes do remate do ano natural.</p>
<p>Artigo 21º.-Roupa de traballo.</p>
<p>A empresa dotará o persoal, como mínimo anualmente, de dúas pezas de roupa de traballo (dúas</p>
<p>camisas, dous pantalóns, dúas chaquetas curtas e unha funda). Entregaranse, así mesmo, anualmente un par de zapatos, e, cada dous anos, un par de botas de seguridade. Igualmente, a empresa dotará cada 4 anos o persoal que o necesite, dun chaquetón de abrigo.</p>
<p>O traballador que realiza o seu labor con lentes graduadas terá dereito a que se lle proporcionen outros, sempre que en razón do traballo os seus sufran algunha deterioración.</p>
<p>Artigo 22º.-Seguro colectivo.</p>
<p>Desde a data de entrada en vigor deste convenio, a empresa concertará un seguro colectivo de accidentes, aboando o importe íntegro das primas, debendo cubri-la póliza a seguinte contía mínima de indemnizacións.</p>
<p>-Accidente laboral ou común con resultado de morte: 2.000.000 de ptas.</p>
<p>-Accidente laboral ou común con resultado de invalidez permanente total, absoluta ou grande invalidez: 2.500.000 ptas.</p>
<p>-Unha copia da póliza inserirase no taboleiro de anuncios da empresa.</p>
<p>Artigo 23º.-Xubilación.</p>
<p>A empresa e os traballadores poderán pactar, existindo acordo por ámbalas dúas partes, xubilacións anticipadas:</p>
<p>Ós 60 anos aboará catro mensualidades.</p>
<p>Ós 61 anos aboará tres mensualidades.</p>
<p>Ós 62 anos aboará duas mensualidades.</p>
<p>Ós 63 anos aboará unha mensualidade.</p>
<p>Ós 64 anos e de conformidade co disposto no Real decreto lexislativo 14/1981, do 20 de agosto, e Real decreto 1194/1985, para tal efecto, a empresa deberá contratar simultaneamente en lugar do xubilado outro traballador que sexa titular do dereito a calquera das prestacións económicas de desemprego.</p>
<p>Artigo 24º.-Comisión paritaria.</p>
<p>No momento da sinatura do presente convenio, constituirase a súa comisión paritaria, que quedará composta por catro persoas de cada parte, tanto en representación da empresa como en representación dos traballadores.</p>
<p>As funcións desta comisión paritaria consistirán en vixiar e interpreta-lo cumprimento de cada un dos pactos que interveñen e constitúen a normativa do vixente convenio colectivo.</p>
<p>Os conflictos que puidesen xurdir, e non estando de acordo as partes, para solventa-las discrepancias existentes, poderán acudir ós organismos administrativos e xudiciais correspondentes, así como a disposicións contidas no AGA, para a solución extraxudicial de conflictos laborais.</p>
<p>Artigo 25º.-Acción sindical.</p>
<p>Sen prexuízo do disposto na lexislación vixente, os traballadores desfrutarán das seguintes garantías sindicais:</p>
<p>-A empresa dará conta das novas contratacións que haxa ós representantes dos traballadores.</p>
<p>-A empresa disporá dun taboleiro de anuncios no que poderá inserirse propaganda sindical, a cal deberá axustarse ó disposto no Estatuto dos traballadores.</p>
<p>-Dentro das formalidades previstas nos artigos 77 e seguintes do ET, a empresa facilitará o exercicio de reunións informativas dentro da xornada laboral, empregando un máximo de dúas horas ó mes.</p>
<p>-Cada representante sindical disporá dun crédito de 30 horas mensuais retribuídas para o exercicio das súas funcións de representación. Neste crédito quedarán incluídas as horas destinadas a asistir ás convocatorias sindicais que, en todo caso, deberán ser correctamente realizadas. Non se computarán dentro deste crédito horario as reunións mantidas coa empresa con motivo da negociación colectiva.</p>
<p>Artigo 26º.-Seguridade no traballo.</p>
<p>Tódolos oficiais de mantemento que prestasen servicio para a empresa durante un período superior a un ano pasarán a ter contrato de persoal fixo de centro, sen que esta circunstancia afecte o persoal que estea realizando substitucións doutros traballadores con dereito a reserva do posto de traballo.</p>
<p>Artigo 27º.-Saúde laboral.</p>
<p>Aplicarase o disposto no recollido na Lei de prevención de riscos laborais e na súa normativa de desenvolvemento.</p>
<p>Artigo 28º.-Non á discriminación.</p>
<p>Homes e mulleres gozarán de igualdade de oportunidades en canto ó emprego, formación, promoción e desenvolvemento do traballo, respectando, en calquera caso, o principio de a igual traballo, igual salario.</p>
<p>Non se pode discrimina-los traballadores por seren cargos sindicais, polo seu credo político, relixión ou cor da pel.</p>
<p>Disposición transitoria</p>
<p>Primeira.-Referido ás categorías profesionais, con efectos do 1 de xaneiro de 2001, pasará á categoría de conductor de instalacións un profesional de oficio, e igualmente o 1 de xaneiro de 2002 e 1 de xaneiro de 2003, outro profesional de oficio en cada un dos devanditos anos.</p>
<p>A proposta de designación faraa o cadro de persoal da empresa mediante votación democrática, debendo conta-lo dito nomeamento co visto e prace da dirección do centro hospitalario. En todo caso quedará</p>
<p>a salvo do disposto polo prego de condicións que rexa a nova contratación do servicio de mantemento; respectaranse sempre os mínimos establecidos no convenio colectivo.</p>
<p>Segunda.-En tódolos conceptos e melloras non recollidos neste convenio colectivo (excepto xornada e categorías), estaranse equiparado co persoal do Sergas, a partir do 1 de xaneiro de 2000.</p>

