---
date: '2018-04-30'
id: G0423-260418-0001
page: 22703
number: 83
agency: Consellería de Infraestruturas e Vivenda
section: VI. Anuncios. a) Administración autonómica.
title: >-
  ANUNCIO do 27 de abril de 2018, da Dirección Xeral de Mobilidade, polo que se
  somete a información pública o documento base do Plan de transporte público de
  Galicia.
range: Anuncio
url: >-
  https://www.xunta.gal/dog/Publicados/2018/20180430/AnuncioG0423-260418-0001_gl.html
---
<p>O Consello da Xunta de Galicia, na súa reunión do 26 de abril de 2018, acordou iniciar a tramitación do Plan de transporte público de Galicia, cuxa elaboración lle corresponde á Consellería de Infraestruturas e Vivenda, segundo o disposto no artigo 2.3 da Lei 10/2016, do 19 de xullo, de medidas urxentes para a actualización do sistema de transporte público de Galicia, e os artigos 1 e 11 do Decreto 37/2017, do 6 de abril, polo que se establece a estrutura orgánica da Consellería de Infraestruturas e Vivenda, modificado polo Decreto 1/2018, do 11 de xaneiro.</p>
    <p>Para dar cumprimento ao citado acordo e ao abeiro do previsto no primeiro parágrafo do número 3 do artigo 2 da Lei 10/2016, do 19 de xullo, sométese a información pública o documento base do Plan de transporte público de Galicia por un período de vinte (20) días hábiles, contados a partir do seguinte ao da publicación deste anuncio no Diario Oficial de Galicia, co fin de que calquera persoa física ou xurídica poida examinalo e formular as alegacións que coide pertinentes, que deberán ser remitidas á Dirección Xeral de Mobilidade.</p>
    <p>Durante o prazo referido, calquera persoa poderá examinar o documento, en horario de oficina, nas dependencias da Dirección Xeral de Mobilidade, sitas no Edificio Administrativo, San Caetano, s/n, 15781 Santiago de Compostela.</p>
    <p>O documento tamén está dispoñible no seguinte enderezo web da Consellería de Infraestruturas e Vivenda: </p>
    <p>http://civ.xunta.gal/seccion-tema/c/CIV_Transporte_de_viaxeiros?content=Direccion_Xeral_Mobilidade/Transporte_publico_Galicia/seccion.html&amp;std=Documento_basico_informacion_publica.HTML</p>
    <p>Santiago de Compostela, 27 de abril de 2018</p>
    <footer><p>Ignacio Maestro Saavedra<br>Director xeral de Mobilidade</p></footer>

