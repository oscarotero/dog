---
date: '2018-04-30'
id: G0427-180418-0002
page: 22741
number: 83
agency: Consellería do Mar
section: VI. Anuncios. a) Administración autonómica.
title: >-
  ANUNCIO do 16 de abril de 2018, da Dirección Xeral de Pesca, Acuicultura e
  Innovación Tecnolóxica, polo que se notifica a resolución do procedemento de
  reintegro de subvención ditada o 25 de setembro de 2017 no expediente de axuda
  aos investimentos a bordo do buque pesqueiro Seixo Branco Primero, PE
  107D/2009-390-1.
range: Anuncio
url: >-
  https://www.xunta.gal/dog/Publicados/2018/20180430/AnuncioG0427-180418-0002_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, logo de intentar sen éxito a notificación persoal a través do servizo de Correos notifícaselle á persoa interesada que se sinala no anexo a resolución do expediente de reintegro da subvención concedida. A eficacia do acto administrativo queda supeditada á súa publicación no taboleiro de edictos único do Boletín Oficial del Estado (TEU do BOE), polo que os prazos se computarán a partir do día seguinte ao da publicación dese anuncio no TEU do BOE.</p>
    <p>Sen prexuízo do anterior e en virtude do disposto no artigo 59.4 da citada Lei 30/1992, do 26 de novembro, este anuncio publícase no Diario Oficial de Galicia.</p>
    <p>Este anuncio remitirase, así mesmo, ao concello correspondente ao último enderezo coñecido da persoa interesada, en aplicación do artigo 59.5 da Lei 30/1992, do 26 de novembro, co obxecto de que se publique por medio dun anuncio no seu taboleiro de edictos.</p>
    <p>O interesado poderá comparecer nas oficinas desta dirección xeral, sita no Edificio Administrativo San Caetano, s/n, Santiago de Compostela, das 9.00 ás 14.00 horas, de luns a venres, para o coñecemento íntegro da resolución e constancia de tal coñecemento.</p>
    <p>Contra a resolución que se notifica, que pon fin á vía administrativa, poderase interpor recurso de reposición ante a conselleira do Mar no prazo dun mes, ou ben recurso contencioso-administrativo ante o órgano competente desta orde xurisdicional no prazo de dous meses, contados, en ambos os dous casos, a partir do día seguinte ao da publicación do anuncio no TEU do BOE.</p>
    <p>Santiago de Compostela, 16 de abril de 2018</p>
    <footer><p>Mercedes Rodríguez Moreda<br>Directora xeral de Pesca, Acuicultura e Innovación Tecnolóxica</p></footer>
    <h2>ANEXO</h2>
    <p>Beneficiario: Manuel García Méndez.</p>
    <p>NIF: 76327243H.</p>
    <p>Número de expediente SXPA: PE 107D/2009-390-1.</p>
    <p>Proxecto: Modernización do buque pesqueiro Seixo Branco Primero (CO-2-5-02).</p>
    <p>Acto de notificación: Resolución do procedemento de reintegro da subvención concedida, da conselleira do Mar, ditada en data 25 de setembro de 2017.</p>
    <p>Último enderezo coñecido: rúa Manuel Gutiérrez Mellado, 8, 2º A, 15179 Liáns, Santa Cruz (A Coruña).</p>

