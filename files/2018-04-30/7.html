---
date: '2018-04-30'
id: G0003-240418-0001
page: 22672
number: 83
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 23 de abril de 2018, da Dirección Xeral de Recursos Humanos,
  pola que se convoca concurso específico para o ingreso na categoría
  estatutaria de persoal enfermeiro especialista nas especialidades de traballo
  e de saúde mental.
range: Resolución
url: >-
  https://www.xunta.gal/dog/Publicados/2018/20180430/AnuncioG0003-240418-0001_gl.html
---
<p>De conformidade co establecido na disposición transitoria segunda do Decreto 81/2016, do 23 de xuño, polo que se crea no ámbito do Servizo Galego de Saúde a categoría estatutaria de persoal enfermeiro/a especialista (Diario Oficial de Galicia nº 133, do 14 de xullo), logo da negociación das bases do concurso específico da mencionada categoría e da negociación das prazas que e ofertarán nas especialidades de enfermaría de traballo e de enfermaría de saúde mental no seo da Mesa Sectorial de Sanidade, coa aprobación das organizacións CIG, CESM Omega, CC.OO., UGT e SATSE, publicadas as bases mediante a Resolución da Dirección Xeral de Recursos Humanos do 21 de marzo de 2018 (DOG nº 63, do 2 de abril), en uso das competencias que lle atribúen o artigo 8 dos mencionados decretos e o artigo 4.1.b) da Orde do 5 de xullo de 2012 (Diario Oficial de Galicia nº 139, do 20 de xullo) sobre delegación de competencias en órganos centrais e periféricos do Servizo Galego de Saúde, este centro directivo</p>
    <h2>RESOLVE:</h2>
    <p>Primeiro. Convocar concurso específico para o ingreso na categoría e praza de persoal enfermeiro/a especialista do Servizo Galego de Saúde, na especialidade de enfermaría do traballo e na especialidade de saúde mental. Esta convocatoria diferenciada para o acceso, polo sistema de concurso, á categoría e prazas de enfermeiro/a especialista, realízase no seo da implantación da nova categoría de enfermeiro/a especialista e nos termos previstos no artigo 34 da Lei 55/2003, do 16 de decembro, do Estatuto marco do persoal estatutario dos servizos de saúde, e do artigo 25.3 do Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e de conformidade co establecido na disposición transitoria segunda do Decreto 81/2016, do 23 de xuño, polo que se crea no ámbito do Servizo Galego de Saúde a categoría estatutaria de persoal enfermeiro/a especialista. A convocatoria está aberta ao persoal diplomado ou graduado universitario de enfermaría con vínculo de fixeza que desempeñe ou desempeñase no Servizo Galego de Saúde as funcións propias de cada especialidade e acredite o título da correspondente especialidade de enfermaría. </p>
    <p>Segundo. O número de prazas que se convoca no presente proceso, para cada unha das especialidades indicadas na categoría de persoal enfermeiro/a especialista, especifícase no seguinte cadro:</p>
    <table>
     <thead>
      <tr>
       <td>Especialidade</td>
       <td>Grupo</td>
       <td>Centro</td>
       <td>Nº de prazas</td>
       <td>Titulación</td>
      </tr>
     </thead>
     <tbody>
      <tr>
       <td rowspan="7">Enfermeiro/a especialista en saúde mental</td>
       <td rowspan="7">A2</td>
       <td>EOXI A Coruña</td>
       <td>17</td>
       <td rowspan="7">Título universitario oficial de grao/diplomatura en enfermaría e o título de enfermeiro/a especialista en enfermaría de saúde mental</td>
      </tr>
      <tr>
       <td>EOXI Ferrol</td>
       <td>4</td>
      </tr>
      <tr>
       <td>EOXI Santiago de Compostela</td>
       <td>28</td>
      </tr>
      <tr>
       <td>EOXI Lugo, Cervo e Monforte de Lemos</td>
       <td>11</td>
      </tr>
      <tr>
       <td>EOXI Ourense, Verín e O Barco de Valdeorras</td>
       <td>9</td>
      </tr>
      <tr>
       <td>EOXI Pontevedra e O Salnés</td>
       <td>8</td>
      </tr>
      <tr>
       <td>EOXI Vigo</td>
       <td>17</td>
      </tr>
      <tr>
       <td rowspan="4">Enfermeiro/a especialista en traballo</td>
       <td rowspan="4">A2</td>
       <td>EOXI A Coruña</td>
       <td>1</td>
       <td rowspan="4">Título universitario oficial de grao/diplomatura universitaria en enfermaría e o título de enfermeiro/a especialista en enfermaría do traballo</td>
      </tr>
      <tr>
       <td>EOXI Santiago de Compostela</td>
       <td>1</td>
      </tr>
      <tr>
       <td>EOXI Lugo, Cervo e Monforte de Lemos</td>
       <td>1</td>
      </tr>
      <tr>
       <td>EOXI Ourense, Verín e O Barco de Valdeorras</td>
       <td>1</td>
      </tr>
     </tbody>
    </table>
    <p>Terceiro. Serán de aplicación a este proceso as bases aprobadas mediante a Resolución da Dirección Xeral de Recursos Humanos do 21 de marzo de 2018 (DOG nº 63, do 2 de abril).</p>
    <p>Cuarto. Contra esta resolución, que pon fin á vía administrativa, poderase interpoñer recurso potestativo de reposición ante esta dirección, no prazo dun mes contado desde o día seguinte ao da súa publicación no Diario Oficial de Galicia, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderase impugnar directamente na xurisdición contencioso-administrativa nos termos da Lei 29/1998, do 13 de xullo.</p>
    <p>Santiago de Compostela, 23 de abril de 2018</p>
    <footer><p>Margarita Prado Vaamonde<br>Directora xeral de Recursos Humanos</p></footer>

