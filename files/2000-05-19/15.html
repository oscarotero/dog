---
date: '2000-05-19'
id: A4E2
page: 7896
number: 96
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 8 de maio de 2000, da Dirección Xeral de Transportes, pola que
  se somete a información pública o proxecto do Centro Loxístico de Transportes
  de Culleredo polo acordo do Consello da Xunta de Galicia do 27 de abril de
  2000.
range: Resolución
url: 'https://www.xunta.gal/dog/Publicados/2000/20000519/AnuncioA4E2_gl.html'
---
<p>O Consello da Xunta de Galicia acordou, na súa reunión con data do 27 de abril de 2000 e por proposta da Dirección Xeral de Transportes, declara-lo proxecto do Centro Loxístico de Transportes de Culleredo, como incidencia supramunicipal, para os efectos previstos na Lei 10/1995, do 23 de novembro, de ordenación do territorio de Galicia.</p>
<p>Polo tanto, en cumprimento do disposto no artigo 25.3º da dita lei, a teor do cal os plans ou proxectos que o Consello da Xunta de Galicia declare como incidencia supramunicipal se someterán por un prazo mínimo dun mes ós trámites de información pública mediante o correspondente anuncio no Diario Oficial de Galicia, e de audiencia ás entidades oficiais sobre as que incida o plan ou proxecto,</p>
<p>RESOLVO:</p>
<p>Someter a información pública o proxecto do centro Loxístico de Transportes de Culleredo.</p>
<p>De acordo co artigo 25.3º da Lei 10/1995, do 23 de novembro, de ordenación do territorio de Galicia,</p>
<p>durante o prazo dun mes, contado a partir da publicación desta resolución no Diario Oficial de Galicia, os interesados poderán examina-lo dito proxecto no Servicio Provincial de Transportes da Coruña, sito na estación de autobuses, r/ Alférez Provisional s/n, así como face-las alegacións que consideren pertinentes.</p>
<p>Santiago de Compostela, 8 de maio de 2000.</p>
<p>Juan Carlos Villarino Tejada</p>
<p>Director xeral de Transportes</p>

