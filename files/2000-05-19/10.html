---
date: '2000-05-19'
id: A4CA
page: 7885
number: 96
agency: XULGADO DE PRIMEIRA INSTANCIA E INSTRUCCIÓN DE PADRÓN
section: V. ADMINISTRACIÓN DE XUSTIZA
title: Edicto (20/1995).
range: Edicto
url: 'https://www.xunta.gal/dog/Publicados/2000/20000519/AnuncioA4CA_gl.html'
---
<p>Luis Fernández-Arias González, secretario do Xulgado de Primeira Instancia e Instrucción Único de Padrón (A Coruña), fai saber:</p>
<p>Que nesta secretaría do meu cargo, e co número 20/1995, se tramita procedemento de xuízo executivo, por instancia de Caixa de Aforros de Galicia, contra Fernando Caldelas Agrasar, María Soledad Paz Pardal e Estrella Pardal Buceta no que, por resolución desta data se acordou sacar a pública</p>
<p>poxa, por primeira vez e termo de vinte días, os bens que logo se dirán. Sinálase para que teña lugar o acto de remate na secretaría deste xulgado o vindeiro día 7 de xullo de 2000, ás 11 horas, coas prevencións seguintes:</p>
<p>Primeira.-Que non se admitirán ofertas que non cubran as dúas terceiras partes da valoración.</p>
<p>Segunda.-Que tódolos ofertantes, con excepción do acredor, para tomaren parte na poxa, deberán consignar na conta deste xulgado no Banco Bilbao Vizcaya, Sociedad Anónima, número 1575/0000-17-20-95, unha cantidade igual, polo menos, ó 20% do valor do ben que sirva de tipo, facendo consta-lo número e o ano do procedemento, requisito sen o cal non serán admitidos, non acep</p>
<p>tándose entrega de diñeiro en metálico ou cheques no xulgado.</p>
<p>Terceira.-Unicamente o executante poderá concorrer coa calidade de lles cede-lo remate a terceiros.</p>
<p>Cuarta.-En tódalas poxas, desde o anuncio ata a súa realización, poderán facerse ofertas por escrito, en prego pechado, facendo o depósito ó que se fixo referencia anteriormente.</p>
<p>Quinta.-Os autos e certificación rexistral, que suple os títulos de propiedade, estarán de manifesto na secretaría do xulgado, onde poderán ser examinados, entendéndose que todo licitador acepta como bastante a titulación existente e que as cargas anteriores e as preferentes, se as houber, quedarán subsistentes, sen se destinar á súa extinción o prezo do remate, e entenderase que o rematante as acepta e queda subrogado na responsabilidade destas.</p>
<p>Para o suposto de que non houbese ofertantes na primeira poxa sinálase, para a realización dunha segunda, o día 18 de setembro de 2000, ás 11 horas, para a que servirá de tipo o 75% do sinalado para a primeira poxa, sendo de aplicación as demais prevencións da primeira.</p>
<p>Igualmente, e para o caso de que tampouco houbese licitadores na segunda poxa, sinálase para a realización dunha terceira, o día 20 de outubro de 2000, ás 11 horas, poxa que se realizará sen suxeición a tipo, debendo consignar, quen desexe tomar parte nela, o 20% do tipo que serviu de base para a segunda.</p>
<p>Se por forza maior ou causas alleas ó xulgado non puidese realizarse a poxa no día e hora sinalados, entenderase que se realizará o día seguinte hábil, á mesma hora, exceptuándose os sábados.</p>
<p>Bens que se sacan a poxa:</p>
<p>1. Predio número un. Casa, sita no lugar da Toxa, da parroquia e concello de Pontecesures, que ocupa a superficie de 48 metros cadrados, dunha planta e en estado ruinoso, cun terreo unido destinado a horta e outros usos, que mide a superficie de tres áreas e cincuenta centiáreas. Limita o conxunto, ó norte ou esquerda, entrando, os herdeiros de Avelino Eitor, muro no medio; ó sur ou dereita, entrando, os herdeiros de Manuela Méndez; ó leste ou costas, os herdeiros de Francisco Ferreira, e ó oeste ou fronte, camiño de carro.</p>
<p>Tal e como se describe, non figura inscrita no Rexistro da Propiedade.</p>
<p>Taxada para efectos de poxa na cantidade de 4.875.000 pesetas.</p>
<p>Estando os debedores en ignorado paradoiro, este edicto serviralles de notificación.</p>
<p>Padrón, 25 de abril de 2000.</p>
<p>O secretario</p>
<p>Rubricado</p>

