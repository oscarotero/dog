---
date: '2000-10-27'
id: 12E4A
page: 14
number: 209
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 20 de outubro de 2000, da Dirección Xeral de Industria, pola que
  se autoriza administrativamente e se aproba o proxecto de execución da liña
  aérea de transporte de enerxía eléctrica a 220 kV Mesón/Sabón-A Grela, no
  termo municipal da Coruña. (Expediente 92/2000).
range: Resolución
url: 'https://www.xunta.gal/dog/Publicados/2000/20001027/Anuncio12E4A_gl.html'
---
<p>Examinado o expediente instruído a pedimento da empresa Unión Fenosa Distribución, S.A., con domicilio para efectos de notificación en avda. de Arteixo 171; 15007 A Coruña, resultan os seguintes</p>
<p>Antecedentes de feito.</p>
<p>Primeiro.-Con data 31 de marzo de 2000 a citada empresa solicita a autorización administrativa, aprobación do proxecto de execución e a declaración de utilidade pública da citada instalación; presentando o preceptivo proxecto de instalacións a que fan referencia os artigos 8 e 12 do Decreto 2617/1966, do 20 de outubro, sobre autorización de instalacións eléctricas e a relación concreta e individualizada de bens e dereitos afectados pola instalación que determina o artigo 53 da Lei 54/1997, do 27 de novembro, do sector eléctrico.</p>
<p>As características técnicas básicas da instalación son as seguintes:</p>
<p>Substitución do apoio nº 332 e do van correspondente ata o pórtico subestación da liña de alta tensión a 220 kV Mesón/Sabón-A Grela, instalándose un novo apoio metálico de celosía para paso aéreo a subterráneo da liña Mesón-A Grela, que vén de Belesar (expediente 8815) e da liña Sabón-A Grela, que vén de Portodemouros (expediente 15939) e dobre circuíto subterráneo, baixo tubo e conductor R.H.E. 127/220 kV de 1.200 mm Al, de 350 m de lonxitude, con orixe no citado apoio e final na nova subestación da Grela.</p>
<p>Segundo.-A Delegación Provincial da Consellería de Industria e Comercio da Coruña someteu o citado proxecto de instalacións, xunto coa relación de bens e dereitos afectados, a trámite de información pública mediante Resolución do 14 de abril de 2000, publicada no DOG do 15 de maio, BOP da Coruña do 6 de maio e o xornal La Voz de Galicia do 28 de maio, no taboleiro de anuncios do Concello da Coruña e na Delegación Provincial da Coruña; así mesmo, a Delegación Provincial notificou individualmente a mencionada solicitude ós interesados que figuran na dita relación.</p>
<p>Terceiro.-Durante o período en que se someteu a trámite de información pública non se recibiron alegacións.</p>
<p>Cuarto.-O 6 de setembro a empresa promotora desiste da solicitude da declaración de utilidade pública da citada instalación, dado que chegou a un acordo amigable cos titulares dos predios afectados pola expropiación.</p>
<p>Quinto.-A solicitude obxecto deste expediente recibiu o informe favorable da Delegación Provincial da Coruña.</p>
<p>Fundamentos de Dereito.</p>
<p>Primeiro.-A Dirección Xeral de Industria é a competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 21 de xuño, en relación co Decreto 2617/1966, do 20 de outubro, sobre auto</p>
<p>rización de instalacións eléctricas, e a Lei 54/1997, do 27 de novembro, do sector eléctrico.</p>
<p>Segundo.-O proxecto cumpre o disposto no Decreto 3151/1968, do 28 de novembro, polo que se aproba o Regulamento de liñas eléctricas de alta tensión e, en concreto, nos seus artigos 5 e 6.</p>
<p>Terceiro.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo co que antecede e no exercicio das competencias que lle atribúen os artigos 11 e 14 do Decreto 2617/1966,</p>
<p>RESOLVE:</p>
<p>1. Autoriza-la liña aérea de transporte de enerxía eléctrica a 220 kV Mesón/Sabón-A Grela, no termo municipal da Coruña.</p>
<p>2. Aproba-lo proxecto de execución da instalación eléctrica que se cita.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de os interesados poderen interpoñer calquera outro recurso que estimen pertinente.</p>
<p>Santiago de Compostela, 20 de outubro de 2000.</p>
<p>Ramón Ordás Badía</p>
<p>Director xeral de Industria</p>

