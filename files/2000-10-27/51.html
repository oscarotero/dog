---
date: '2000-10-27'
id: 12E8E
page: 14
number: 209
agency: CONCELLO DE FERROL
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2000/20001027/Anuncio12E8E_gl.html'
---
<p>O Concello Pleno, en sesión que tivo lugar o día 31 de agosto de 2000, aprobou definitivamente o proxecto de urbanización da rúa de nova apertura e da rúa Río Xubia entre Retorta e rùa de nova apertura e é ó teor do acordo o seguinte:</p>
<p>O Concello Pleno, en sesión que tivo lugar o 27 de abril de 2000 aprobou inicialmente o proxecto de urbanización da rúa de nova apertura e da rúa Río Xubia entre Retorta e rúa de nova apertura, presentado por Construcciones Pinfor, S.C. e Promociones y Construcciones A. Fdez. Sande, S.L., que foi publicado no DOG número 119 do 20 de xuño de 2000 e no diario La Voz de Galicia do 25 de maio de 2000 e exposto no taboleiro de edictos do concello desde o 22 de maio ata o 10 de agosto do presente ano. Durante o período de exposición pública non se presentaron alegacións segundo consta no certificado do rexistro xeral.Visto o escrito presentado polos técnicos redactores do citado proxecto no que cumpren as condicións contidas no informe do enxeñeiro municipal e do arquitecto municipal da Xerencia de Urbanismo achegando plano que dá cumprimento á normativa de accesibilidade, a Comisión Informativa de Urbanismo e Infraestructuras en sesión do 10 de agosto de 2000, en votación ordinaria e por </p>
<p>unanimidade, estimou oportuno propoñerlle ó Pleno da Corporación a adop</p>
<p>ción dos seguintes acordos. Primeiro.-Aprobar definitivamente o proxecto de urbanización da rúa de nova apertura e da rúa Río Xubia entre Retorta e rúa de nova apertura. Segundo.-Publica-lo presente acordo en cumprimento do preceptuado no art. 141.4º do regulamento de planeamento.</p>
<p>O que se fai público e pódese interpoñer contra a mencionada aprobación recurso potestativo de reposición ante o órgano que dictou a presente resolución dentro do prazo dun mes contado a partir da súa publicación no DOG, de conformidade co disposto nos arts. 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, na súa redacción dada pola lei; sen prexuízo da posibilidade de interpoñer directamente recurso contencioso-administrativo ante o Xulgado do Contencioso-Administrativo no prazo de dous meses contados desde o día seguinte ó da publicación do presente edicto no DOG e na forma prevista no art. 45 da Lei 29/1998, do 13 de xullo, reguladora da xurisdicción contencioso-administrativa (BOE do 14 de xullo).</p>
<p>Ferrol, 15 de setembro de 2000.</p>
<p>O alcalde</p>
<p>Rubricado</p>

