---
date: '2014-07-08'
id: G0210-170614-0001
page: 30567
number: 128
agency: 'Cámara Oficial de Comercio, Industria e Navegación de Vigo'
section: VI. Anuncios. c) Outros anuncios.
title: >-
  ANUNCIO do 10 de xuño de 2014 polo que se convocan axudas a pemes dentro do
  Programa de accións complementarias de iniciación no período 2007-2013.
range: Anuncio
url: >-
  https://www.xunta.gal/dog/Publicados/2014/20140708/AnuncioG0210-170614-0001_gl.html
---
<p>O Consello Superior de Cámaras de Comercio, Industria e Navegación de España, xunto coas cámaras de comercio de Galicia poñen en marcha o Programa de accións complementarias de iniciación cofinanciado polo Fondo Europeo de Desenvolvemento Rexional (Feder) e polas cámaras de comercio, no marco do Programa operativo de Galicia no período 2007-2013.</p>
    <p>Este programa persegue servir de apoio á internacionalización, axudar a mellorar a competitividade e o fortalecemento empresarial.</p>
    <p>Dentro das accións complementarias inclúense aquelas accións consistentes en encontros de cooperación empresarial, proxectos especiais de interese para as pemes e foros de pemes potencialmente exportadoras e/ou exportadoras que se adecuen ao obxecto de contribuír á internacionalización das pemes españolas.</p>
    <p>O prazo para a presentación de solicitudes será o específico que se indique na convocatoria de cada acción concreta que se desenvolva con cargo ao período de programación Feder 2007-2013 e que será publicada nas webs das cámaras de comercio de Galicia nos enderezos que figuran ao final da presente convocatoria.</p>
    <p>O texto completo desta convocatoria está á disposición das empresas na sede das secretarías técnicas das cámaras de comercio da Coruña, Ferrol, Lugo, Ourense, Pontevedra, Santiago de Compostela, Tui, Vigo e Vilagarcía de Arousa. Ademais, pode consultarse a través das webs das devanditas cámaras nos seguintes enderezos:</p>
    <p>www.camaracoruna.com; www.camaraferrol.org; www.camaralugo.com;</p>
    <p>www.camaraourense.com; www.camarapontevedra.com;</p>
    <p>www.camaracompostela.com; www.camaratui.com;</p>
    <p>www.camaravigo.com; www.camaravilagarcia.com.</p>
    <p>Vigo, 10 de xuño de 2014</p>
    <footer><p>Manuel Fernández Pool<br>Secretario xeral accidental Cámara de Comercio de Vigo</p></footer>

