---
date: '2022-10-26'
id: G0533-191022-0001
page: 56489
number: 204
agency: Consellería de Infraestruturas e Mobilidade
section: III. Outras disposicións.
title: >-
  RESOLUCIÓN do 18 de outubro de 2022 pola que se dá publicidade dunha encomenda
  de xestión de carácter técnico á Axencia Galega de Infraestruturas en relación
  con diversas actuacións referidas á obra de adaptación da rúa Rodríguez de
  Viguri para a localización dunha paraxe de intercambio modal na cidade
  administrativa de San Caetano.
range: Resolución
url: >-
  https://www.xunta.gal/dog/Publicados/2022/20221026/AnuncioG0533-191022-0001_gl.html
---
<p>De conformidade cos artigos 8 e 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión de carácter técnico da Consellería de Infraestruturas e Mobilidade á Axencia Galega de Infraestruturas en relación con diversas actuacións referidas á obra de adaptación da rúa Rodríguez de Viguri para a localización dunha parada de intercambio modal na cidade administrativa de San Caetano, que ten as seguintes características:</p>
    <p>1. Obxecto: esta encomenda terá por obxecto a realización, respecto da obra referida, das seguintes actuacións:</p>
    <p>• A dirección e execución do servizo de redacción do proxecto relativo á actuación referida.</p>
    <p> • A elaboración, de ser o caso, de acordo co establecido no artigo 235 da Lei 9/2017, do 8 de novembro, de contratos do sector público, do informe de supervisión do referido proxecto, así como a realización, de acordo co establecido no artigo 236 da Lei 9/2017, do 8 de novembro, de contratos do sector público, da acta de implantación do referido proxecto.</p>
    <p> • A elaboración dos documentos de carácter técnico que, en relación co procedemento de adxudicación do contrato de obra e, de ser o caso, dos contratos de servizo complementarios relativos a esta actuación, solicite o órgano encomendante.</p>
    <p> • A dirección de execución da obra e, de ser o caso, dos servizos complementarios obxecto do referido contrato.</p>
    <p> – Os correspondentes documentos serán emitidos por persoal técnico cualificado da AXI.</p>
    <p>2. Natureza e alcance da xestión encomendada: esta encomenda ten natureza intersubxectiva ao seren a Consellería de Infraestruturas e Mobilidade e a AXI órganos pertencentes á mesma consellería con personalidade xurídica propia.</p>
    <p>3. Prazo de vixencia: a presente encomenda estará vinculada á execución do contrato das obras referenciadas e, en todo caso, rematará antes do 31 de decembro de 2023.</p>
    <p>4. Supostos de finalización anticipada: por incumprimento total ou parcial dalgunha das partes ou por mutuo acordo.</p>
    <p>5. Taxas: a encomenda non liquidará ningunha taxa a favor da AXI en concepto de custo polos servizos que preste no seu desenvolvemento.</p>
    <p>Santiago de Compostela, 18 de outubro de 2022</p>
    <footer><p>A conselleira de Infraestruturas e Mobilidade<br>P.D. (Orde do 7.9.2017; DOG núm. 179, do 20 de setembro)<br>Joaquín Macho Canales<br>Secretario xeral técnico da Consellería de Infraestruturas e Mobilidade</p></footer>

