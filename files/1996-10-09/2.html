---
date: '1996-10-09'
id: A75E
page: 8
number: 198
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 26 de setembro de 1996, da Dirección Xeral de Universidades e
  Investigación, pola que se adxudican as axudas para o establecemento de
  convenios de colaboración con institucións públicas e privadas sen fins de
  lucro para a realización de programas de investigación convocados por Orde do
  26 de abril de 1996 (DOG do 10 de maio).
range: Resolución
url: 'https://www.xunta.gal/dog/Publicados/1996/19961009/AnuncioA75E_gl.html'
---
<p>Por Orde do 26 de abril de 1996 (DOG do 10 de maio), convócanse e aprobánse as bases que rexerán a convocatoria de axudas para o establecemento de convenios de colaboración con institucións públicas e privadas sen fin de lucro para a realización de programas de investigación.</p>
<p>Na súa virtude, de acordo co establecido nas bases da convocatoria e atendendo á proposta elaborada pola Comisión de Selección de Política Científica creada polo Decreto 160/1991, do 16 de maio (DOG do 28 de maio) e orde da Consellería de Educación</p>
<p>e Ordenación Universitaria do 27 de xullo de 1994 (DOG do 10 de agosto), esta dirección xeral,</p>
<p>RESOLVE:</p>
<p>Primeiro.-Concede-las axudas que a continuación se relacionan e para a finalidade que se indica en cada caso:</p>
<p>-Servicio Galego de Saúde (Sergas). Programa: bolsas de investigación no ámbito da atención especializada. Contía da axuda: 5.000.000 de ptas.</p>
<p>-Universidade de Santiago de Compostela. Programa: bolsas postdoutorais. Contía da axuda: 15.000.000 de ptas.</p>
<p>-Universidade da Coruña. Programa: bolsas postdoutorais. Contía da axuda: 10.000.000 de ptas.</p>
<p>-Univesidade de Vigo. Programa: axudas complementarias para proxectos de investigación financiados parcialmente en convocatorias internacionais e nacionais. Contía da axuda: 15.000.000 de ptas.</p>
<p>-Universidade de Vigo. Programa: bolsas postduotorais. Contía da axuda: 2.000.000 de ptas.</p>
<p>-Asociación para o Fomento da Investigación Cerámica en Galicia (Aficega). Programa: bolsas para colaborar nos proxectos de investigación en temas de cerámica. Contía da axuda: 1.500.000 ptas.</p>
<p>-Asociación Nacional de Fabricantes de Conservas de Pescados e Mariscos (Anfaco). Programa: bolsas para colaborar en proxectos de investigación relacionados coa industria conserveira. Contía da axuda: 1.500.000 ptas.</p>
<p>Segundo.-De acordo co disposto no artigo 5 da orde de convocatoria, as axudas formalizaranse nun convenio específico que se subscribirá entre a Consellería de Educación e Ordenación Universitaria e cada unha das institucións beneficiarias.</p>
<p>Terceiro.-Unha vez rematado o curso 1996/1997 e no prazo máximo de dous meses, as institucións beneficiarias deberán remitirlle á Dirección Xeral de Universidades e Investigación unha memoria na que se detalle o investimento das axudas concedidas.</p>
<p>Cuarto.-A inobservancia por parte dos beneficiarios de calquera das bases establecidas na orde de convocatoria do 26 de abril de 1996, suporá a perda do dereito a percibi-la subvención correspondente.</p>
<p>Quinto.-Contra a presente resolución os interesados poderán interpoñer recurso ordinario ante o conselleiro de Educación e Ordenación Universitaria no prazo dun mes contado a partir do día seguinte ó da publicación da presente resolución</p>
<p>no DOG, de acordo co disposto nos artigos 114 e seguintes da Lei 30/1992, de réxime xurídico das administracións públicas e do procedemento administrativo común.</p>
<p>Disposición derradeira</p>
<p>A presente resolución entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 26 de setembro de 1996.</p>
<p>José Manuel Touriñán López</p>
<p>Director xeral de Universidades e Investigación</p>
<p>6164</p>

