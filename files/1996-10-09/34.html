---
date: '1996-10-09'
id: A7E6
page: 8
number: 198
agency: CONCELLO DE VIGO
section: VI. ANUNCIOS
title: 'Exposición pública do estudio de detalle na rúa Frián, en Teis (3899/411).'
range: Exposición
url: 'https://www.xunta.gal/dog/Publicados/1996/19961009/AnuncioA7E6_gl.html'
---
<p>O Pleno deste Concello, en sesión do 12 de setembro de 1996, adoptou o seguinte acordo:</p>
<p>Primeiro.-Aprobar inicialmente o estudio de detalle na rúa Frián (Teis) formulado por Fernando Rodríguez Otero e demais propietarios do ámbito e redactado polos arquitectos Castro e Alonso, con visados do COAG con datas 29-12-1995, 22-3-1996 e 23-4-1996, e a delimitación dunha unidade de execución referida ó mesmo ámbito, para o que se fixa como sistema de actuación o de compensación, consonte cos informes do expediente administrativo municipal número 3899/411.</p>
<p>Segundo.-Somete-lo expediente a exposición pública durante o prazo de quince días mediante a publicación de anuncios no DOG, BOP, taboleiro oficial de edictos da Casa do Concello e nun xornal dos de maior circulación da provincia, con notificación persoal ós propietarios do ámbito.</p>
<p>Terceiro.-Sinalar como área afectada pola suspensión de licencias de parcelación, edificación e demolición a abranguida polo seu ámbito e cos segintes límites: norte, rúa Frián; sur, edificio Fenosa; leste, zona verde; e oeste, rúa Frián.</p>
<p>O que se fai público para xeral coñecemento, coa indicación de que a documentación está ó dispor dos interesados na oficina municipal de información (planta baixa da Casa do Concello) para exame e alegacións.</p>
<p>Vigo, 23 de setembro de 1996.</p>
<p>Manuel Pérez Álvarez</p>
<p>Alcalde</p>
<p>9606710</p>

