---
date: '2016-01-14'
id: C3K1-040116-0001
page: 1383
number: 8
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 15 de decembro de 2015, da Xefatura Territorial de Lugo, pola que se
  notifica a resolución do expediente sancionador 2015120AL-LU, por infraccións
  en materia sanitaria.
range: Cédula
url: >-
  https://www.xunta.gal/dog/Publicados/2016/20160114/AnuncioC3K1-040116-0001_gl.html
---
<p>Con data do 24 de novembro de 2015, a xefa territorial da Consellería de Sanidade de Lugo ditou resolución do expediente sancionador 2015120AL-LU, incoado na Xefatura Territorial da Consellería de Sanidade de Lugo a Jorge Luis González Ordóñez, titular do establecemento Restaurante La Caracola, sito na rúa Emilia Pardo Bazán, 12, de Foz. </p>
    <p>Intentada a notificación da resolución segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, e non sendo posible a súa práctica, por medio desta cédula, e ao abeiro do disposto no número 5 do referido artigo, notifícaselle a Jorge Luis González Ordóñez o contido da citada resolución, que figura como anexo para que poida ter coñecemento del.</p>
    <p>Así mesmo, fáiselle saber o dereito que o asiste para interpoñer recurso de alzada, ante o conselleiro de Sanidade, no prazo dun mes contado desde o día seguinte ao da publicación desta cédula, segundo establece o artigo 115 da Lei 30/1992, do 26 de novembro, lembrándolle o seu dereito a consultar o expediente, depositado nas dependencias desta xefatura, sita na rúa Montevideo, 9, Lugo, e a obter, de ser o caso, copia del, segundo o previsto na letra a) do artigo 35 da Lei 30/1992, do 26 de novembro. </p>
    <p>En caso de conformidade co contido desta resolución, o aboamento voluntario da sanción poderá facerse no seguinte prazo: 1) as notificadas entre os días 1 e 15 de cada mes, desde a data da notificación ata o día 20 do mes posterior ou, se este non for hábil, ata o inmediato día hábil seguinte; 2) as notificadas entre os días 16 e último de cada mes, desde a data da notificación ata o día 5 do segundo mes posterior ou, se este non for hábil, ata o inmediato día hábil seguinte. Todo isto mediante o ingreso que poderá efectuar en calquera oficina de Abanca; en BBVA, transacción 1316, NIF S1511001H, ou en Santander, empregando os impresos normalizados que lle facilitarán nas dependencias desta xefatura territorial. O pagamento voluntario porá fin ao expediente; de non facelo así, procederase ao seu cobramento pola vía de constrinximento. </p>
    <p>Esta cédula expídese para que conste e lle sirva de notificación ao interesado, en cumprimento do disposto no artigo 59.5 da xa citada Lei 30/1992, do 26 de novembro. Así mesmo, faise constar que a eficacia da notificación quedará supeditada á súa publicación no taboleiro de edictos único (TEU) do Boletín Oficial del Estado (BOE). </p>
    <p>Lugo, 15 de decembro de 2015</p>
    <footer><p>Patricia Daporta Padín<br>Xefa territorial de Lugo</p></footer>
    <h2>ANEXO</h2>
    <p>Número expediente: 2015120AL-LU.</p>
    <p>Interesado: Jorge Luis González Ordóñez, titular do establecemento Restaurante La Caracola.</p>
    <p>NIF: X4644226C.</p>
    <p>Último enderezo coñecido: rúa Emilia Pardo Bazán, 12, 27780 Foz.</p>
    <p>Feitos imputados: infracción da lexislación aplicable en materia sanitaria. </p>
    <p>Artigos infrinxidos: </p>
    <p>– Artigos 5.1 e 5.4 do Regulamento (CE) nº 852/2004 do Parlamento Europeo e do Consello, do 29 de abril de 2004, relativo á hixiene dos produtos alimenticios (DOUE núm. 139, do 30 de abril). </p>
    <p>– Artigos 10.1 e 10.2 do Real decreto 3484/2000, de 29 de decembro, polo que se establecen as normas de hixiene para a elaboración, distribución e comercio de comidas preparadas (BOE núm. 11, do 12 de xaneiro de 2001).</p>
    <p>– Artigo 51.1, parágrafo 10º, da Lei 17/2011, do 5 de xullo, de seguridade alimentaria e nutrición (BOE núm. 160, do 6 de xullo).</p>
    <p>Tipificación: leve.</p>
    <p>Sanción imposta: setecentos euros (700,00 €).</p>

