---
date: '2003-06-24'
id: '148E2'
page: 8
number: 121
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 4 de xuño de 2003 pola que se nomea profesora titular de escola
  universitaria da área de coñecemento de historia e institucións económicas, do
  departamento de Fundamentos da Análise Económica e Historia e Institucións
  Económicas, a María Teresa Fernández Vázquez (praza 119/2001).
range: Resolución
url: 'https://www.xunta.gal/dog/Publicados/2003/20030624/Anuncio148E2_gl.html'
---
<p>Consonte coa proposta formulada pola comisión constituída para xulga-lo concurso convocado por resolución desta universidade do 20 de novembro de 2001 (BOE do 11 de decembro), para a provisión dunha praza de profesor titular de escola universitaria da área de coñecemento de historia e institucións económicas, do departamento de Fundamentos da Análise Económica e Historia e Institucións Económicas, a prol de María Teresa Fernández Vázquez, con documento nacional de identidade número 76566888-A, e cumprindo a interesada os requisitos do punto 2º do artigo 5 do Real decreto 1888/1984, do 26 de setembro,</p>
<p>Este rectorado, en uso das atribucións conferidas polo artigo 42 da Lei 11/1983, do 25 de agosto, de reforma universitaria, e demais disposicións que a desenvolven, resolveu nomear a María Teresa Fernández Vázquez profesora titular de escola universitaria da área de coñecemento de historia e institucións económicas, do departamento de Fundamentos da Análise Económica e Historia e Institucións Económicas.</p>
<p>Este nomeamento producirá plenos efectos a partir da correspondente toma de posesión pola interesada, que deberá efectuarse no prazo máximo dun mes, contado desde o día seguinte ó da publicación desta resolución no Boletín Oficial del Estado.</p>
<p>Contra esta resolución, que esgota a vía administrativa, poderase interpoñer recurso ante a xurisdicción contencioso-administrativa, no prazo de dous meses contados a partir do día seguinte ó da súa publicación no Boletín Oficial del Estado, de conformidade co disposto na Lei 29/1998, do 13 de xullo, reguladora da xurisdicción contencioso-administrativa.</p>
<p>Non obstante, os interesados poderán optar por interpor contra esta resolución recurso de reposición, no prazo dun mes contado a partir do día seguinte ó da súa publicación no Boletín Oficial del Estado perante o mesmo órgano que a dictou. Neste caso non caberá interpo-lo recurso contencioso-administrativo antes citado mentres non recaia resolución expresa ou presunta do recurso de reposición, de acordo co disposto na Lei 4/1999, do 13 de xaneiro,</p>
<p>modificadora da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vigo, 4 de xuño de 2003.</p>
<p>Domingo Docampo Amoedo</p>
<p>Rector da Universidade de Vigo</p>

