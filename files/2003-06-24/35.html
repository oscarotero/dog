---
date: '2003-06-24'
id: '14922'
page: 8
number: 121
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 14 de maio de 2003, da Dirección Xeral de Calidade e Avaliación
  Ambiental, pola que se fai público o Acordo do 28 de febreiro de 2003 sobre a
  necesidade de avaliación de impacto ambiental da instalación dun centro de
  xestión de chatarras e baterías, no concello de Teo (A Coruña), promovido por
  Gago Hierros y Metales, S.L. (Clave 2003/0002).
range: Resolución
url: 'https://www.xunta.gal/dog/Publicados/2003/20030624/Anuncio14922_gl.html'
---
<p>O Real decreto lexislativo 1302/1986, de 28 de xuño, de avaliación de impacto ambiental, modificado pola Ley 6/2001, do 8 de maio, establece que os proxectos, públicos ou privados, consistentes na realización das obras, instalacións ou de calquera outra actividade comprendida no anexo II deste real decreto lexislativo, só deberán someterse a unha avaliación de impacto ambiental na forma prevista nesta disposición, cando así o decida o órgano ambiental en cada caso. A decisión que deberá ser motivada e pública axustarase ós criterios establecidos no anexo III.</p>
<p>O centro obxecto desta resolución tipifícase na categoría de proxectos do anexo II da Lei 6/2001, grupo 9, outros proxectos; letra d) Instalacións de almacenamento de chatarra, incluídos vehículos desbotados e instalacións de desmantelamento.</p>
<p>A Subdirección Xeral de Calidade Ambiental da Dirección Xeral de Calidade e Avaliación Ambiental, de acordo co establecido no artigo 2.3º do Real decreto lexislativo 1302/1986, segundo a redacción dada na Lei 6/2001, do 8 de maio, remitiu á Sub</p>
<p>dirección Xeral de Avaliación Ambiental, con data 22 de xaneiro de 2003, a documentación do expediente, entre a que se atopa o proxecto titulado Informe técnico descritivo de instalacións existentes destinadas a recollida, clasificación e preparación para transporte de chatarra, baterías e aceites de producción propia. Outubro 2002, co obxecto de determina-la necesidade do seu sometemento ó procedemento de avaliación de impacto ambiental.</p>
<p>A actividade desenvólvese nas instalacións situadas no lugar de Montouto, parroquia de Cacheiras, no concello de Teo (A Coruña), e consiste na recollida, transporte, procesado e almacenamento de chatarras obsoletas, para seren vendidas a empresas para o seu posterior tratamento en centros específicos ou utilización. O procesado basicamente componse das seguintes operacións: pesaxe, descarga, clasificación, selección, desmantelamento, prensado e transporte a xestor autorizado. Por outra parte, a empresa dedícase á recollida e almacenamento de baterías usadas, sen existir a penas manipulación, dado que unha vez en poder desta, acumúlanse en lugar reservado para tal efecto ata o momento de seren entregadas a xestor autorizado. Así mesmo, xestiónanse os aceites xerados polas propias máquinas da empresa e pola recollida de chatarras férricas, e consiste no seu almacenamento ata recollida por empresa autorizada.</p>
<p>Considerando os criterios do anexo III da Lei 6/2001 e as seguintes características do proxecto:</p>
<p>-Non se producirán cambios na topografía, uso do solo e cambios en masas de auga no localización do centro durante a fase de construcción, debido a que xa levan tempo desenvolvendo a súa actividade.</p>
<p>-Non existirá risco de accidente que poida afectar á saúde humana ou ambiental na fase de construcción pola mesma razón mencionada con anterioridade.</p>
<p>-Non se eliminan residuos, tan só se manipulan e clasifican (actividades de valorización), non someténdoos a ningún tratamento químico ou biolóxico.</p>
<p>-No centro non se levarán a cabo traballos de incineración nin combustión, polo que non emitirán contaminantes perigosos, tóxicos ou nocivos á atmosfera.</p>
<p>-Está localizado nunha parcela situada nunha zona de carácter industrial posuíndo a cualificación urbanística de solo apto para urbanizar industrial.</p>
<p>-As instalacións non afectan a zonas incluídas na proposta galega de Rede Natura 2000.</p>
<p>Non se deduce a posible existencia de impactos ambientais significativos que aconsellen somete-lo proxecto ó procedemento de avaliación de impacto ambiental.</p>
<p>Polo tanto, en virtude do artigo 1.2º da lei precitada, e tendo en conta o exposto anteriormente, a Dirección Xeral de Calidade e Avaliación Ambiental considera que non é necesario someter ó pro</p>
<p>cedemento de avaliación de impacto ambiental o proxecto da presente resolución.</p>
<p>Non obstante, esta dirección xeral considera que se deben ter en conta os seguintes aspectos ambientais, ademais das normas xerais de protección establecidas na documentación presentada e doutros requisitos legais esixidos na normativa vixente, para os efectos de evitar posibles impactos ambientais:</p>
<p>1. Toda a instalación deberá dispoñer dun valado perimetral de altura suficiente con elementos que diminúan ou minimicen o impacto visual, consistente nunha pantalla perimetral de carácter vexetal (preferiblemente con especies perennes e de crecemento rápido), para garantir con iso a harmonía co uso dominante primario do solo, sempre e cando non se demostre a inviabilidade desta actuación.</p>
<p>2. As augas de escorrentia que discorran polo interior das instalacións e as augas procedentes da limpeza das instalacións, serán conducidas mediante canalizacións apropiadas e tratadas, adecuadamente, antes da súa vertedura.</p>
<p>3. A vertedura directa ou indirecta de augas e productos residuais susceptibles de contamina-las augas continentais ou calquera outro elemento do dominio público hidráulico deberá contar coa previa autorización administrativa, de acordo co sinalado no artigo 100 do texto refundido da Lei de augas (Real decreto lexislativo 1/2001, do 20 de xullo, polo que se aproba o texto refundido da Lei de augas).</p>
<p>4. As zonas de aprovisionamento de materiais para a súa posterior xestión, levaranse a cabo de forma que os materiais non se vexan afectados polos arrastres ocasionados polas chuvias. As ditas zonas realizaranse sobre superficies planas previamente drenadas de forma que se eviten anegamentos e serán acondicionados sobre solos de formigón impermeabilizadas, que dispoñerán, en todo caso, de aneis perimetrais de recollida de lixiviados para a súa adecuada captación e posterior tratamento.</p>
<p>5. O sistema de escorrega, recollida e almacenamento dos restos oleosos impregnados na chatarra, asegurará o seu almacenamento en lugares adecuados para tal efecto para a súa posterior evacuación e tratamento por parte dun xestor autorizado.</p>
<p>6. Os residuos xerados no desenvolvemento da actividade, independentemente de que estean catalogados ou non como residuos perigosos, serán entregados a xestor autorizado. Mentres se encontren no seu poder, os residuos serán almacenados en condicións adecuadas de seguridade e hixiene, evitando en todo momento a mestura das diferentes categorías de residuos perigosos entre si ou destes cos que non teñan tal consideración.</p>
<p>7. No caso de existir calquera tipo de captación de auga deberase contar coa autorización do organismo de bacía correspondente.</p>
<p>8. Co obxecto de evitar niveis indesexables de contaminación acústica, deberanse manter en condicións óptimas os sistemas de escape da maquinaria e vehículos dotados de motor de combustión, así mesmo, serán mantidos en óptimas condicións de</p>
<p>funcionamento os sistemas mecánicos da propia instalación, así como os seus chasis, soportes e demais elementos susceptibles de crear perturbacións sonoras non desexadas. Non se excederán os límites establecidos na Lei 7/1997, do 11 de agosto, de protección contra a contaminación acústica (DOG do 20 de agosto), e, se é o caso, o establecido polo propio concello.</p>
<p>9. As instanlacións deberanse adaptar ós requisitos técnicos establecidos na Real decreto 1383/2002, do 20 de decembro, sobre xestión de vehículos ó final da súa vida útil.</p>
<p>Santiago de Compostela, 14 de maio de 2003.</p>
<p>José Luis Díez Yáñez</p>
<p>Director xeral de Calidade e Avaliación Ambiental</p>

