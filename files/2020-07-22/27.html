---
date: '2020-07-22'
id: G0424-170420-0006
page: 29038
number: 146
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 17 de abril de 2020, da Xefatura Territorial da Coruña, pola que
  se concede a autorización administrativa previa e de construción dunha
  instalación eléctrica no concello de Oleiros (expediente IN407A 2020/40-1).
range: Resolución
url: >-
  https://www.xunta.gal/dog/Publicados/2020/20200722/AnuncioG0424-170420-0006_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Concello de Oleiros.</p>
    <p>Domicilio social: praza de Galicia, 1, 15173 Oleiros.</p>
    <p>Denominación: proxecto de RBTS, LMTS e 2 CT de 400 kVA. </p>
    <p>Situación: polígono SUD-1 Cividas, 15177 Mera, Serantes, Oleiros.</p>
    <p>Características técnicas: </p>
    <p>Liña de media tensión soterrada de 15 kV, con inicio e fin na liña LMTS SAD704 entre os centros 15SJCD e 15SFX8, con entrada e saída nos centros de transformación proxectados, condutor RHZ1 2OL 12/20 kV 3×(1×240 mm2), Al, lonxitude 782 m (ida e volta).</p>
    <p>Dous centros de transformación soterrados compactos en edificio prefabricado (miniSUB con ventilación vertical) sitos na urbanización SUD-1 Cividas, en Mera, Oleiros (A Coruña):</p>
    <p>– CT1 compacto soterrado prefabricado, aceite mineral e relación de transformación 15/0,42 kV, con celas prefabricadas SF6 (2L1P), dúas celas de liña e unha de protección con interruptor-seccionador (24 kV, 400 A, 16 kA) e transformador de 400 kVA.</p>
    <p>– CT2 compacto soterrado prefabricado, aceite mineral e relación de transformación 15/0,42 kV, con celas prefabricadas SF6 (2L1P), dúas celas de liña e unha de protección con interruptor-seccionador (24 kV, 400 A, 16 kA) e transformador de 400 kVA.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, na Lei 5/2017, do 19 de outubro, de fomento da implantación de iniciativas empresariais, e de acordo coa Resolución do 19 de febreiro de 2014 da Dirección Xeral de Enerxía e Minas pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da dita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p> O prazo de vixencia da autorización é dun (1) ano, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>A presente autorización entenderase outorgada, salvo o dereito de propiedade e sen prexuízo de terceiro, e non poderá ser invocada para excluír ou diminuír a responsabilidade civil ou penal en que puidese incorrer o beneficiario no exercicio da actividade ou na explotación da instalación autorizada.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao medio.</p>
    <p>Contra o presente acordo, que non é definitivo en vía administrativa, cabe interpor recurso de alzada ante o conselleiro de Economía, Emprego e Industria no prazo dun (1) mes contado a partir do día seguinte ao da súa notificación ou publicación nos termos establecidos nos artigos 112, 115, 121 e 122 da Lei 39/2015, do 1 de outubro, do procedemento administrativo común das administracións públicas; sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 17 de abril de 2020</p>
    <footer><p>Isidoro Martínez Arca<br>Xefe territorial da Coruña</p></footer>

