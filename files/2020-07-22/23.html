---
date: '2020-07-22'
id: G0532-090620-0008
page: 29032
number: 146
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 5 de xuño de 2020, da Dirección Xeral de Calidade Ambiental e
  Cambio Climático, polo que se somete a información pública o estudo de impacto
  ambiental e a solicitude de modificación substancial da autorización ambiental
  integrada outorgada a Industrias del Tablero, S.A. (Intasa) para a planta de
  produción de taboleiros de fibra de media densidade que se localiza no
  concello de San Sadurniño, A Coruña (expediente 2020-IPPC-M-60).
range: Anuncio
url: >-
  https://www.xunta.gal/dog/Publicados/2020/20200722/AnuncioG0532-090620-0008_gl.html
---
<p>Para os efectos previstos no artigo 29 de la Lei 5/2017, do 19 de outubro, de fomento da implantación de iniciativas empresariais de Galicia (BOE núm. 273, do 10 de novembro), faise público que por espazo de trinta (30) días hábiles, contados a partir do día seguinte ao da publicación deste anuncio no <em>Diario Oficial de Galicia, </em>quedarán expostos os documento titulados:</p>
    <p>– Revisión do estudo de impacto ambiental ordinario referido a: incremento no caudal máximo de vertedura autorizado das augas residuais industriais nas instalacións de Intasa en San Sadurniño.</p>
    <p>– Revisión da modificación substancial da autorización ambiental integrada de Intasa referido a: incremento do caudal de vertedura das augas residuais industriais nas instalacións de San Sadurniño.</p>
    <p>Para que calquera interesado poida consultalos e, se for o caso, formular no citado prazo as alegacións, suxestións ou observacións que considere oportunas, os documentos estarán á disposición dos administrados, en horario de atención ao público, nas seguintes dependencias:</p>
    <p>Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais poderán acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal→medio ambiente e sostibilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 5 de xuño de 2020</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Clave do expediente: 2020-IPPC-M-60.</p>
    <p>Peticionaria: Industrias del Tablero, S.A. (Intasa).</p>
    <p>CIF: A15104110. </p>
    <p>Domicilio social: A Bidueira, nº 1, San Sadurniño (A Coruña).</p>
    <p>Localización da instalación: A Bidueira, s/n, 15560 San Sadurniño (A Coruña).</p>
    <p>Actividade: produción de taboleiros de fibra de media densidade.</p>
    <p>Descrición da modificación: </p>
    <p>A actuación proxectada consiste na modificación da tecnoloxía empregada no proceso de estrullamento da madeira, aumentando a presión dos parafusos empregados. Como consecuencia, extráese unha maior cantidade de auga que se tratará na estación depuradora de augas industriais.</p>
    <p>Os parafusos estrulladores, que son substituídos por desgaste periodicamente, permiten realizar os cambios no proceso sen reforma ningunha pero si supón un aumento da vertedura de augas residuais.</p>
    <p>Considérase que as augas residuais que se poden xerar coa nova forma de operar no proceso de estrullamento será de 84.220 m3/ano. </p>
    <p>O caudal de deseño da EDARI é de 91.520 m3/ano polo que solicitan este caudal máximo de vertedura, fronte aos actuais 10.140 m3/ano, tendo en conta: </p>
    <p>• Media anual estimada de augas residuais industriais que se poden xerar coas novas regras de operación (84.220 m3/ano).</p>
    <p>• Augas residuais fecais (esta cifra non varía do que está autorizado) (140 m3/ano).</p>
    <p>• Aguas da balsa de lavado de colas 1.000 m3 (estimado).</p>
    <p>• Augas procedentes da limpeza de coxeración 1.000 m3 (estimado).</p>
    <p>• Augas procedentes da limpeza das instalacións 1.000 m3 (estimado).</p>
    <p>• Media anual estimada de augas pluviais procedentes do primeiro lavado de bacía que poden ser tratadas na depuradora coa implantación das novas regras de operación (3.312 m3/ano) (o equivalente a bombear 10 veces todo o volume da balsa grande que é onde se acumula a maior cantidade de sólidos).</p>
    <p>• Estase estudando a posibilidade de tratar as augas de colas das instalacións de Intasa nas Pontes (actualmente estase analizando esta posibilidade) 80-100 m3/ano (estimado).</p>

