---
date: '2003-04-15'
id: DB86
page: 4
number: 74
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 26 de febreiro de 2003, da Dirección Xeral de Industria, Enerxía
  e Minas, pola que se somete a información pública o proxecto de explotación, o
  estudio de impacto ambiental e o plan de restauración do proxecto da canteira
  Marina 241, da provincia de Pontevedra e promovida por Roberto Rodríguez Cea.
range: Resolución
url: 'https://www.xunta.gal/dog/Publicados/2003/20030415/AnuncioDB86_gl.html'
---
<p>O artigo 5.2º do Decreto 442/1990, de avaliación do impacto ambiental para Galicia (DOG número 188, do 25 de setembro), dispón que os estudios de impacto ambiental se someterán ó trámite de información pública, durante trinta días hábiles, mediante anuncio no Diario Oficial de Galicia. Na súa virtude,</p>
<p>RESOLVO:</p>
<p>Someter a información pública, por un prazo de trinta días hábiles, contados a partir da publicación desta resolución, o proxecto de explotación, o estudio de impacto ambiental e o plan de restauración do proxecto da canteira Marina 241, situada en terreos do Concello de Gondomar, provincia de Pontevedra e solicitado por Roberto Rodríguez Cea.</p>
<p>Para os efectos informativos porase á disposición dos administrados que o soliciten un exemplar deste para consulta nas oficinas desta dirección xeral así como nas dependencias da Delegación Provincial da Consellería de Innovación, de Industria e Comercio correspondente e as alegacións formularanse durante o prazo sinalado nas mesmas oficinas.</p>
<p>Santiago de Compostela, 26 de febreiro de 2003.</p>
<p>Ramón Ordás Badía</p>
<p>Director xeral de Industria, Enerxía e Minas</p>

