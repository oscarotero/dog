---
date: '2015-02-19'
id: G0244-130215-0002
page: 6933
number: 34
agency: >-
  Vicepresidencia e Consellería de Presidencia, Administracións Públicas e
  Xustiza
section: I. Disposicións xerais.
title: >-
  ORDE do 10 de febreiro de 2015 pola que se constitúe a Comisión de Docencia e
  Investigación no Instituto de Medicina Legal de Galicia e se nomean os seus
  membros.
range: Orde
url: >-
  https://www.xunta.gal/dog/Publicados/2015/20150219/AnuncioG0244-130215-0002_gl.html
---
<p>De conformidade coa previsión establecida polo artigo 479.4 da Lei orgánica 6/1985, do 1 de xullo, do poder xudicial, o Real decreto 1704/2004, do 16 de xullo, determinou a sede do Instituto de Medicina Legal de Galicia (Imelga), que foi creado e regulado polo Decreto 119/2005, do 6 de maio.</p>
    <p>O citado decreto configura o Imelga como un órgano técnico ao servizo da Administración de xustiza que ten como función auxiliar os xulgados, tribunais, fiscalías e oficinas do Rexistro Civil en materia de medicina forense, e prevé, no seu artigo 10, que, por proposta do seu Consello de Dirección, poderá crearse unha Comisión de Docencia e Investigación, que define como aquel órgano superior de asesoramento en materia de formación, docencia e investigación que terá a súa sede en Santiago de Compostela. Establece, así mesmo, que a presidencia da dita comisión corresponderá a unha persoa que sexa catedrática ou profesora universitaria, e que estará integrada por tres persoas catedráticas ou profesoras universitarias, por tres persoas médicas forenses designadas tras proposta do Consello de Dirección e mais pola persoa que ocupe a dirección do instituto, que serán nomeadas, con excepción deste último membro, por orde da consellería competente por razón da materia por un período de catro anos.</p>
    <p>Por tanto, unha vez realizada a preceptiva proposta de creación e designación de membros polo Consello de Dirección do Imelga, de acordo co disposto no artigo 10 do citado Decreto 119/2005, do 6 de maio, e no exercicio das competencias atribuídas polo Decreto 72/2013, do 25 de abril, que establece a estrutura orgánica da Vicepresidencia e Consellería de Presidencia, Administracións Públicas e Xustiza,</p>
    <h2>DISPOÑO: </h2>
    <p>Artigo 1. Creación</p>
    <p>Constitúese a Comisión de Docencia e Investigación no Instituto de Medicina Legal de Galicia (Imelga). </p>
    <p>Artigo 2. Composición </p>
    <p>A Comisión de Docencia e Investigación estará composta pola presidenta e polos membros que a seguir se designan:</p>
    <p>Presidenta: María Victoria Lareu Huidobro, catedrática da Universidade de Santiago de Compostela.</p>
    <p>Vogais: </p>
    <p>Ana Bermejo Barrera, catedrática da Universidade de Santiago de Compostela.</p>
    <p>Tomás García-Caballero Parada, catedrático da Universidade de Santiago de Compostela.</p>
    <p>José Luis Cascallana Álvarez, médico forense do Imelga.</p>
    <p>Eduardo Costas Costas, médico forense do Imelga.</p>
    <p>Marta Medrano Varela, médica forense do Imelga.</p>
    <p>Beatriz Otero Abadín, directora do Imelga.</p>
    <p>A comisión contará cunha persoa que exerza a secretaría e que será designada pola presidencia de entre os seus membros.</p>
    <p>Artigo 3. Gastos de funcionamento</p>
    <p>A concorrencia ás reunións da Comisión de Docencia e Investigación non xera dereito a indemnización por asistencia, con independencia das restantes indemnizacións que, de ser o caso, correspondan de conformidade co establecido no Decreto 144/2001, do 7 de xuño, sobre indemnizacións por razón de servizo ao persoal destinado na Administración autonómica de Galicia e na restante normativa de aplicación. </p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>. </p>
    <p>Santiago de Compostela, 10 de febreiro de 2015</p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>

