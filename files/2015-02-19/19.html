---
date: '2015-02-19'
id: CA01-050215-0007
page: 7026
number: 34
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 4 de febreiro de 2015, da Dirección Xeral da Función Pública, polo
  que se lle notifica a resolución ditada na solicitude de compatibilidade
  formulada por Roberto Val López.
range: Anuncio
url: >-
  https://www.xunta.gal/dog/Publicados/2015/20150219/AnuncioCA01-050215-0007_gl.html
---
<p>Con data do 23 de decembro de 2014 o director xeral da Función Pública, en uso da competencia delegada pola conselleira de Facenda en virtude da Orde do 8 de xullo de 2013 (DOG nº 136, do 18 de xullo), no seu artigo 3.e) ditou resolución pola que se acepta a desistencia da solicitude de compatibilidade presentada por Roberto Val López.</p>
    <p>Logo de tentar dúas veces a notificación da citada resolución a través do servizo de Correos no enderezo indicado polo interesado para os efectos de notificación, esta non se puido practicar e foron devoltas polo dito servizo, por «non retirado», tras os dous intentos en que consta «ausente de repartición».</p>
    <p>Polo exposto, esta dirección xeral, en cumprimento do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, en virtude do presente anuncio, notifícalle a Roberto Val López a resolución antes referida.</p>
    <p>O interesado pode recoller a notificación da resolución mediante comparecencia nas dependencias da Oficina de Incompatibilidades e Boas Prácticas da Dirección Xeral da Función Pública (Edificio Administrativo San Caetano, s/n, 1-3º, Santiago de Compostela), das 9.00 ás 14.00 horas, no prazo de dez días contados a partir do seguinte ao da publicación deste anuncio no DOG.</p>
    <p>Contra a referida resolución, que pon fin á vía administrativa, poderá interpoñer o interesado recurso de reposición ante a conselleira de Facenda, no prazo dun mes, ou directamente, recurso contencioso-administrativo perante o Xulgado do Contencioso-Administrativo da circunscrición na que teña o seu enderezo ou no de Santiago de Compostela, conforme os artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa, no prazo de dous meses, contados, en ambos os casos, a partir do día seguinte ao da súa comparecencia para recoller a resolución, ou ao do transcurso do prazo previsto no parágrafo anterior sen que o interesado compareza.</p>
    <p>Santiago de Compostela, 4 de febreiro de 2015</p>
    <footer><p>José María Barreiro Díaz<br>Director xeral da Función Pública</p></footer>

