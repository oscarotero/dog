---
date: '2008-07-08'
page: 13
number: 131
agency: CONSELLERÍA DE CULTURA E DEPORTE
section: III. OUTRAS DISPOSICIÓNS
title: >-
  Resolución do 30 de maio de 2008, da Dirección Xeral de Patrimonio Cultural,
  pola que se inscribe a Asociación de Veciños de Santa María de Carballeda no
  Rexistro de Entidades de Promoción do Camiño de Santiago.
range: Resolución
---
<p>Examinada a solicitude de inscrición no Rexistro de Entidades de Promoción do Camiño de Santiago, presentada pola Asociación de veciños de Santa María de Carballeda, con data 26 de maio de 2008.</p>
<p>Visto o Decreto 45/2001, do 1 de febreiro, de refundición da normativa en materia do Camiño de Santiago, modificado en parte polo Decreto 209/2002, do 13 de xuño.</p>
<p>Visto igualmente o informe da Subdirección Xeral de Protección da Cidade e Camiños de Santiago, emitido de acordo co artigo 23 do mencionado decreto, segundo o cal as entidades solicitantes deberán ter como finalidade a recuperación, conservación e promoción dos camiños de Santiago, así como a difusión da cultura derivada deles.</p>
<p>Considerando que segundo o artigo 26 a solicitude foi presentada segundo o modelo que figura no anexo e acompañada da documentación pertinente.</p>
<p>Considerando que a solicitude presentada cumpre as normas establecidas no decreto de referencia.</p>
<p>RESOLVO:</p>
<p>Que a Asociación de Veciños de Santa María de Carballeda quede inscrita no Rexistro de Entidades de Promoción do Camiño de Santiago co número 176.</p>
<p>Santiago de Compostela, 30 de maio de 2008.</p>
<p>Felipe Arias Vilas</p>
<p>Director xeral de Patrimonio Cultural</p>

