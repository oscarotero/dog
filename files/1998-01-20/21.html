---
date: '1998-01-20'
id: 7F7A
page: 495
number: 12
agency: XULGADO DE PRIMEIRA INSTANCIA E INSTRUCCIÓN DE MUROS
section: V. ADMINISTRACIÓN DE XUSTIZA
title: Edicto (181/1996).
range: Edicto
url: 'https://www.xunta.gal/dog/Publicados/1998/19980120/Anuncio7F7A_gl.html'
---
<p>Pedro Afonso Rodríguez, oficial en funcións de secretario do Xulgado de Primeira Instancia e Instrucción de Muros e o seu partido xudicial, certifica que nos autos de xuízo de menor contía nº 181/1996, se dictou sentencia cun encabezamento e decisión do teor literal seguinte:</p>
<p>Sentencia.</p>
<p>En Muros, un de decembro de mil novecentos noventa e sete.</p>
<p>Vistos por Isabel Lago López, xuíza do Xulgado de Primeira Instancia e Instrucción de Muros, os presentes autos de xuízo de menor contía seguidos co nº 181/1996, promovidos polo procurador Ignacio Otero Ramos, en nome e representación de Manuel Lestón Mayo, maior de idade, veciño do concello de Muros, con domicilio en Abelleira, asistido polo letrado Rafael Pardo Padernera, contra a entidade mercantil Explotaciones Marinas, S.A., con domicilio na Coruña, peirao da Palloza, almacén 1-E, en situa</p>
<p>ción procesual de rebeldía, dictou a seguinte sentencia da que é decisión:</p>
<p>Que, estimando integramente a demanda formulada polo procurador Otero Ramos, en nome e representación de Manuel Lestón Mayo, contra Explotaciones Marinas, S.A., en situación de rebeldía, debo declarar e declaro resolto o contrato de compravenda entre o demandante e a demandada respecto á nave industrial Agro da Punta e a concesión administrativa descrita no feito primeiro da demanda, con data do 18 de xullo de 1991, todo con expresa condena en custas á demandada.</p>
<p>Notifíqueselle-la presente resolución ás partes facéndolles saber que, por non ser firme, é susceptible de ser recorrida en apelación no prazo de cinco días para ante a Audiencia Provincial da Coruña.</p>
<p>Notifíqueselle esta resolución ó demandado rebelde na forma prevista no artigo 283 da Lei de axuizamento civil, se a parte demandante non solicita a súa notificación persoal no prazo de cinco días.</p>
<p>Así, por esta miña sentencia, pronúncioa, mándoa e asínoa.</p>
<p>E para que así conste, para a súa inserción no DOG e no taboleiro de anuncios deste xulgado para que lle sirva de notificación ó demandado, compañía Explotaciones Marinas, S.A., declarada en rebeldía, expido, selo e asino o presente edicto en Muros o 12 de decembro de 1997.</p>
<p>O oficial en funcións de secretario</p>
<p>Rubricado</p>

