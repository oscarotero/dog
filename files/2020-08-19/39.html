---
date: '2020-08-19'
id: C141-040820-0001
page: 33017
number: 167
agency: Portos de Galicia
section: VI. Anuncios. a) Administración autonómica.
title: >-
  CÉDULA do 3 de agosto de 2020 pola que se notifica e se fai pública a
  resolución do procedemento para a declaración de abandono das embarcacións Río
  Landro e Río Sor, varadas no porto de Viveiro.
range: Cédula
url: >-
  https://www.xunta.gal/dog/Publicados/2020/20200819/AnuncioC141-040820-0001_gl.html
---
<p>De conformidade co disposto nos artigos 44, 45 e 46 da Lei 39/2015 (BOE núm. 236, do 2 de outubro), do procedemento administrativo común das administracións públicas, e por motivos de interese público que o fan aconsellable, faise pública, mediante a publicación no Boletín Oficial del Estado, a resolución emitida pola Presidencia de Portos de Galicia o 21 de xullo de 2020 que declara en situación de abandono as embarcacións <em>Río Landro</em>, con folio 7ª-LU-2-103, e <em>Río Sor</em>, con folio 7ª-LU-2-4-03, varadas no porto de Viveiro, cuxa propietaria, segundo os datos do Rexistro Marítimo Español, é a Asociación para a Promoción do Deporte e Turismo Náutico na Provincia de Lugo da cal se descoñece o seu domicilio actual.</p>
    <p>Así mesmo, este anuncio publicarase no Diario Oficial de Galicia, ben que a eficacia do acto notificado quedará supeditada á súa publicación no Boletín Oficial del Estado.</p>
    <p>A resolución emítese por se encontraren as embarcacións varadas sen actividade e nun claro estado de abandono desde hai uns dez (10) anos no porto de Viveiro, con base no establecido no artigo 128 da Lei 6/2017, do 12 de decembro (DOG núm. 236, do 14 de decembro), de portos de Galicia, e unha vez que non existe constancia da presentación de alegacións contra o acordo de iniciación do procedemento.</p>
    <p>De acordo coa normativa que se cita, e a través dos medios previstos na Lei 5/2011 (DOG núm. 203, do 24 de outubro), do patrimonio da Comunidade Autónoma de Galicia, Portos de Galicia vai proceder á venda do buque e, de resultar esta fallida, ao seu despezamento e traslado a vertedoiro autorizado.</p>
    <p>Todos os custos de tramitación ou que xeren as actuacións que se van realizar sobre o buque en función do que resulte do exame sobre o seu estado e da súa peritación serán por conta do propietario.</p>
    <p>Esta resolución emítea a presidenta de Portos de Galicia en virtude das competencias conferidas polo artigo 12.3, alíneas a) e l), da Lei 6/2017, de portos de Galicia.</p>
    <p>Contra esta resolución, que pon fin á vía administrativa e é executiva, poderase interpor recurso contencioso-administrativo nun prazo de dous meses contados desde o día seguinte ao da publicación deste anuncio, ante o xulgado do contencioso-administrativo de Santiago de Compostela que corresponda.</p>
    <p>Santiago de Compostela, 3 de agosto de 2020</p>
    <footer><p>Susana Lenguas Gil<br>Presidenta de Portos de Galicia</p></footer>

