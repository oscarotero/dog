---
date: '2023-10-27'
id: G0426-171023-0003
page: 59085
number: 205
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 16 de outubro de 2023, do Xurado Provincial de Clasificación de
  Montes Veciñais en Man Común de Ourense, polo que se publica a Resolución do 9
  de outubro de 2023, relativa á solicitude de revisión de esbozo formulada
  polos representantes do monte veciñal en man común de Bemposta e Osoño,
  pertencente á Comunidade de Montes Veciñais en Man Común de Bemposta e Osoño,
  no concello de Vilardevós.
range: Anuncio
url: >-
  https://www.xunta.gal/dog/Publicados/2023/20231027/AnuncioG0426-171023-0003_gl.html
---
<p>Examinada a solicitude de revisión de esbozo formulada polos representantes do monte veciñal en man común (MVMC) de Bemposta e Osoño, pertencente á Comunidade de Montes Veciñais en Man Común (CMVMC) de Bemposta e Osoño, no concello de Vilardevós, resultan os seguintes:</p>
    <p>Feitos:</p>
    <p>Primeiro. O 23.9.2022 a CMVMC de Bemposta e Osoño presentou unha solicitude (Rexel número 2022/2337875) de revisión de esbozo do MVMC de Bemposta e Osoño, no concello de Vilardevós.</p>
    <p>Coa solicitude achegaron a seguinte documentación:</p>
    <p>– Certificación do Acordo da Asemblea Xeral do 26.6.2022.</p>
    <p>– Memoria e planos.</p>
    <p>– Arquivos xeográficos en formato vectorial.</p>
    <p>Segundo. O Servizo de Montes da Xefatura Territorial de Ourense emitiu un informe favorable o día 17 de xaneiro de 2023 en relación coa citada solicitude. Nel indícase que o perímetro obxecto de revisión inclúe case todo o perímetro lindeiro con particulares. Non se modifican os límites cos montes veciñais estremeiros.</p>
    <p>A superficie do MVMC de Bemposta e Osoño, unha vez revisado o esbozo, resulta de 341,56 ha fronte ás 411 ha do acordo de clasificación inicial. A redución de superficie resulta dun 17 %. Hai que ter en conta que a redución de superficie provocada pola autovía é superior a 16 ha, polo que a redución provocada pola revisión de esbozo vese reducida ata un 13 %.</p>
    <p>Tendo en conta o anterior, emítese informe favorable sobre a revisión do esbozo do MVMC de Bemposta e Osoño.</p>
    <p>Consideracións legais e técnicas:</p>
    <p>Única. A Lei 7/2012, do 28 de xuño, de montes de Galicia, na súa disposición transitoria décimo terceira, establece o procedemento de revisión de esbozos de montes veciñais en man común. </p>
    <p>De acordo con ela, os esbozos de montes veciñais integrados nun expediente que, pola súa antigüidade, non reúnan as características de fiabilidade e precisión que exixen as novas técnicas topográficas poderán ser obxecto de revisión, e axustaranse e completaranse con aqueles datos e documentos que se consideren necesarios, en particular os requiridos para a súa inmatriculación no Rexistro da Propiedade.</p>
    <p>De acordo cos feitos e fundamentos de dereito expostos, e tendo en conta o informe favorable do Servizo de Montes do día 17 de xaneiro de 2023, o Xurado Provincial de Clasificación de Montes Veciñais en Man Común acordou por unanimidade o día 17 de abril de 2023:</p>
    <p>Aprobar a proposta de revisión de esbozo do MVMC de Bemposta e Osoño, pertencente á CMVMC de Bemposta e Osoño, no concello de Vilardevós.</p>
    <p>Ourense, 16 de outubro de 2023</p>
    <footer><p>Luis Jorge Álvarez Ferro<br>Presidente do Xurado Provincial de Clasificación <br>de Montes Veciñais en Man Común de Ourense</p></footer>

