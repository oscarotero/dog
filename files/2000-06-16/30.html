---
date: '2000-06-16'
id: BD56
page: 9
number: 117
agency: UNIVERSIDADE DE SANTIAGO DE COMPOSTELA
section: IV. OPOSICIÓNS E CONCURSOS
title: >-
  Resolución do 18 de maio de 2000 pola que se nomea catedrático de universidade
  da área de coñecemento de química física, do departamento de Química Física, a
  Manuel Mosquera González (praza 1694/1999).
range: Resolución
url: 'https://www.xunta.gal/dog/Publicados/2000/20000616/AnuncioBD56_gl.html'
---
<p>De conformidade coa proposta elevada pola comisión constituída para xulga-lo concurso convocado por resolución desta universidade do 21 de xuño de 1999 (BOE do 7 de xullo) para a provisión da praza de catedrático de universidade da área de coñecemento de química física, do departamento de Química Física da Universidade de Santiago de Compostela, a favor de Manuel Mosquera González, tendo en conta que o interesado cumpre os requisitos a que alude o punto 2º do artigo 5 do Real decreto 1888/1984, do 26 de setembro;</p>
<p>Este rectorado, en uso das atribucións conferidas polo artigo 42 da Lei 11/1983, do 25 de agosto, de reforma universitaria e demais disposicións que a desenvolven, resolveu nomear a Manuel Mosquera González, catedrático de universidade da área de coñecemento de química física, do departamento de Química Física da Universidade de Santiago de Compostela.</p>
<p>Santiago de Compostela, 18 de maio de 2000.</p>
<p>F. Darío Villanueva Prieto</p>
<p>Rector da Universidade de Santiago de Compostela</p>

