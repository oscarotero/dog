---
date: '2000-10-26'
id: 12B82
page: 14
number: 208
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial do Plan parcial do parque tecnolóxico e
  loxístico de Vigo. (Expediente 4959/411).
range: Anuncio
url: 'https://www.xunta.gal/dog/Publicados/2000/20001026/Anuncio12B82_gl.html'
---
<p>O Consello da Xerencia Municipal de Urbanismo, en sesión do día 5 de outubro de 2000, adoptou, entre outros, o seguinte acordo:</p>
<p>Primeiro.-Aprobar inicialmente, coa reserva que se expresa no punto segundo do presente acordo, o Plan parcial de ordenación do parque tecnolóxico e loxístico de Vigo (expediente 4959/411), redactado polo consultor Interurbán, S.A., e asinado polo enxeñeiro director Roberto Aya Duarte, presentado polo consorcio da zona franca de Vigo, segundo a documentación técnica refundida e completada contida na carpeta con data de elaboración de maio de 1999.</p>
<p>Segundo.-Con anterioridade á aprobación definitiva do presente plan parcial deberán figurar incorporadas a el as adecuadas previsións sobre as actuacións que se executarán para a conexión do viario -coas aprobacións administrativas pertinentes-, e da infraestructura de abastecemento de auga do ámbito do Plan parcial cos sistemas xerais exteriores á actuación; avaliación do seu custo, prazos e condicións en que deban ser exectuadas, de acordo co plan de etapas que definitivamente se aprobe para este Plan parcial; xustificación das previsións que, conforme o expresado convenio teñan que ser realizadas con recursos propios deste concello; e acreditación da conformidade das administracións ou entidades públicas, distintas deste concello, ás que, se é o caso, se atribúa o financiamento de todo ou parte dalgunha destas actuacións.</p>
<p>Terceiro.-Sométase o expediente ó trámite de información pública por prazo dun mes e publíquese a apertura deste trámite mediante anuncio no DOG e nun dos xornais de maior circulación da provincia.</p>
<p>O prazo de exposición entenderase aberto desde a primeira publicación ata o remate do mes contado desde o derradeiro anuncio. A documentación atópase na oficina de información da Xerencia Municipal de Urbanismo ó dispor do público.</p>
<p>O presente anuncio servirá de notificación nos termos do art. 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que por resultaren desco</p>
<p>ñecidos ou ignorando o seu enderezo non poidan ser notificados persoalmente.</p>
<p>Vigo, 6 de outubro de 2000.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

