---
date: '2000-10-26'
id: 12B52
page: 14
number: 208
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 27 de setembro 2000 sobre concesión do título-licencia de
  axencia de viaxes do grupo maiorista a Miramar Costas y Paisajes, S.A. con
  número XG-191 e casa central na rúa Robustiano Pérez del Río, 5, de Boiro.
range: Resolución
url: 'https://www.xunta.gal/dog/Publicados/2000/20001026/Anuncio12B52_gl.html'
---
<p>Examinado o expediente instruído por instancia de Juan Carlos González Sánchez, na súa calidade de representante legal da entidade mercantil Miramar Costas y Paisajes, S.A., en solicitude de concesión do oportuno título-licencia da axencia de viaxes do grupo maiorista.</p>
<p>Resultando que coa referida solicitude se achegou toda a documentación que se indica no artigo 4 e seguintes do Regulamento das Axencias de Viaxes, aprobado polo Decreto 155/1989, do 22 de xuño.</p>
<p>Considerando que na empresa solicitante concorren tódalas condicións esixidas polo Decreto 155/1989, do 22 de xuño, para a obtención do título-licencia de axencia de viaxes do grupo maiorista.</p>
<p>Considerando que na tramitación do expediente se observaron tódolos requisitos e formalidades establecidos legal e regulamentariamente.</p>
<p>Vistos a Lei 1/1983, do 22 de febreiro, reguladora da Xunta de Galicia e do seu presidente, e o Decreto 155/1989, do 22 de xuño, polo que se aproba o Regulamento das axencias de viaxe de Galicia, e a Orde do 12 de xaneiro de 1998 da Consellería de Cultura, Comunicación Social e Turismo, pola que se delega no director xeral de Turismo a competencia para autoriza-los novos establecementos e dependencias auxiliares das axencias de viaxes xa autorizadas, esta dirección xeral</p>
<p>RESOLVE:</p>
<p>Concederlle título-licencia de axencia de viaxes do grupo maiorista, co nº XG-191, á Miramar Costas y Paisajes, S.A., con casa central en Boiro, na rúa Robustiano Pérez del Río, 5, da que é titular a entidade mercantil Miramar Costas y Paisajes, S.A., que poderá exerce-la súa actividade mercantil a partir da data de publicación desta resolución no DOG, con suxeición ó preceptuado no Decreto 155/1989, do 22 de xuño, polo que se aproba o Regulamento das axencias de viaxes de Galicia. A dita axencia quedará inscrita no Rexistro de Empresas e Actividades Turísticas da Comunidade Autónoma galega.</p>
<p>Contra esta resolución, que pon fin á vía administrativa, poderase interpoñer recurso contencioso-administrativo ante o Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia, de conformidade co artigo 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Previamente poderá interpoñer recurso potestativo de reposición no prazo dun mes contado desde o día seguinte ó da publicación de presente resolución no DOG.</p>
<p>Todo iso sen prexuízo da posibilidade de interpoñer recurso extraordinario de revisión nos supostos e prazos previstos no artigo 118 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 27 de setembro de 2000.</p>
<p>P.D. (Orde 12-1-1998)</p>
<p>Aurelio Miras Portugal</p>
<p>Director xeral de Turismo</p>

