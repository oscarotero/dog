---
date: '2000-10-26'
id: 12B3E
page: 14
number: 208
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 13 de xuño de 2000, da Dirección Xeral de Industria, pola que se
  autoriza administrativamente e se aproba o proxecto de execución da ampliación
  da subestación de Mourela, na provincia da Coruña. (Expediente 30247).
range: Resolución
url: 'https://www.xunta.gal/dog/Publicados/2000/20001026/Anuncio12B3E_gl.html'
---
<p>Examinado o expediente instruído por instancia de Unión Eléctrica-Fenosa, S.A. con enderezo para efectos de notificación en Avda. de Arteixo, 15008 A Coruña, resultan os seguintes.</p>
<p>Antecedentes de feito.</p>
<p>Primeiro.-O día 16 de outubro 1998 a empresa Unión Fenosa, S.A. solicita a autorización administrativa da ampliación posición de liña 132 kV Muras na subestación Mourela e a aprobación do seu proxecto de execución.</p>
<p>Xúntase á dita solicitude o preceptivo proxecto a que fan referencia os artigos 8 e 10 do Decreto 2617/1966, do 20 de outubro, sobre autorización de instalacións eléctricas, de aplicación a este expediente segundo o disposto na disposición transitoria primeira da Lei 54/1997, do 28 de novembro, do sector eléctrico.</p>
<p>As características técnicas básicas da ampliación da instalación son as seguintes: unha nova posición de liña a 132 kV equipada con seccionador tripolar, interruptor e trafos de intensidade e tensión</p>
<p>Segundo.-O citado anteproxecto someteuse a información pública, por resolución da Delegación Provincial da Consellería de Industria e Comercio da Coruña do 17-11-1998, e publicóuse no DOG do 30-12-1998 e no BOP da Coruña do 19-12-1998.</p>
<p>Durante o período legalmente establecido non se recibiron alegacións.</p>
<p>Terceiro.-A solicitude obxecto deste expediente recibiu informe favorable da Delegación Provincial da Coruña.</p>
<p>Fundamentos de dereito.</p>
<p>Primeiro.-A Dirección Xeral de Industria é a competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999 do 21 de xuño, en relación co Decreto 2617/1966, do 20 de outubro, e a Lei 54/1997, do 27 de novembro, do sector eléctrico.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo co que antecede e no exercicio das competencias que lle atribúen os artigos 11 e 14 do Decreto 2617/1966.</p>
<p>RESOLVE:</p>
<p>1. Autoriza-la ampliación posición da liña 132 kV Muras na subestación Mourela.</p>
<p>2. Aproba-lo proxecto de execución da citada subestación.</p>
<p>Contra esta resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes, contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que coiden pertinente.</p>
<p>Ramón Ordás Badía</p>
<p>Director xeral de Industria</p>

