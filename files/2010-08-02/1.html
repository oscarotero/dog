---
date: '2010-08-02'
page: 13
number: 146
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: I. DISPOSICIÓNS XERAIS
title: >-
  Decreto 130/2010, do 22 de xullo, de asunción das funcións e servizos
  transferidos á Comunidade Autónoma de Galicia, mediante o Real decreto
  753/2010, do 4 de xuño, de ampliación dos medios patrimoniais adscritos aos
  servizos traspasados á Comunidade Autónoma de Galicia por diversos reais
  decretos de traspasos de funcións e servizos.
range: Decreto
---
<p>Polo Real decreto 753/2010, do 4 de xuño (DOG nº 120, do 25 de xuño), amplíanse os medios patrimoniais adscritos aos servizos traspasados á Comunidade Autónoma de Galicia por diversos reais decretos de traspasos de funcións e servizos.</p>
<p>Procede, en virtude do citado traspaso, asumir de forma expresa tales medios patrimoniais nos termos e condicións especificados no acordo da Comisión Mixta de Transferencias e asignalos aos órganos correspondentes da Administración autonómica galega.</p>
<p>Na súa virtude, por proposta do conselleiro da Presidencia, Administracións Públicas e Xustiza, e logo de deliberación do Consello da Xunta de Galicia na súa reunión do día vinte e dous de xullo de dous mil dez,</p>
<p>DISPOÑO:</p>
<p>Artigo 1º</p>
<p>Quedan asumidos os medios patrimoniais traspasados pola Administración do Estado á Comunidade Autónoma de Galicia en virtude do Real decreto 753/2010, do 4 de xuño, de ampliación dos medios patrimoniais adscritos aos servizos traspasados á Comunidade Autónoma de Galicia por diversos reais decretos de traspasos de funcións e servizos.</p>
<p>Artigo 2º</p>
<p>1. Asígnanselle á Consellería de Facenda os medios patrimoniais asumidos de conformidade co disposto no artigo anterior.</p>
<p>2. Os órganos da Consellería de Facenda exercerán as atribucións que lles correspondan conforme as normas que regulan a súa estrutura.</p>
<p>Disposicións derradeiras</p>
<p>Primeira.-Facúltase a conselleira de Facenda para ditar cantas disposicións sexan necesarias para o desenvolvemento e execución deste decreto e para adoptar as medidas precisas para a plena efectividade e executividade práctica dos medios traspasados.</p>
<p>Segunda.-Este decreto entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, vinte e dous de xullo de dous mil dez.</p>
<p>Alberto Núñez Feijóo</p>
<p>Presidente</p>
<p>Alfonso Rueda Valenzuela</p>
<p>Conselleiro de Presidencia, Administracións Públicas e Xustiza</p>

