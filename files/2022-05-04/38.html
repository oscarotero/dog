---
date: '2022-05-04'
id: G0181-260422-0001
page: 26826
number: 86
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 22 de abril de 2022 polo que se somete ao trámite de información
  pública o proxecto de trazado de mellora da capacidade e seguridade da LU-540
  (Viveiro-Cabreiros), de clave LU/19/165.10, así como a relación individual de
  bens, dereitos e propietarios afectados polo proxecto referido.
range: Anuncio
url: >-
  https://www.xunta.gal/dog/Publicados/2022/20220504/AnuncioG0181-260422-0001_gl.html
---
<p>Antecedentes:</p>
    <p>Pola Resolución do director da Axencia Galega de Infraestruturas do 22 de abril de 2022 aprobouse provisionalmente o proxecto de trazado de mellora da capacidade e seguridade da LU-540 (Viveiro-Cabreiros), de clave LU/19/165.10, nos municipios de Viveiro, Ourol, Muras e Xermade.</p>
    <p>A actuación proxéctase sobre a estrada LU-540, entre os puntos quilométricos (pp.qq.) 5+000 e 39+520; e consiste na mellora da capacidade e seguridade da estrada, mediante a implantación de carrís adicionais para facilitar o adiantamento en treitos en rampla e na mellora e reordenación dalgunhas interseccións existentes, ademais dun reforzo do firme de todo o treito comprendido entre os pp.qq. 4+500 e 39+520 da dita vía.</p>
    <p>Considerando todo o exposto e o establecido na normativa vixente,</p>
    <h2>RESOLVO:</h2>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, e no artigo 50 do Decreto 66/2016, do 26 de maio, polo que se aproba o Regulamento xeral de estradas de Galicia, o mencionado documento sométese ao trámite de información pública durante un período de trinta (30) días hábiles, contados a partir do seguinte ao da publicación deste anuncio no <em>Diario Oficial Galicia</em>, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Que simultaneamente ao trámite sinalado no parágrafo anterior, e para os efectos previstos no artigo 56.1 do Decreto do 26 de abril de 1957, polo que se aproba o Regulamento de expropiación forzosa, sométese a información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. Do mesmo xeito, sométese o presente proxecto a información pública aos efectos do establecido no Real decreto 849/1986, do 11 de abril, polo que se aproba o Regulamento do dominio público hidráulico, en relación coa protección do dominio público hidráulico e coas actuacións neste ou na súa zona de policía.</p>
    <p>Cuarto. A exposición ao público, para os efectos da presente resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas de Lugo (ronda da Muralla, 70, 27071 Lugo), na Casa do Concello de Viveiro (praza Maior, 1, 27850 Viveiro), na Casa do Concello de Ourol (rúa Mesón, s/n, 27865 Ourol), na Casa do Concello de Muras (Praza da Galeguidade, 4, 27836 Muras) e na Casa do Concello de Xermade (Praza do Concello, s/n 27833 Xermade).</p>
    <p>Así mesmo, na páxina web da Consellería de Infraestruturas e Mobilidade<br>(https://infraestruturasemobilidade.xunta.gal/transparencia/procedementos-informacion-publica/estudos-proxectos), atópase a disposición dos interesados o documento completo do proxecto de trazado.</p>
    <p>Santiago de Compostela, 22 de abril de 2022</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

