---
date: '2000-10-16'
id: '12566'
page: 14
number: 200
agency: CONCELLO DE VERÍN
section: VI. ANUNCIOS
title: >-
  Convocatoria de concurso para a concesión da xestión e explotación do servicio
  municipal da piscina climatizada, ximnasio e servicios complementarios do
  Concello de Verín.
range: Convocatoria
url: 'https://www.xunta.gal/dog/Publicados/2000/20001016/Anuncio12566_gl.html'
---
<p>1. Entidade adxudicadora.</p>
<p>a) Organismo: Concello de Verín. b) Dependencia que tramita o expediente: secretaría. c) Nº de expediente: 276/2000.</p>
<p>2. Obxecto do contrato.</p>
<p>a) Descrición do obxecto: a adxudicación da xestión indirecta mediante concesión dos servicios municipais da piscina climatizada, ximnasio e servicios anexos do Concello de Verín, mediante a xestión, explotación e mantemento das instalacións correspondentes que serven de soporte material ó servicio.</p>
<p>b) Lugar de execución: piscina climatizada de Verín.</p>
<p>c) Prazo da concesión: dez anos (prorrogables).</p>
<p>d) Indicar se a execución do contrato comprende a execución das obras: non.</p>
<p>3. Tramitación, procedemento e forma de adxudicación.</p>
<p>a) Tramitación: ordinaria. b) Procedemento: aberto. c) Forma: concurso.</p>
<p>4. Canon de explotación.</p>
<p>Importe total: non se establece previamente e será proposto libremente polos concursantes.</p>
<p>5. Garantías.</p>
<p>Provisional: 100.000 pesetas.</p>
<p>Definitiva: 500.000 pesetas.</p>
<p>6. Obtención de documentación e información.</p>
<p>a) Entidade: Concello de Verín. b) Domicilio: praza do Concello. c) Localidade e código postal: Verín, 32600. d) Teléfono: 988 41 03 34. e) Fax: 988 41 19 00. f) Data límite da obtención de documentos e información: o vixésimo sexto día natural (26 días naturais), que se contarán a partir do da publicación do presente edicto no DOG (se coincidise con domingo ou festivo prorrogarase o prazo ó seguinte día natural non festivo).</p>
<p>7. Requisitos específicos do contratista.</p>
<p>Non se esixe clasificación de contratista. Deberán acredita-la súa solvencia técnica, económica e financeira, segundo o previsto no prego de cláusulas.</p>
<p>8. Presentación das proposicións.</p>
<p>a) Data límite de presentación: o vixésimo sexto día natural (26 días naturais) que se contarán a partir do da publicación do presente edicto no DOG (se coincidise con domingo ou festivo prorrogarase o prazo ó seguinte día natural non festivo).</p>
<p>b) Documentación que integrará as ofertas: as proposicións por medio das cales se concorra á contratación convocada presentaranse consonte co establecido na cláusula décima do prego das administrativas particulares que rexen no concurso.</p>
<p>c) Lugar de presentación: mesmos datos do punto 6.</p>
<p>d) Prazo durante o cal o licitador estará obrigado a mante-la súa oferta: dous meses desde a apertura.</p>
<p>9. Apertura das ofertas.</p>
<p>a) Data: o primeiro día natural seguinte ó da finalización do prazo para presentar proposicións, salvo que coincida con sábado, domingo ou festivo, suposto no cal, a licitación terá lugar o primeiro día hábil seguinte.</p>
<p>b) Hora: 12 horas.</p>
<p>10. Outras informacións.</p>
<p>a) Criterios de valoración que se terán en conta para a adxudicación do concurso: os sinalados na base duodécima das da contratación.</p>
<p>b) Consulta documentación: nas dependencias municipais.</p>
<p>11. Gastos de anuncios.</p>
<p>Serán sempre por conta do adxudicatario.</p>
<p>Verín, 3 de outubro de 2000.</p>
<p>Juan Manuel Jiménez Morán</p>
<p>Alcalde</p>

