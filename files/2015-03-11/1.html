---
date: '2015-03-11'
id: G0164-060315-0001
page: 9837
number: 48
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 4 de marzo de 2015 pola que se fai pública a ampliación da dotación
  orzamentaria para a concesión das axudas establecidas na Orde do 2 de xaneiro
  de 2015 pola que se establecen as bases reguladoras para a concesión, en
  réxime de concorrencia competitiva, de subvencións a concellos de Galicia e ás
  súas entidades públicas con personalidade xurídica propia, e agrupacións de
  concellos, para o equipamento e mellora das instalacións e locais utilizados
  para a realización de actividades culturais, e se procede á súa convocatoria
  para o ano 2015. Estas subvencións son susceptibles de cofinanciamento polo
  Fondo Europeo de Desenvolvemento Rexional (Feder), dentro do programa
  operativo Feder Galicia 2007-2013 (código de procedemento CT 211B).
range: Orde
url: >-
  https://www.xunta.gal/dog/Publicados/2015/20150311/AnuncioG0164-060315-0001_gl.html
---
<p>Con data do 15 de xaneiro de 2015 (DOG número 9) publicouse a Orde do 2 de xaneiro de 2015 pola que se establecen as bases reguladoras para a concesión, en réxime de concorrencia competitiva, de subvencións a concellos de Galicia e ás súas entidades públicas con personalidade xurídica propia, e agrupacións de concellos, para o equipamento e mellora das instalacións e locais utilizados para a realización de actividades culturais, e se procede á súa convocatoria para o ano 2015. Estas subvencións son susceptibles de cofinanciamento polo Fondo Europeo de Desenvolvemento Rexional (Feder) dentro do programa operativo Feder Galicia 2007-2013.</p>
    <p>No artigo 2.2 da devandita orde establécese que o importe inicial poderá ser ampliado en función das dispoñibilidades orzamentarias, o que poderá dar lugar á concesión de máis subvencións de acordo co disposto no artigo 31.2 da Lei 9/2007, do 13 de xuño, de subvencións de Galicia.</p>
    <p>En consecuencia, como a convocatoria prevé a posibilidade de ampliar a contía total dentro dos créditos dispoñibles, e dado que este incremento de crédito vén derivado dunha incorporación de crédito, é polo que se amplía o importe inicial dos créditos destinados ás axudas que poderán ser concedidas ao abeiro da Orde do 2 de xaneiro de 2015 (DOG número 9, do 15 de xaneiro), coa finalidade de facer chegar estas ao maior número de beneficiarios posible.</p>
    <p>Visto o anterior,</p>
    <h2>DISPOÑO:</h2>
    <p>Artigo 1</p>
    <p>Ampliar o importe total das axudas que se van conceder ao abeiro da Orde do 2 de xaneiro de 2015, publicada o 15 de xaneiro de 2015 (DOG número 9) na contía de 200.000 € con cargo á aplicación orzamentaria 09.20.432B.760.0 dos orzamentos xerais da Comunidade Autónoma de Galicia para 2015.</p>
    <p>Artigo 2</p>
    <p>Esta modificación non afecta o prazo establecido na referida Orde do 2 de xaneiro de 2015 para a presentación de solicitudes.</p>
    <p>Disposición derradeira única</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 4 de marzo de 2015</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

