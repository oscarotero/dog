---
date: '2015-09-15'
id: U500-090915-0001
page: 36712
number: 176
agency: Universidade de Vigo
section: III. Outras disposicións.
title: >-
  RESOLUCIÓN do 7 de setembro de 2015 pola que se modifica a Resolución do 7 de
  maio de 2014, de delegación de competencias.
range: Resolución
url: >-
  https://www.xunta.gal/dog/Publicados/2015/20150915/AnuncioU500-090915-0001_gl.html
---
<p>Unha vez detectados erros na publicación da Resolución do 7 de maio de 2014, de delegación de competencias (DOG núm. 90, do 13 de maio), procede realizar a seguinte modificación:</p>
    <p>Na páxina 21459, onde di: «15. Delégase nas persoas que ocupan os decanatos e direccións de centros a sinatura das resolucións definitivas dos seguintes asuntos relacionados cos estudos de primeiro e segundo ciclo:</p>
    <p>a) A admisión de alumnado en titulacións sen límite de prazas.</p>
    <p>b) A admisión dos traslados do alumnado para continuación de estudos, unha vez adoptadas as decisións polas comisións de centros.</p>
    <p>c) A resolución de solicitudes de recoñecementos, adaptacións e validacións de materias.</p>
    <p>d) A resolución de solicitudes de matrícula: ampliación, cambio e/ou anulación parcial de materias».</p>
    <p>Debe dicir: «15. Delégase nas persoas que ocupan os decanatos e as direccións de centros:</p>
    <p>A) A sinatura das resolucións definitivas dos seguintes asuntos relacionados cos estudos de primeiro e segundo ciclo:</p>
    <p>a) A admisión de alumnado en titulacións sen límite de prazas.</p>
    <p>b) A admisión dos traslados do alumnado para continuación de estudos, unha vez adoptadas as decisións polas comisións de centros.</p>
    <p>c) A resolución de solicitudes de recoñecementos, adaptacións e validacións de materias.</p>
    <p>d) A resolución de solicitudes de matrícula: ampliación, cambio e/ou anulación parcial de materias.</p>
    <p>B) A facultade de expedir as certificacións do pagamento dos dereitos así como a de resolver as solicitudes de remisión dos títulos e a remisión destes ás direccións provinciais de Educación, á oficina de Educación e ás oficinas consulares».</p>
    <p>Vigo, 7 de setembro de 2015</p>
    <footer><p>Salustiano Mato de la Iglesia<br>Reitor da Universidade de Vigo</p></footer>

