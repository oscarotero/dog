---
date: '2012-12-28'
id: CA04-301112-0004
page: 48184
number: 247
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 30 de novembro de 2012, da Xefatura Territorial da Coruña, pola
  que se autoriza e se aproba o proxecto de execución dunha instalación
  eléctrica no concello de Narón (expediente IN407A 2012/201-1).
range: Resolución
url: >-
  https://www.xunta.gal/dog/Publicados/2012/20121228/AnuncioCA04-301112-0004_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se describe:</p>
    <p>Solicitante: Papeles y Desarrollos, S.L.</p>
    <p>Domicilio social: rúa A Rega, nº 6, planta 3A, 32500 O Carballiño.</p>
    <p>Denominación: CS e CT para establecemento para reciclaxe de papel e cartón.</p>
    <p>Situación: rúa Mariñeiros, parcela 022, POL Río do Pozo, Narón.</p>
    <p>Características técnicas: centro de seccionamento de formigón prefabricado modular con cela de entrada e saída e cela de liña, 20 kV, 400 A, 16 kA e centro de transformación que inclúe cela de remonte, cela de seccionamento, cela de protección e cela de medida, 20 kV, 400 A, 16 kA, e dúas celas de protección de trafos, incluídos dous trafos de 1.000 kVA cada un, de aceite, refrixeración natural, 20.000/420 V.</p>
    <p>Cumpridos os trámites ordenados na Lei 54/1997, do 27 de novembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución das devanditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Contra a presente resolución poderase interpoñer recurso de alzada ante o conselleiro de Economía e Industria no prazo dun mes contado a partir do día seguinte ao da publicación desta resolución; tamén se poderá interpoñer calquera outro recurso que se estime pertinente a dereito.</p>
    <p>A Coruña, 30 de novembro de 2012</p>
    <footer><p>Susana Vázquez Romero<br>Xefa territorial da Coruña</p></footer>

