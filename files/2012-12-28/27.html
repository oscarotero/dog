---
date: '2012-12-28'
id: CA02-131212-0007
page: 48163
number: 247
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  RESOLUCIÓN do 12 de decembro de 2012, da Secretaría Xeral de Ordenación do
  Territorio e Urbanismo, pola que se lle dá publicidade á parte dispositiva da
  Sentenza 682/2012, do 20 de novembro, da Sala do Contencioso-Administrativo do
  Tribunal Superior de Xustiza de Galicia.
range: Resolución
url: >-
  https://www.xunta.gal/dog/Publicados/2012/20121228/AnuncioCA02-131212-0007_gl.html
---
<p>Para xeral coñecemento, de conformidade co disposto nos artigos 72 e 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a sección segunda da Sala do Contencioso-Administrativo do Tribunal Superior de Xustiza de Galicia, con data do 20 de novembro de 2012, pronunciou a sentenza número 682/2012, ditada no procedemento ordinario 4357/2009, interposto por María Teresa López Vilaseco, sentenza que na súa parte dispositiva literalmente di: </p>
    <p>«Estimamos o recurso contencioso-administrativo interposto polo procurador Ignacio Espasandín Otero, en nome e representación de María Teresa López Vilaseco, en relación coa Orde da Consellería de Política Territorial, Obras Públicas e Transportes, do 11 de marzo de 2009, sobre aprobación definitiva do Plan xeral de ordenación municipal do Concello de Oleiros (A Coruña), declaramos que a clasificación como solo urbano non consolidado de parte do predio descrito no feito primeiro da demanda non é conforme dereito e anulamolo, e declaramos a obriga da Administración de clasificar o dito terreo como solo urbano consolidado; sen imposición das custas.</p>
    <p>Notifíqueselles esta sentenza ás partes e fáiselles saber que é susceptible de recurso de casación, que se preparará ante esta sala no prazo de dez días, contados desde o seguinte ao da súa notificación.</p>
    <p>Así, por esta nosa sentenza, pronunciámolo, mandámolo e asinámolo».</p>
    <p>A citada sentenza foi declarada firme.</p>
    <p>Santiago de Compostela, 12 de decembro de 2012</p>
    <footer><p>María Encarnación Rivas Díaz<br>Secretaria xeral de Ordenación do Territorio e Urbanismo</p></footer>

