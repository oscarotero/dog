---
date: '1998-01-05'
id: F3BA
page: 76
number: 2
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 13 de novembro de 1997 sobre autorización de apertura de dous
  novos establecementos da axencia de viaxes Viajes Marsans, S.A., sitos nas
  rúas avenida Finisterre, 19 baixo e Ramón y Cajal, 26, ámbalos dous na cidade
  da Coruña.
range: Resolución
url: 'https://www.xunta.gal/dog/Publicados/1998/19980105/AnuncioF3BA_gl.html'
---
<p>Vistos os expedientes instruídos por instancia de Blanca Garrido de la Cierva, na súa calidade de representante da entidade mercantil Viajes Marsans, S.A., en solicitude da autorización de apertura de dous novos establecementos, na Coruña, nas rúas Avda. Finisterre, 19 baixo e Ramón y Cajal, 26, da axencia de viaxes Viajes Marsans, S.A., do grupo maiorista-minorista, co código identificativo CIC MA nº 18, que ten a súa casa central en Madrid, na rúa Avda. de Burgos, 16-D.</p>
<p>Resultando que o interesado, xunto coas solicitudes, xunta toda a documentación a que fai referencia o artigo 10 do Regulamento das axencias de viaxes de Galicia, aprobado mediante o Decreto 155/1989, do 22 de xuño.</p>
<p>Resultando que na tramitación dos expedientes se observaron tódolos requisitos e formalidades establecidas regulamentariamente.</p>
<p>Considerando que na empresa solicitante e nos novos establecementos da axencia de viaxes, concorren tódalas condicións esixidas polo mencionado regulamento para a obtención da súa autorización.</p>
<p>Vistos o Real decreto 2086/1983, do 1 de setembro, de traspaso de funcións e servicios do Estado á Comunidade Autónoma de Galicia en materia de turismo, a Lei 1/1983, do 22 de febreiro, reguladora da Xunta de Galicia e do seu presidente, o Decreto 155/1989, do 22 de xuño, polo que se aproba o regulamento das axencias de viaxes de Galicia, e a Orde do 4 de outubro de 1995 da Consellería da Presidencia e Administración Pública, pola que se delega no secretario xeral para o Turismo a competencia para autoriza-los novos establecementos</p>
<p>das axencias de viaxes xa autorizadas, a Secretaría Xeral para o Turismo,</p>
<p>RESOLVE:</p>
<p>Autorizar á axencia de viaxes Viajes Marsans, S.A., sita en Madrid, na rúa Avda. de Burgos, 16-D, da que é titular a entidade mercantil Viajes Marsans, S.A. a apertura de dous novos establecementos na Coruña, nas rúas Avda. Finisterre, 19 baixo e Ramón y Cajal, 26, que serán inscritos no Rexistro de empresas e actividades turísticas da Comunidade Autónoma galega.</p>
<p>Contra esta resolución, o interesado poderá interpoñer recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia.</p>
<p>Santiago de Compostela, 13 de novembro de 1997.</p>
<p>P.D. (Orde 4-10-1995)</p>
<p>Rubén Víctor Lois Calviño</p>
<p>Secretario xeral para o Turismo</p>
<p>7679</p>

