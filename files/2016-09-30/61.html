---
date: '2016-09-30'
id: G1534-270916-0001
page: 45325
number: 187
agency: Fondo Galego de Garantía Agraria
section: VI. Anuncios. a) Administración autonómica.
title: >-
  RESOLUCIÓN do 28 de setembro de 2016 pola que se notifican as autorizacións
  aos solicitantes da axuda para a redución da produción de leite de vaca
  prevista no Regulamento delegado (UE) 2016/1612 da Comisión, do 8 de setembro
  de 2016.
range: Resolución
url: >-
  https://www.xunta.gal/dog/Publicados/2016/20160930/AnuncioG1534-270916-0001_gl.html
---
<p>O Regulamento delegado (UE) 2016/1612 da Comisión, do 8 de setembro de 2016, polo que se establece unha axuda para a redución da produción leiteira, establece a concesión de axudas destinadas exclusivamente á redución das entregas de leite de vaca. </p>
    <p>Conforme se dispón no artigo 4 do citado Regulamento (UE) 2016/1612 da Comisión, os Estados membros notificarán as autorizacións aos solicitantes no prazo dos sete días hábiles seguintes á data límite de recepción das solicitudes prevista no artigo 2, número 2, sen prexuízo do disposto no número 2 do artigo 4, no suposto de que se supere o volume total máximo previsto para esta liña de axuda. </p>
    <p>A Comisión Europea comunicou aos Estados membros que o volume agregado obxecto de todas as solicitudes de axuda recibidas non superou o volume total máximo de redución.</p>
    <p>De conformidade co exposto, e recibidas as solicitudes de axuda para a redución da produción leiteira para o primeiro período de redución, correspondente aos meses de outubro, novembro e decembro de 2016,</p>
    <p>RESOLVO:</p>
    <p>Primeiro. <em>Comunicación da aceptación das solicitudes de axuda </em></p>
    <p>Notificar aos interesados que figuran na relación que figura na sede electrónica do Fondo Galego de Garantía Agraria (http://mediorural.xunta.gal/fogga/) que as súas solicitudes de axuda foron admitidas polo volume de litros que solicitaron.</p>
    <p>En todo caso, esta aceptación está condicionada á verificación administrativa do cumprimento de todos os requisitos formais previstos no Regulamento (UE) 2016/1612.</p>
    <p>Segundo. <em>Presentación da solicitude de pagamento</em></p>
    <p>Os interesados que figuran na devandita relación deberán presentar a solicitude de pagamento no prazo de 45 días naturais desde a data de finalización do período de redución.</p>
    <p>Santiago de Compostela, 28 de setembro de 2016</p>
    <footer><p>Belén María do Campo Piñeiro<br>Directora do Fondo Galego de Garantía Agraria</p></footer>

