---
date: '2016-09-30'
id: G0427-260916-0002
page: 45190
number: 187
agency: Consellería do Mar
section: III. Outras disposicións.
title: >-
  EXTRACTO da Orde do 23 de setembro de 2016 pola que se establecen as bases e
  se regula o procedemento para a concesión, en réxime de concorrencia
  competitiva, de axudas para investimentos que fomenten a pesca sustentable
  para propietarios de buques pesqueiros, cofinanciadas co Fondo Europeo
  Marítimo e de Pesca (FEMP), e se convocan para o ano 2016.
range: Orde
url: >-
  https://www.xunta.gal/dog/Publicados/2016/20160930/AnuncioG0427-260916-0002_gl.html
---
<p>BDNS (Identif.): 318311.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. <em>Persoas beneficiarias</em></p>
    <p>Poderán ser persoas beneficiarias das subvencións, sen prexuízo de reuniren os demais requisitos establecidos nestas bases, as propietarias de buques pesqueiros con porto base na Comunidade Autónoma de Galicia.</p>
    <p>Segundo. <em>Finalidade</em></p>
    <p>As axudas terán como finalidade:</p>
    <p>1. Limitar o impacto da pesca no medio mariño e adaptación da pesca á protección das especies.</p>
    <p>2. Mellorar a hixiene, saúde, seguridade e condicións de traballo en buques pesqueiros.</p>
    <p>3. Mellorar a eficiencia enerxética e mitigar o cambio climático.</p>
    <p>4. Mellorar a eficiencia enerxética e mitigar o cambio climático, a través da substitución de motores principais ou auxiliares.</p>
    <p>5. Paralización definitiva de buques.</p>
    <p>6. Aumentar o valor engadido,a calidade dos produtos e a utilización das capturas non desexadas.</p>
    <p>7. Servizos de asesoramento.</p>
    <p>Terceiro. <em>Bases reguladoras</em></p>
    <p>Orde do 23 de setembro de 2016 pola que se establecen as bases e se regula o procedemento para a concesión, en réxime de concorrencia competitiva, de axudas para investimentos que fomenten a pesca sustentable para propietarios de buques pesqueiros, cofinanciadas co Fondo Europeo Marítimo e de Pesca (FEMP), e se convocan para o ano 2016.</p>
    <p>Cuarto. <em>Importe</em></p>
    <p>Para o ano 2016 as axudas concederanse de acordo coa seguinte desagregación aprobada pola Lei 12/2015, do 24 de decembro, de orzamentos xerais da Comunidade Autónoma de Galicia para o ano 2016.</p>
    <p>Aplicación orzamentaria: 14.02.723A.770.0. Importe: 700.000,00 €. Impacto da pesca no medio mariño e adaptación da pesca á protección das especies. </p>
    <p>Aplicación orzamentaria: 14.02.723A.770.6. Importe: 900.000,00 €. Mellorar a hixiene, saúde, seguridade e condicións de traballo en buques pesqueiros.</p>
    <p>Aplicación orzamentaria: 14.02.723A.770.4. Importe: 1.300.000,00 €. Mellorar a eficiencia enerxética e mitigar o cambio climático.</p>
    <p>Aplicación orzamentaria: 14.02.723A.770.3. Importe: 100.000,00 €. Mellorar a eficiencia enerxética e mitigar o cambio climático. Substitución de motores principais ou auxiliares.</p>
    <p>Aplicación orzamentaria: 14.02.723A.770.2. Importe: 400.000,00 €. Paralización definitiva de buques.</p>
    <p>Aplicación orzamentaria: 14.02.723A.770.5. Importe: 900.000,00 €. Aumentar o valor engadido, a calidade dos produtos e a utilización das capturas non desexadas.</p>
    <p>Aplicación orzamentaria: 14.02.723A.770.1. Importe: 400.000,00 €. Servizos de asesoramento na pesca.</p>
    <p>Quinto. <em>Prazo de presentación de solicitudes</em></p>
    <p>Un mes contado desde o día seguinte ao da publicación da orde.</p>
    <p>Entenderase como último día do prazo para a presentación de solicitudes o correspondente ao mesmo ordinal do día da súa publicación. Se o último día do prazo for inhábil, entenderase prorrogado ao primeiro día hábil seguinte, e se no mes de vencemento non houber día equivalente ao inicial do cómputo, entenderase que o prazo finaliza o último día do mes.</p>
    <p>Santiago de Compostela, 23 de setembro de 2016</p>
    <footer><p>Mª Isabel Concheiro Rodríguez-Segade<br>Secretaria xeral técnica da Consellería do Mar</p></footer>

