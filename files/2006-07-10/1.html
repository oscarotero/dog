---
date: '2006-07-10'
page: 11
number: 132
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: III. OUTRAS DISPOSICIÓNS
title: >-
  Orde do 21 de xuño de 2006 pola que se clasifica de interese cultural a
  Fundación Luso Galaica.
range: Orde
---
<p>Visto o expediente de clasificación da Fundación Luso Galaica, con domicilio en Vigo.</p>
<p>Supostos de feito.</p>
<p>1. Antonio Reguera Repiso, na súa condición de presidente do padroado da fundación, formulou solicitude de clasificación para os efectos da súa inscrición no Rexistro de Fundacións de Interese Galego.</p>
<p>2. A fundación foi constituída en escritura pública outorgada en Vigo o día 12 de decembro de dous mil cinco, ante o notario José Luis Prieto Fenech co número de protocolo dous mil trescentos noventa por Antonio Reguera Repiso, Miguel Ángel Durán Abollo e Antonio Eusebio Vidal Negreira, que interveñen no seu propio nome e dereito, e ademais Antonio Reguera Repiso como mandatario verbal de María Teresa Ramona Rosario Vidal Gallego, Josefa Migues Nantes, José Manuel da Costa Madureira e Ángel José Niño Pardo.</p>
<p>3. Segundo consta no artigo seis dos seus estatutos, a fundación ten por obxecto o turismo, cultura, gastronomía, cursos de formación a mulleres e homes, desenvolvemento da economía, intercambio empresarial, e todo o relacionado co interese de promoción de Galicia e Portugal.</p>
<p>4. O padroado da fundación estará integrado por Antonio Reguera Repiso como presidente, Miguel Ángel Durán Abollo como secretario, María Teresa Ramona Rosario Vidal Gallego como tesoureira, e por Antonio Eusebio Vidal Negreira, Josefa Migues Nantes, José Manuel da Costa Madureira e Ángel José Niño Pardo como vogais.</p>
<p>5. A comisión integrada polos secretarios xerais de todas as consellerías eleva ao conselleiro de Presidencia, Administracións Públicas e Xustiza proposta de clasificación como de interese cultural da Fundación Luso Galaica dado o seu obxecto e finalidade, polo que, véndose cumpridos os requisitos exixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de interese galego, e segundo establece o artigo 32.1 e 2 do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, procede a súa clasificación como de interese cultural e a súa adscrición á Consellería de Cultura e Deporte.</p>
<p>Fundamentos de dereito.</p>
<p>1. O artigo 34 da Constitución española recoñece o dereito de fundación para fins de interese xeral de acordo coa lei, e o artigo 27.26 do Estatuto de autonomía para Galicia outórgalle competencia exclusiva sobre o réxime das fundacións de interese galego.</p>
<p>2. De acordo co disposto no artigo 32.2.c) do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, corresponde a esta consellería a clasificación da fundación e a adscrición á consellería correspondente, quen exercerá plenamente o protectorado sobre ela.</p>
<p>3. En vista do que antecede, pódense considerar cumpridas as finalidades tanto legais como regulamentarias establecidas para o caso, de acordo coa proposta realizada pola Comisión de secretarios xerais na súa reunión do día dezanove de xuño de dous mil seis.</p>
<p>Vista a Constitución española de 1978, o Estatuto de autonomía de Galicia (Lei orgánica 1/1981, do 6 de abril); a Lei 7/1983, do 22 de xuño, e na Lei 11/1991, do 8 de novembro, de reforma da anterior, de réxime das fundacións de interese galego, así como as demais normas de desenvolvemento e de xeral aplicación.</p>
<p>Na súa virtude,</p>
<p>DISPOÑO:</p>
<p>Clasificar de interese cultural a Fundación Luso Galaica adscribíndoa á Consellería de Cultura e Deporte, que exercerá plenamente o protectorado sobre ela.</p>
<p>Santiago de Compostela, 21 de xuño de 2006.</p>
<p>José Luis Méndez Romeu</p>
<p>Conselleiro de Presidencia, Administracións</p>
<p>Públicas e Xustiza</p>

