---
date: '2018-10-04'
id: G0003-280918-0004
page: 44823
number: 190
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 10 de setembro de 2018, da Xerencia de Xestión Integrada da
  Coruña, pola que se procede  á corrección de erros da Resolución do 18 de
  abril de 2018 pola que se procede a dar publicidade á resolución da mesma data
  pola que se convoca a provisión, polo procedemento de concurso de méritos, dun
  posto de xefe/a de Grupo de Taller Mecánico e Oficios.
range: Resolución
url: >-
  https://www.xunta.gal/dog/Publicados/2018/20181004/AnuncioG0003-280918-0004_gl.html
---
<p>Advertido erro na Resolución do 18 de abril de 2018, da Xerencia de Xestión Integrada da Coruña pola que se anuncia a convocatoria pública para a provisión dun posto de xefe/a de Grupo de Taller Mecánico e Oficios na Xerencia de Xestión Integrada da Coruña, publicada no <em>Diario Oficial de Galicia</em> número 91, do 14 de maio de 2018, procede efectuar as oportunas correccións nos anexos I e IV, nos seguintes termos.</p>
    <p>Primeira. Anexo I: requisitos dos aspirantes.</p>
    <p>Onde di:</p>
    <p>«a) Tendo en conta as funcións que se desenvolvan, definidas no anexo II, deberase ter a condición de persoal estatutario, en situación de servizo activo, na categoría de albanel, carpinteiro, mecánico, pintor ou xardiñeiro, con vínculo de fixeza e situación de servizo activo na categoría profesional».</p>
    <p>Debe dicir:</p>
    <p>«a) Tendo en conta as funcións que se desenvolvan, definidas no anexo II, e os coñecementos e destrezas específicos dos postos, ademais das actividades e procedementos de traballo, deberase ter a condición de persoal estatutario en situación de servizo activo, na categoría albanel, carpinteiro, mecánico, pintor ou xardiñeiro, con vínculo de fixeza e situación de servizo activo na categoría profesional».</p>
    <p>Segunda. Anexo IV: no punto 2.a). Méritos específicos. Experiencia profesional, engádese o seguinte mérito:</p>
    <p>«– En postos pertencentes á área funcional en que se incardina o posto convocado: 0,125 puntos por mes».</p>
    <p>Poderán presentar solicitude de participación, nun prazo de vinte días naturais contados a partir do día seguinte ao da publicación da presente corrección de erros no <em>Diario Oficial de Galicia</em>, todas aquelas persoas que reunindo os requisitos recollidos na base primeira do anexo I, desexen participar na convocatoria de provisión dun posto de xefe/a de grupo de Taller Mecánico e Oficios, e houbesen ou non presentado solicitude de participación no prazo inicial.</p>
    <p>En cumprimento da base décima do anexo I da Resolución do 18 de abril de 2018, a publicación dos actos e resolucións que se diten na tramitación deste procedemento realizarase nos taboleiros de anuncios da Xerencia de Xestión Integrada da Coruña, na páxina web do Espazo do profesional da mesma xerencia e na páxina web do Servizo Galego de Saúde (www.sergas.es).</p>
    <p>A Coruña, 10 de setembro de 2018</p>
    <footer><p>Luis Verde Remeseiro<br>Xerente de Xestión Integrada da Coruña</p></footer>

