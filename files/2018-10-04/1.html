---
date: '2018-10-04'
id: G0244-011018-0003
page: 44781
number: 190
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 28 de setembro de 2018 pola que se modifica a Resolución do 12
  de setembro de 2018, da Secretaría Xeral da Igualdade,  pola que se establecen
  as bases reguladoras e se convoca o procedemento para a concesión de
  subvencións destinadas á realización de programas de interese xeral para fins
  de carácter social dirixidos á promoción da igualdade entre mulleres e homes e
  de prevención e loita contra a violencia de xénero, con cargo á asignación
  tributaria do 0,7 % do imposto sobre a renda das persoas físicas para o ano
  2018 (código de procedemento SI452A).
range: Resolución
url: >-
  https://www.xunta.gal/dog/Publicados/2018/20181004/AnuncioG0244-011018-0003_gl.html
---
<p>Con data do 24 de setembro publicouse no <em>Diario Oficial de Galicia</em> núm. 182, a Resolución do 12 de setembro de 2018 pola que se establecen as bases reguladoras e se convoca o procedemento para a concesión de subvencións destinadas á realización de programas de interese xeral para fins de carácter social dirixidos á promoción da igualdade entre mulleres e homes e de prevención e loita contra a violencia de xénero, con cargo á asignación tributaria do 0,7 % do imposto sobre a renda das persoas físicas, xestionado pola Secretaría Xeral da Igualdade.</p>
    <p>O artigo 6 da citada resolución regula os gastos subvencionables, establecendo as características que deben reunir os gastos para seren considerados como tales. </p>
    <p>Co fin de garantir o cumprimento da finalidade das axudas para a realización de programas de interese xeral para fins de carácter social dirixidos á promoción da igualdade entre mulleres e homes e de prevención e loita contra a violencia de xénero, é necesario modificar o artigo 6 da Resolución do 12 de setembro de 2018, facendo referencia expresa a outros gastos correntes derivados directamente da actividade que comprende a realización dos programas e que constitúen un tipo de gasto que debe reunir a natureza de subvencionable de acordo co obxecto da convocatoria.</p>
    <p>A presente modificación determina a necesidade da ampliación do prazo de presentación de solicitudes establecido na convocatoria, de tal xeito que as entidades solicitantes disporán dun mes desde o día seguinte ao da publicación da presente modificación no <em>Diario Oficial de Galicia</em>.</p>
    <p>En virtude do exposto e de acordo co establecido na Lei 9/2007, do 13 de xuño, de subvencións de Galicia, no Decreto 11/2009, do 8 de xaneiro, polo que se aproba o seu regulamento, así como os preceptos básicos da Lei 38/2003, do 17 de novembro, xeral de subvencións, e no Real decreto 887/2006, do 21 de xullo, polo que se aproba o Regulamento xeral de subvencións, e en virtude das atribucións que me foron conferidas,</p>
    <h2>DISPOÑO:</h2>
    <p>Artigo único.<em> Modificación da Resolución do 12 de setembro de 2018 pola que se establecen as bases reguladoras e se convoca o procedemento para a concesión de subvencións destinadas á realización de programas de interese xeral para fins de carácter social dirixidos á promoción da igualdade entre mulleres e homes e de prevención e loita contra a violencia de xénero, con cargo á asignación tributaria do 0,7 % do imposto sobre a renda das persoas físicas, xestionado pola Secretaría Xeral da Igualdade</em></p>
    <p>Engádese un punto 5 na letra c) da epígrafe 1 do artigo 6 da Resolución do 12 de setembro de 2018 pola que se establecen as bases reguladoras e se convoca o procedemento para a concesión de subvencións destinadas á realización de programas de interese xeral para fins de carácter social dirixidos á promoción da igualdade entre mulleres e homes e de prevención e loita contra a violencia de xénero, con cargo á asignación tributaria do 0,7 % do imposto sobre a renda das persoas físicas, xestionado pola Secretaría Xeral da Igualdade, como se indica:</p>
    <p>«5º. Outros gastos correntes directamente relacionados coa actividade desenvolvida ao abeiro do correspondente programa».</p>
    <p>Disposición derradeira primeira. <em>Ampliación do prazo de presentación de solicitudes </em></p>
    <p>Amplíase o prazo para a presentación das solicitudes e, polo tanto, compútase o prazo dun mes a partir da publicación desta resolución no <em>Diario Oficial de Galicia</em>.</p>
    <p>Disposición derradeira segunda. <em>Entrada en vigor</em></p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 28 de setembro de 2018</p>
    <footer><p>Susana López Abella<br>Secretaria xeral da Igualdade</p></footer>

