---
date: '2022-11-08'
id: V0653-160922-0004
page: 58348
number: 212
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 15 de setembro de 2022, da Xefatura Territorial de Ourense, pola
  que se concede a autorización administrativa previa e de construción dunha
  instalación eléctrica no concello de Castro Caldelas (expediente IN407A
  2022/137-3).
range: Resolución
url: >-
  https://www.xunta.gal/dog/Publicados/2022/20221108/AnuncioV0653-160922-0004_gl.html
---
<p>Visto o expediente para outorgamento das autorizacións administrativas previa e de construción das instalacións eléctricas que a seguir se describen, tal e como se recollen no proxecto asinado polo enxeñeiro industrial Xosé López Seoane, colexiado número 2745 do ICOIIG, e con visado número 20213994, do 28.12.2021, do sinalado colexio profesional.</p>
    <p>Solicitante: Eléctrica de Castro Caldelas, S.L. (CIF B15639727).</p>
    <p>Domicilio: rúa Galera, núm. 1, 15003 A Coruña.</p>
    <p>Denominación: regularización CST e LMT Conde Oleiros, 2, telemando.</p>
    <p>Situación: Castro Caldelas (Ourense).</p>
    <p>Orzamento: 10.162,00 € de execución material.</p>
    <p>Características técnicas:</p>
    <p>– LMTS a CST Conde Oleiros 2, a 20 kV e 197 m de lonxitude en condutor tipo RHV 3×(1×95) mm2 Al, con orixe na cela de liña do CST Edificio Correos e fin na cela de liña do CST Conde Oleiros 2 (CCC008) que se regulariza.</p>
    <p>– LMTS a CST Conde Oleiros 2 desde P. Fronteira O Val, de 27 m de lonxitude en condutor tipo RHV 3×(1×95) mm2 Al, con inicio na cela de liña do CST Conde Oleiros 1 na cela de liña do CST Conde Oleiros 2, 400 kVA (CCC008) que se regulariza.</p>
    <p>– (CTS) centro de seccionamento e transformación en envolvente prefabricada, manobra interior 2L+1P; telemando e trafo de protección; motorización TIPO BM en 2 celas de liña (entrada e saída) CGMCOSMOS-L; material illante aceite mineral, con CT de 400 kVA de potencia aparente. Situación Travesa da Devesa, Conde Oleiros 2.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial resolve:</p>
    <p>Conceder as autorizacións administrativas previa e de construción ás devanditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e, en especial, as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será seis meses, contado a partir da data da última autorización administrativa necesaria para a súa execución.</p>
    <p>Contra a presente resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 15 de setembro de 2022</p>
    <footer><p>Alicia María López Míguez<br>Xefa territorial de Ourense</p></footer>

