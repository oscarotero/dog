---
date: '2022-11-08'
id: G1097-281022-0001
page: 58309
number: 212
agency: Axencia Galega das Industrias Culturais
section: III. Outras disposicións.
title: >-
  RESOLUCIÓN do 28 de outubro de 2022 pola que se fai público o incremento de
  crédito previsto na Resolución do 29 de decembro de 2021 pola que se
  establecen as bases reguladoras para a concesión, en réxime de concorrencia
  competitiva, das axudas para o desenvolvemento de paquetes de propostas
  audiovisuais que favorezan a recuperación económica do sector ao abeiro do
  programa Hub da industria creativa galega, financiadas ao 100 % polo Fondo
  Europeo de Desenvolvemento Rexional (Feder) dentro do eixe REACT-UE do
  programa operativo Feder Galicia 2014-2020, como parte da resposta da Unión
  Europea á pandemia da COVID-19, e se procede á súa convocatoria para o ano
  2022 (código de procedemento CT207H).
range: Resolución
url: >-
  https://www.xunta.gal/dog/Publicados/2022/20221108/AnuncioG1097-281022-0001_gl.html
---
<p>O 25 de xaneiro de 2022 publicouse no Diario Oficial de Galicia a Resolución do 29 de decembro de 2021 pola que se establecen as bases reguladoras para a concesión, en réxime de concorrencia competitiva, das axudas para o desenvolvemento de paquetes de propostas audiovisuais que favorezan a recuperación económica do sector ao abeiro do programa Hub da industria creativa galega, financiadas ao 100 % polo Fondo Europeo de Desenvolvemento Rexional (Feder) dentro do eixe REACT-UE do programa operativo Feder Galicia 2014-2020, como parte da resposta da Unión Europea á pandemia da COVID-19, e se procede á súa convocatoria para o ano 2022 (código de procedemento CT207H).</p>
    <p>No seu artigo 3.3 e 3.4 establécese que poderán ampliarse os créditos dedicados a esta convocatoria logo da declaración de dispoñibilidade de crédito como consecuencia das circunstancias establecidas no artigo 30.2 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia e, se for o caso, logo da aprobación da modificación orzamentaria que proceda, de acordo coa orde de prelación de solicitudes establecida no artigo 1.3 das bases reguladoras e no caso de que os créditos fosen ampliados, publicarase esta circunstancia nos mesmos medios que a convocatoria, sen que esta publicidade implique a apertura do prazo para presentar novas solicitudes nin o inicio dun novo cómputo do prazo para resolver.</p>
    <p>Nos orzamentos do ano 2022 existen remanentes de crédito suficientes dentro do código de proxecto 2021 00001, e a dita ampliación obedece á presentación dun recurso favorable ao interesado e por unha renuncia presentada por outro benefeciario faise necesario a ampliación por importe de corenta mil euros (40.000,00 €). </p>
    <p>Por este motivo, e co obxecto de estimar o recurso presentado, increméntase o crédito dispoñible na Resolución do 29 de decembro de 2021 pola que se establecen as bases reguladoras para a concesión, en réxime de concorrencia competitiva, das axudas para o desenvolvemento de paquetes de propostas audiovisuais que favorezan a recuperación económica do sector ao abeiro do programa Hub da industria creativa galega, financiadas ao 100 % polo Fondo Europeo de Desenvolvemento Rexional (Feder) dentro do eixe REACT-UE do programa operativo Feder Galicia 2014-2020, como parte da resposta da Unión Europea á pandemia da COVID-19, e se procede á súa convocatoria para o ano 2022 (código de procedemento CT207H).</p>
    <p>Por todo o exposto e no uso das facultades que me foron conferidas, </p>
    <h2>ACORDO:</h2>
    <p>Artigo único. Incremento dos créditos </p>
    <p>Increméntase o crédito destinado ao financiamento das axudas previstas na Resolución do 29 de decembro de 2021 pola que se establecen as bases reguladoras para a concesión, en réxime de concorrencia competitiva, das axudas para o desenvolvemento de paquetes de propostas audiovisuais que favorezan a recuperación económica do sector ao abeiro do programa Hub da industria creativa galega, financiadas ao 100 % polo Fondo Europeo de Desenvolvemento Rexional (Feder) dentro do eixe REACT-UE do programa operativo Feder Galicia 2014-2020, como parte da resposta da Unión Europea á pandemia da COVID-19, e se procede á súa convocatoria para o ano 2022 (código de procedemento CT207H), en corenta mil euros (40.000,00 €), da aplicación orzamentaria 10.A1.432B.770.0, código de proxecto 2021 00001.</p>
    <p>A publicación desta resolución non supón a apertura dun novo prazo de presentación de solicitudes nin o inicio de novo cómputo de prazo para resolver. </p>
    <p>Disposición derradeira única. Entrada en vigor </p>
    <p>Esta resolución entrará en vigor o día seguinte ao da súa publicación no Diario Oficial de Galicia. </p>
    <p>Santiago de Compostela, 28 de outubro de 2022</p>
    <footer><p>Román Rodríguez González<br>Conselleriro de Cultura, Educación, Formación Profesional<br>e Universidades</p></footer>

