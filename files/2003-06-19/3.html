---
date: '2003-06-19'
id: 13CCA
page: 8
number: 118
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 12 de xuño de 2003 pola que se modifica o artigo 2 da Orde do 13 de
  febreiro de 2003 ampliando o importe dos anexos III e IV relativos ó
  financiamento de viaxes para estadías nalgún estado membro da Unión Europea co
  obxecto de coñece-la lingua dese país e o de axudas complementarias do
  programa de acción da Unión Europea de mobilidade de estudiantes
  (Sócrates-Erasmus).
range: Orde
url: 'https://www.xunta.gal/dog/Publicados/2003/20030619/Anuncio13CCA_gl.html'
---
<p>A Orde do 13 de febreiro de 2003 (DOG nº 41, do 27 de febreiro), pola que se aproban as bases que rexerán o concurso público de axudas para o estudio e accións de apoio económico ós estudiantes universitarios correspondentes ó curso académico</p>
<p>2002-2003, establece no seu artigo 2 a contía que se destinará para a concesión destas axudas.</p>
<p>Nembargantes, a citada convocatoria, no mesmo artigo establece que a cantidade destinada a cada unha destas axudas poderá ser incrementada de acordo coas dispoñibilidades económicas da consellería.</p>
<p>Por todo o exposto e en uso das facultades que me foron conferidas,</p>
<p>DISPOÑO:</p>
<p>Artigo único.</p>
<p>Primeiro.-Amplíase a contía que figura no artigo 2 da Orde do 13 de febreiro de 2003 na cantidade de vinteoito mil oitocentos dez euros (28.810 euros), con cargo á aplicación orzamentaria 07.05.322C.480.2 dos orzamentos xerais da Comunidade Autónoma de Galicia para o ano 2003, que se destinará para os anexos III e IV da citada orde, de acordo coa seguinte distribución:</p>
<p>Anexo III: 14.405 euros.</p>
<p>Anexo IV: 14.405 euros.</p>
<p>Segundo.-Esta modificación non afecta os prazos establecidos na referida orde de convocatoria.</p>
<p>Santiago de Compostela, 12 de xuño de 2003.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

