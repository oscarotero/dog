---
date: '2003-06-19'
id: 13CBE
page: 8
number: 118
agency: PRESIDENCIA
section: I. DISPOSICIÓNS XERAIS
title: >-
  Decreto 280/2003, do 17 de xuño, polo que se modifica o Decreto 8/2003, do 18
  de xaneiro, polo que se modifica a estructura orgánica da Xunta de Galicia.
range: Decreto
url: 'https://www.xunta.gal/dog/Publicados/2003/20030619/Anuncio13CBE_gl.html'
---
<p>Polo Decreto 8/2003, do 18 de xaneiro, modificouse a estructura orgánica da Xunta de Galicia. A concordancia da denominación da Consellería de Familia, Xuventude e Voluntariado cos órganos superiores en que se estructura esta e coas competencias atribuídas a eles, aconsellan a modificación da súa denominación, de xeito que nela se inclúa a correspondente ó ámbito competencial do deporte, consonte a súa concepción constitucional e estatutaria, concepción que vén poñer de manifesto a transcendencia sociolóxica, política e económica do fenómeno deportivo.</p>
<p>Por todo iso, en virtude das atribucións que me confire o artigo 26, punto 1 da Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro,</p>
<p>DISPOÑO:</p>
<p>Artigo único.-Modifícase o artigo 1 do Decreto 8/2003, do 18 de xaneiro, polo que se modifica a estructura orgánica da Xunta de Galicia, que queda redactado nos seguintes termos:</p>
<p>«A Xunta de Galicia estará integrada polos departamentos que a seguir se relacionan:</p>
<p>-Consellería da Presidencia, Relacións Institucionais e Administración Pública.</p>
<p>-Consellería de Economía e Facenda.</p>
<p>-Consellería de Política Territorial, Obras Públicas e Vivenda.</p>
<p>-Consellería de Educación e Ordenación Universitaria.</p>
<p>-Consellería de Innovación, Industria e Comercio.</p>
<p>-Consellería de Política Agroalimentaria e Desenvolvemento Rural.</p>
<p>-Consellería de Cultura, Comunicación Social e Turismo.</p>
<p>-Consellería de Sanidade.</p>
<p>-Consellería de Pesca e Asuntos Marítimos.</p>
<p>-Consellería de Xustiza, Interior e Administración Local.</p>
<p>-Consellería de Familia, Xuventude, Deporte e Voluntariado.</p>
<p>-Consellería de Medio Ambiente.</p>
<p>-Consellería de Asuntos Sociais, Emprego e Relacións Laborais.</p>
<p>-Consellería de Emigración».</p>
<p>Disposicións adicionais</p>
<p>Primeira.-A orde de prelación das consellerías manterase segundo o establecido no artigo único deste decreto.</p>
<p>Segunda.-Tódalas referencias á Consellería de Familia, Xuventude e Voluntariado así como á conselleira de Familia, Xuventude e Voluntariado contidas en resolucións e disposicións vixentes, deberán entenderse referidas á Consellería de Familia, Xuventude, Deporte e Voluntariado e á súa titular.</p>
<p>Disposición derradeira</p>
<p>Única.-Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, dezasete de xuño de dous mil tres.</p>
<p>Manuel Fraga Iribarne</p>
<p>Presidente</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

