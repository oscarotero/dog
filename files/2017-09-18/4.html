---
date: '2017-09-18'
id: G0423-080917-0002
page: 42613
number: 177
agency: Consellería de Infraestruturas e Vivenda
section: III. Outras disposicións.
title: >-
  RESOLUCIÓN do 4 de setembro de 2017, da Secretaría Xeral Técnica da
  Consellería de Infraestruturas e Vivenda, pola que se dá publicidade a unha
  encomenda de xestión de carácter técnico á Axencia Galega de Infraestruturas
  relativa ao expediente de contratación do servizo para a redacción do proxecto
  construtivo da adecuación para a intermodalidade do conxunto formado polas
  actuais terminais de autobús e ferroviaria de Pontevedra, cofinanciada nun 80
  % polo Fondo Europeo de Desenvolvemento Rexional no marco do programa
  operativo Feder Galicia 2014-2020 (expediente 11/2017 M).
range: Resolución
url: >-
  https://www.xunta.gal/dog/Publicados/2017/20170918/AnuncioG0423-080917-0002_gl.html
---
<p>De conformidade cos artigos 8.4 e 9.3 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión á Axencia Galega de Infraestruturas para a valoración das ofertas técnicas presentadas no expediente de contratación do servizo para a redacción do proxecto construtivo da adecuación para a intermodalidade do conxunto formado polas actuais terminais de autobús e ferroviaria de Pontevedra, cofinanciada nun 80 % polo Fondo Europeo de Desenvolvemento Rexional no marco do programa operativo Feder Galicia 2014-2020 (exp. 11/2017 M) (sobre B) e a dirección dos estudos correspondentes ao dito servizo, que ten as seguintes características: </p>
    <p>– Actividade a que se refire: a Axencia Galega de Infraestruturas realizará os traballos que a seguir se sinalan.</p>
    <p>Emisión dos informes técnicos de valoración das ofertas presentadas na licitación do servizo para a redacción do proxecto construtivo da adecuación para a intermodalidade do conxunto formado polas actuais terminais de autobús e ferroviaria de Pontevedra, cofinanciada nun 80 % polo Fondo Europeo de Desenvolvemento Rexional no marco do programa operativo Feder Galicia 2014-2020 (exp. 11/2017 M) (sobre B).</p>
    <p>Dirección técnica dos estudos que realice a empresa adxudicataria do servizo asumindo a función de responsable do contrato.</p>
    <p>– Natureza e alcance da xestión encomendada: esta encomenda ten natureza intersubxectiva ao realizarse entre órganos (Consellería de Infraestruturas e Vivenda e Axencia Galega de Infraestruturas) dotados de personalidade xurídica propia e ser a Axencia Galega de Infraestruturas medio propio e servizo técnico da Administración xeral da Comunidade Autónoma de Galicia e dos poderes adxudicadores dependentes dela.</p>
    <p>– Prazo de vixencia: desde a súa sinatura, que tivo lugar o 4 de setembro de 2017, ata o 30 de decembro de 2018.</p>
    <p>– Supostos en que procede a finalización anticipada da encomenda: incumprimento total ou parcial dalgunha das partes ou mutuo acordo.</p>
    <p>Santiago de Compostela, 4 de setembro de 2017</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Vivenda</p></footer>

