---
date: '2018-03-27'
id: L132-210318-0001
page: 17762
number: 61
agency: Concello de Curtis
section: VI. Anuncios. b) Administración local.
title: >-
  ANUNCIO da aprobación inicial da modificación puntual número 6 do Plan xeral
  de ordenación municipal na delimitación dos núcleos rurais.
range: Anuncio
url: >-
  https://www.xunta.gal/dog/Publicados/2018/20180327/AnuncioL132-210318-0001_gl.html
---
<p>O Pleno da Corporación do Concello de Curtis, en sesión extraordinaria que tivo lugar o 16 de marzo de 2018, acordou aprobar inicialmente a modificación puntual nº 6 do Plan xeral de ordenación municipal de Curtis na delimitación dos núcleos rurais, o que se fai público en cumprimento do disposto no artigo 83.5 e no artigo 60.6 da Lei 2/2016, do 10 de febreiro, do solo de Galicia (LSG), durante o prazo de dous meses, contados desde a publicación do correspondente anuncio no DOG, prazo en que o expediente poderá ser examinado por calquera interesado nas dependencias municipais e que se poderán formular as reclamacións e alegacións que se consideren pertinentes.</p>
    <p>Suspéndese o outorgamento de licenzas naqueles ámbitos do territorio obxecto de planeamento cuxas novas determinacións supoñan a modificación da ordenación urbanística vixente, conforme o artigo 47.2 da LSG. Esta suspensión alcanzará: </p>
    <p>– Aqueles núcleos rurais afectados por esta modificación, cando as novas determinacións supoñan a modificación da ordenación urbanística vixente.</p>
    <p>– O sistema xeral de espazos libres sito no núcleo rural de Paradela.</p>
    <p>– Os sistemas xerais de equipamento cemiterio nos núcleos de Curtis, Santaia e A Igrexa.</p>
    <p>– A zona do paso a nivel sobre a liña de ferrocarril que dá acceso ao núcleo rural de Maques de Arriba desde o polígono industrial de Teixeiro-Curtis.</p>
    <p>Curtis, 21 de marzo de 2018</p>
    <footer><p>Antonio Ángel Fraga Sánchez<br>Alcalde accidental</p></footer>

