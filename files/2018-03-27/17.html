---
date: '2018-03-27'
id: G2345-070318-0001
page: 17707
number: 61
agency: Xulgado do Social número 2 da Coruña
section: V. Administración de xustiza.
title: EDICTO de notificación e auto de aclaración de sentenza (442/2015).
range: Edicto
url: >-
  https://www.xunta.gal/dog/Publicados/2018/20180327/AnuncioG2345-070318-0001_gl.html
---
<p>Eu, María Adelaida Egurbide Margañón, letrada da Administración de xustiza do Xulgado do Social número 2 da Coruña, fago saber que no procedemento ordinario 442/2015 deste xulgado do social, seguido por instancia de María Elena Pombo Santamaría contra a empresa Víctor Gabriel González Romero, sobre reclamación de cantidade, se ditou a seguinte resolución, cuxa parte dispositiva se xunta:</p>
    <p>«Sentenza</p>
    <p>A Coruña, vinte de novembro de dous mil dezasete.</p>
    <p>Jorge Hay Alba, maxistrado do Xulgado do Social número 2 da Coruña, despois de ver os presentes autos seguidos neste xulgado co número 442/2015, sendo parte nel, dun lado como demandante María Elena Pombo Santamaría, representada polo letrado Pedro Pedreira Candal, e como demandado Víctor Gabriel González Romero, que non comparece, sobre reclamación de cantidade, pronunciou en nome do rei a seguinte sentenza</p>
    <p>Antecedentes de feito:</p>
    <p>Primeiro. A parte demandante presentou demanda que por quenda correspondeu a este Xulgado do Social número 2 da Coruña, na cal, tras expor os feitos e alegar os fundamentos de dereito que considerou pertinentes, remataba suplicando que se ditase sentenza conforme o pedido.</p>
    <p>Segundo. Admitida a trámite a dita demanda, sinalouse a realización do acto de xuízo e este tivo lugar na data sinalada en todas as súas fases co resultado que consta na acta redactada para o efecto e que quedou debidamente gravado no correspondente soporte CD. Unha vez concluso o acto do xuízo, quedaron os autos vistos para ditar sentenza.</p>
    <p>Terceiro. Na tramitación dos presentes autos observáronse as normas legais de procedemento.</p>
    <p>Decisión:</p>
    <p>Que estimando a demanda interposta pola demandante María Elena Pombo Santamaría debo condenar e condeno a empresa Víctor Gabriel González Romero a que lle aboe á demandante a cantidade de 3.567,30 euros polos conceptos reclamados en demanda, máis o 10 % de xuros por demora.</p>
    <p>Notifíqueselles esta resolución ás partes, ás cales se fará saber que contra esta só cabe recurso de suplicación ante o Tribunal Superior de Xustiza de Galicia, que se deberá anuncialo ante este xulgado no prazo de cinco días contados a partir da notificación desta sentenza, e no propio termo se o recorrente non goza do beneficio de xustiza gratuíta deberá ao anunciar o recurso entregar o xustificante acreditativo de ter consignado a cantidade obxecto de condena na conta de depósitos e consignacións que este xulgado ten aberta no Banco de Santander desta cidade.</p>
    <p>E igualmente deberá no momento de interpor o recurso consignar a suma de 300 euros en concepto de depósito especial para recorrer.</p>
    <p>Así, por esta a miña sentenza, definitivamente xulgando, o pronuncio, mando e asino».</p>
    <p>«Auto de aclaración de sentenza 492/17.</p>
    <p>Maxistrado xuíz: Jorge Hay Alba.</p>
    <p>A Coruña, trinta de outubro de dous mil dezasete.</p>
    <p>Antecedentes de feito:</p>
    <p>Primeiro. Neste procedemento ditouse en data 20 de setembro de 2017 sentenza que foi notificada ás partes.</p>
    <p>Segundo. Na dita resolución consta a data de “vinte de novembro de dous mil dezasete”, e este é un erro material de transcrición.</p>
    <p>Terceiro. Despois de asinada a dita resolución advertiuse que na data da resolución se cometeu un erro material e onde pon “vinte de novembro de dous mil dezasete” debe dicir “vinte de setembro de dous mil dezasete”.</p>
    <p>Parte dispositiva</p>
    <p>Dispoño:</p>
    <p>1. Aclarar a sentenza ditada con data vinte de setembro de dous mil dezasete nos seguintes termos:</p>
    <p>Onde di: “Na Coruña o vinte de novembro de dous mil dezasete”, debería dicir: “Na Coruña o vinte de setembro de dous mil dezasete”.</p>
    <p>2. Incorporar esta resolución ao libro que corresponda e levar testemuño aos autos.</p>
    <p>Notifíqueselles ás partes, facéndolles saber que, en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial as partes ou interesados e, de ser o caso, os profesionais designados sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Contra este auto non cabe interpor recurso ningún distinto ao que, de ser o caso, se poida interpor fronte á resolución aclarada.</p>
    <p>Así o acorda e asina o maxistrado xuíz. Dou fe.</p>
    <p>O maxistrado xuíz A letrada da Administración de xustiza»</p>
    <p>E para que lle sirva de notificación en legal forma a Víctor Gabriel González Romero, en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 7 de marzo de 2018</p>
    <footer><p>A letrada da Administración de xustiza</p></footer>

