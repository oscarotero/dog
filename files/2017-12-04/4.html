---
date: '2017-12-04'
id: C3K1-281117-0001
page: 55203
number: 230
agency: Consellería de Sanidade
section: III. Outras disposicións.
title: >-
  RESOLUCIÓN do 20 de novembro de 2017 pola que se delega na persoa titular da
  Xerencia do Servizo Galego de Saúde o exercicio de competencias en relación co
  expediente disciplinario 18/16-M.
range: Resolución
url: >-
  https://www.xunta.gal/dog/Publicados/2017/20171204/AnuncioC3K1-281117-0001_gl.html
---
<p>Por unha banda, o artigo 23 da Lei 40/2015, do 1 de outubro, de réxime xurídico do sector público, prevé as causas e circunstancias xeradoras de abstención para as autoridades e persoal ao servizo das administracións públicas, así como o deber da súa apreciación e comunicación.</p>
    <p>Por outra banda, o artigo 6 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, prevé que o exercicio de competencias cuxa titularidade corresponda a órganos da Administración autonómica se poderá delegar noutros órganos da propia Administración, sempre que o suposto non se atope nalgún dos casos previstos no parágrafo 4 do artigo 6 antes citado.</p>
    <p>Ademais, o parágrafo 3 do artigo 6 da Lei 16/2010, do 17 de decembro, determina que, no caso de que un órgano da Administración xeral da comunidade autónoma delegue o exercicio de competencias nun órgano dunha entidade instrumental do sector autonómico, abondará coa decisión do órgano delegante cando este sexa titular da consellería de adscrición da dita entidade instrumental. </p>
    <p>Neste sentido, o artigo 2.2 do Decreto 41/2013, do 21 de febreiro, polo que se establece a estrutura orgánica da Consellería de Sanidade, establece que está adscrito a esta o Servizo Galego de Saúde, como organismo autónomo de carácter administrativo.</p>
    <p>Tendo en conta que no expediente disciplinario núm. 18/16-M podería concorrer unha causa de abstención das previstas no artigo 23 da Lei 40/2015, do 1 de outubro, de réxime xurídico do sector público, resulta procedente e xustificado facer uso da posibilidade de delegación prevista legalmente, polo que </p>
    <p>RESOLVO:</p>
    <p>1. Delegar na persoa titular da Xerencia do Servizo Galego de Saúde o exercicio das competencias atribuídas á persoa titular da Consellería de Sanidade en relación co expediente disciplinario núm. 18/16-M, polas causas indicadas anteriormente.</p>
    <p>2. Ordenar que a presente resolución se publique no Diario Oficial de Galicia, de conformidade co previsto no artigo 6.6 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>De conformidade co previsto no artigo 6.7 da citada Lei 16/2010, os actos e resolucións administrativas ditados por delegación farán constar esta circunstancia e consideraranse ditados polo órgano delegante.</p>
    <p>Santiago de Compostela, 20 de novembro de 2017</p>
    <footer><p>Jesús Vázquez Almuíña<br>Conselleiro de Sanidade</p></footer>

