---
date: '2017-10-20'
id: CA01-161017-0001
page: 48979
number: 200
agency: Consellería de Facenda
section: IV. Oposicións e concursos.
title: >-
  ORDE do 10 de outubro de 2017 pola que se amplía o prazo de realización do
  segundo exercicio do proceso selectivo para o ingreso no corpo de axudantes de
  carácter facultativo da administración especial da Administración xeral da
  Comunidade Autónoma de Galicia, subgrupo C1, escala de axentes do Servizo de
  Gardacostas de Galicia.
range: Orde
url: >-
  https://www.xunta.gal/dog/Publicados/2017/20171020/AnuncioCA01-161017-0001_gl.html
---
<p>A Orde da Consellería de Facenda do 2 de decembro de 2016 (DOG núm. 246, do 27 de decembro) pola que se convoca o proceso selectivo para o ingreso no corpo de axudantes de carácter facultativo de administración especial da Administración xeral da Comunidade Autónoma de Galicia, subgrupo C1, escala de axentes do Servizo de Gardacostas de Galicia, dispón, na base II.1.1.2, que o prazo máximo para a realización do segundo exercicio será de 40 días hábiles contados desde o remate do exercicio anterior.</p>
    <p>O primeiro exercicio da fase de oposición, correspondente ao proceso selectivo que se cita, foi realizado o día 22 de xullo de 2017.</p>
    <p>Diversas cuestións de carácter organizativo impiden o cumprimento do prazo a que se fai referencia no parágrafo primeiro, polo que, consonte coa proposta elevada polo tribunal cualificador e de conformidade co establecido no artigo 32 da Lei 39/2015, do 1 de outubro, do procedemento administrativo común das administracións públicas, así como na Orde do 11 de xullo de 2017 pola que se declara inhábil o mes de agosto para os efectos do cómputo de prazos de diversos procesos selectivos da Xunta de Galicia, esta consellería</p>
    <h2>DISPÓN:</h2>
    <p>A ampliación do prazo de realización do segundo exercicio do proceso selectivo para o ingreso no corpo de axudantes de carácter facultativo de administración especial da Administración xeral da Comunidade Autónoma de Galicia, subgrupo C1, escala de axentes do Servizo de Gardacostas de Galicia, en vinte días hábiles.</p>
    <p>Contra este acordo de ampliación de prazo non cabe recurso ningún, de acordo co disposto no artigo 32.3 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 10 de outubro de 2017</p>
    <footer><p>Valeriano Martínez García<br>Conselleiro de Facenda</p></footer>

