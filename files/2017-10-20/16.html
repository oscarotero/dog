---
date: '2017-10-20'
id: G2154-290917-0001
page: 48990
number: 200
agency: Xulgado de Primeira Instancia número 1 de Ourense
section: V. Administración de xustiza.
title: EDICTO de notificación de sentenza (960/2015).
range: Edicto
url: >-
  https://www.xunta.gal/dog/Publicados/2017/20171020/AnuncioG2154-290917-0001_gl.html
---
<p>Eu, María Regina Domínguez Cougil, letrada da Administración de xustiza do Xulgado de Primeira Instancia número 1 de Ourense, fago saber, que no mazo de sentenzas deste xulgado figura a sentenza cuxo encabezamento e parte dispositiva din literalmente:</p>
    <p>«Sentenza.</p>
    <p>Ourense, 24 de marzo de 2017.</p>
    <p>Vistos por María del Pilar Domínguez Comesaña, maxistrada xuíza do Xulgado de Primeira Instancia número 1 de Ourense, os presentes autos de xuízo ordinario rexistrados co número 960/2015, seguidos por iniciativa de Astilleros Facho, S.L. que actúa representada pola procuradora María José Conde González e defendida polo letrado Juan Lago Franco contra Univerbody, S.L., en situación de rebeldía procesual. Versan os presentes autos sobre reclamación de cantidade.</p>
    <p>Decido:</p>
    <p>Que estimando a demanda interposta pola procuradora María José Conde González, en representación de Astilleros Facho, S.L., contra Univerbody, S.L., condeno a devandita demandada a aboar á demandante a cantidade de 9.245,67 € en concepto de principal e en concepto de indemnización por mora o xuro legal do diñeiro da citada cantidade desde a data da demanda até a data da sentenza, a partir da cal o tipo de xuro será o previsto no artigo 576 da LAC.</p>
    <p>As custas impóñense á demandada.</p>
    <p>Notifíquese a presente resolución ás partes e advírtase que non é firme. Contra esta sentenza pódese interpor recurso de apelación dentro dos vinte días seguintes á súa notificación na forma indicada no artigo 458 da LAC. Indíquese á demandada que non se admitirá a trámite o recurso se ao interpolo non acredita documentalmente ter constituído o depósito que para recorrer exixe a LOPX, así como ter liquidado a taxa xudicial creada por Lei 10/2012, do 20 de novembro.</p>
    <p>Así pronuncio, mando e asino por esta sentenza».</p>
    <p>Que en virtude do acordado nos autos de referencia, e de conformidade co disposto nos artigos 156.4 e 164 en relación co 497.2 da LAC, para que sirva de notificación a Univerbody Cosméticos, S.L., expido este edicto.</p>
    <p>Ourense, 24 de marzo de 2017</p>
    <footer><p>A letrada da Administración de xustiza</p></footer>

