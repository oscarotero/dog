---
date: '2017-10-20'
id: L257-161017-0001
page: 49111
number: 200
agency: Concello de Vigo
section: VI. Anuncios. b) Administración local.
title: >-
  ANUNCIO de contratación, polo procedemento aberto, do servizo de mantemento
  integral do exotarium e do bolboretario de Vigozoo (expediente 8.434-612).
range: Anuncio
url: >-
  https://www.xunta.gal/dog/Publicados/2017/20171020/AnuncioL257-161017-0001_gl.html
---
<p>1. Entidade que adxudica. Organismo: Concello de Vigo. Dependencia: Vigozoo. Número de expediente: 8.434-612.</p>
    <p>2. Obxecto do contrato: a prestación do servizo de mantemento integral das instalacións do exotarium e bolboretario nas instalacións do Vigozoo. </p>
    <p>Lugar de execución: Vigo.</p>
    <p>Prazo de execución: 3 anos. Prórroga: dúas prórrogas dun ano cada unha.</p>
    <p>3. Tramitación e procedemento:</p>
    <p>Tramitación: ordinaria.</p>
    <p>Procedemento: aberto.</p>
    <p>4. Orzamento base: 100.400,00 euros. IVE que soportará a Administración: 21.092,40 euros. Orzamento total: 121.532,40 euros.</p>
    <p>5. Garantías exixidas. a) Provisional: non se exixe. b) Definitiva: si (5 % do prezo de adxudicación do contrato, excluído o IVE). c) Complementaria: non se exixe.</p>
    <p>6. Obtención da documentación e información: www.vigo.org (perfil do contratante). Teléfono: 986 81 01 48. Fax: 986 22 62 06.</p>
    <p>Data límite para solicitar documentación: ata 7 días antes do día de finalización do prazo de presentación de proposicións.</p>
    <p>7. Requisitos específicos do contratista. a) Documentos acreditativos da solvencia económica e financeira: declaración do volume anual de negocio. Consideraranse con solvencia económica e financeira os licitadores que no conxunto dos últimos tres anos teñan un volume de facturación que sexa igual ou superior ao 70 % da anualidade media do prezo do contrato. b) Documentos acreditativos da solvencia técnica e profesional: unha relación dos principais servizos ou traballos, de igual ou similar natureza que os que constitúan o obxecto do contrato, realizados nos últimos cinco anos (entenderase que este prazo remata o último día para a presentación de ofertas) que inclúa importe, datas e destinatario, público ou privado. Considerarase acreditada a solvencia se nalgún dos últimos cinco anos acredita servizos ou traballos por importe igual ou superior a 70 % da anualidade media do prezo do contrato. Os servizos ou traballos efectuados acreditaranse mediante certificados expedidos ou visados polo órgano competente, cando o destinatario sexa unha entidade do sector público; cando o destinatario sexa un suxeito privado, mediante un certificado expedido por este ou, na falta deste certificado, mediante unha declaración do empresario.</p>
    <p>8. Presentación de ofertas. Prazo: o prazo rematará aos 15 días seguintes ao da última publicación do presente anuncio no BOP ou no DOG.</p>
    <p>Documentación: a exixida nas cláusulas 12 e 13 do prego de condicións administrativas e no punto 7 das FEC.</p>
    <p>Lugar de presentación: Rexistro Xeral do Concello de Vigo, praza do Rei, nº 1, 36202 Vigo, ata as 13.30 horas do último día de prazo.</p>
    <p>Admisión de melloras: non.</p>
    <p>Prazo da obriga de manter a oferta: dous meses contados desde o día da apertura de proposicións.</p>
    <p>9. Apertura das ofertas técnica e económica. Entidade, domicilio e localidade: véxase o punto 6 do anuncio.</p>
    <p>Data e hora: anunciarase no perfil do contratante do Concello de Vigo.</p>
    <p>10. Páxina web para obtención de información: www.vigo.org.</p>
    <p>Vigo, 10 de outubro de 2017</p>
    <footer><p>O alcalde<br>P.D. (Decreto e Acordo do 19.6.2015)<br>David Regades Fernández<br>Concelleiro delegado de Contratación</p></footer>

