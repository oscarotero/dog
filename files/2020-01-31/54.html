---
date: '2020-01-31'
id: G1441-130120-0002
page: 6584
number: 21
agency: Deputación Provincial de Pontevedra
section: VI. Anuncios. b) Administración local.
title: >-
  ANUNCIO da convocatoria de procesos selectivos para a cobertura de prazas no
  cadro de persoal funcionario, incluídas na oferta de emprego público do ano
  2016, pola quenda libre.
range: Anuncio
url: >-
  https://www.xunta.gal/dog/Publicados/2020/20200131/AnuncioG1441-130120-0002_gl.html
---
<p>No <em>Boletín Oficial </em>da provincia nº 248, do 30 de decembro de 2019, publicáronse as bases xerais e específicas de varios procesos selectivos convocados para cubrir as seguintes prazas vacantes no cadro de persoal funcionario da Deputación de Pontevedra (corrección de erros BOPPO nº 5, do 9 de xaneiro de 2020), incluídas na oferta de emprego público do ano 2016:</p>
    <p>– Unha praza de arquitecto/a técnico/a, encadrada na escala de Administración especial, subescala técnica, clase técnico medio, integrada no grupo A2, pola quenda libre.</p>
    <p>– Unha praza de técnico/a auxiliar de proxectos, encadrada na escala de Administración especial, subescala técnica, clase auxiliar, integrada no grupo C1, pola quenda libre.</p>
    <p>– Unha praza de técnico/a informático/a, encadrada na escala de Administración especial, subescala técnica, clase auxiliar, integrada no grupo C1, pola quenda libre.</p>
    <p>– Unha praza de administrativo/a de administración xeral, encadrada na escala de Administración xeral, subescala administrativa, integrada no grupo C1, pola quenda libre.</p>
    <p>O prazo de presentación de solicitudes será de vinte (20) días naturais, contados desde o día seguinte ao da publicación deste anuncio no <em>Boletín Oficial del Estado</em>.</p>
    <p>Os sucesivos anuncios referentes a esta convocatoria, cando proceda de conformidade coas bases, faranse públicos no <em>Boletín Oficial</em> da provincia.</p>
    <p>Pontevedra, 9 de xaneiro de 2020</p>
    <footer><p>A presidenta da Deputación Provincial de Pontevedra<br>P.D. (Resolución nº 2019014186, do 1.8.2019)<br>Carlos López Font<br>Deputado delegado da Área de Réxime Interior, Economía, <br>Facenda, Novas Tecnoloxías e ORAL</p></footer>

