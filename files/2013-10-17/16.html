---
date: '2013-10-17'
id: G2345-270913-0001
page: 41190
number: 199
agency: Xulgado do Social número 2 da Coruña
section: V. Administración de xustiza.
title: EDICTO (247/2013).
range: Edicto
url: >-
  https://www.xunta.gal/dog/Publicados/2013/20131017/AnuncioG2345-270913-0001_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento despedimento/cesamentos en xeral 247/2013 deste xulgado do social, seguido por instancia de Ana Collazo Pose contra José Luis Barros Moreno, Colonial Trade, S.L. e o Fogasa, sobre despedimento, ditouse sentenza, cuxo encabezamento e ditame din:</p>
    <p>«Sentenza.</p>
    <p>Na cidade da Coruña, 25 de setembro de 2013.</p>
    <p>Milagritos Belso Sempere, xuíza substituta do Xulgado do Social número 2 desta cidade, viu os presentes autos de xuízo número 247/2013 seguidos por instancia de Ana Collazo Pose, asistida polo letrado José Nogueira Esmorís, contra José Luis Barros Moreno, Colonial Trade, S.L. e o Fogasa, que non comparecen, malia estaren citados en legal forma, sendo o obxecto da reclamación despedimento; e</p>
    <p>Decido que, con estimación da demanda formulada por Ana Collazo Pose contra a empresa Colonial Trade, S.L., debo declarar e declaro improcedente o despedimento da demandante, desestimando a pretensión de que este sexa declarado nulo.</p>
    <p>Así mesmo, dada a imposibilidade da readmisión, declaro extinguida a relación laboral na data da presente resolución e condeno a empresa demandada a que aboe a demandante unha indemnización por un importe de seis mil trescentos vinte euros (6.320 €), con aboamento dos salarios de tramitación desde a data do despedimento ata a notificación desta sentenza, que nesta data ascenden a oito mil novecentos cincuenta e seis euros con catro céntimos (8.956,04 €).</p>
    <p>Notifíquese esta resolución ás partes ás que se fará saber que contra ela só cabe recurso de suplicación ante o Tribunal Superior de Xustiza de Galicia, debendo anuncialo ante este xulgado no prazo de cinco días contados a partir da notificación desta sentenza e, no propio prazo, se o recorrente non goza do beneficio de xustiza gratuíta, deberá ao anunciar o recurso entregar xustificante de ter consignado a cantidade obxecto de condena na conta de depósitos e consignacións que este xulgado ten aberta en Banesto desta cidade».</p>
    <p>E para que sirva de notificación en legal forma a José Luis Barros Moreno e Colonial Trade, S.L., expido a presente para a súa inserción no <em>Diario Oficial de Galicia</em> (DOG).</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 26 de setembro de 2013</p>
    <footer><p>A secretaria xudicial</p></footer>

