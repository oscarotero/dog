---
date: '2017-08-24'
id: L130-020817-0006
page: 40480
number: 160
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación definitiva da modificación puntual do Plan parcial do
  sector 5 Mesoiro (expediente 631/2016/89).
range: Anuncio
url: >-
  https://www.xunta.gal/dog/Publicados/2017/20170824/AnuncioL130-020817-0006_gl.html
---
<p>En cumprimento do disposto no artigo 82.1 da Lei 2/2016, do 10 de febreiro, do solo de Galicia e no artigo 199.2, do Decreto 143/2016, do 22 de setembro, polo que se aproba o Regulamento de desenvolvemento da lei anterior, infórmase de que o Pleno municipal, na sesión que tivo lugar o 5 de xuño de 2017, adoptou, entre outros, o seguinte acordo:</p>
    <p>«Primeiro. Aprobar definitivamente o documento denominado “Modificación puntual do Plan parcial do sector 5 Mesoiro. Documento para aprobación inicial. Novembro 2016”, redactado pola oficina técnica municipal de Planeamento e promovido polo Concello da Coruña.</p>
    <p>Segundo. Ordenar a dilixencia do documento aprobado co selo da aprobación definitiva.</p>
    <p>Terceiro. Realizar os trámites previstos nos artigos 82 e 88 da Lei 2/2016, do solo de Galicia; artigos 199 e 212 do Decreto 143/2016, Regulamento para o desenvolvemento da lei anterior, e Orde do 10 de marzo de 2017 pola que se establecen os modelos normalizados de solicitudes para a inscrición de datos no Rexistro de Planeamento Urbanístico de Galicia, na procura da entrada en vigor do documento aprobado.</p>
    <p>Cuarto. Notificarlles este acordo aos titulares catastrais, aos departamentos municipais de Xestión do Solo, Licenzas e Disciplina Urbanística, Sección de Patrimonio Urbanístico, oficina do SIX de Planeamento e á Área de Infraestruturas».</p>
    <p>Medidas adoptadas para o seguimento dos efectos no ambiente.</p>
    <p>Á vista da Resolución do 14 de outubro de 2016, da Secretaría Xeral de Calidade e Avaliación Ambiental, pola que se formula o informe ambiental estratéxico, dedúcese que a modificación puntual aprobada non produce efectos ambientais negativos no seu contorno, polo que non cómpre adoptar ningún tipo de medidas.</p>
    <p>A documentación íntegra da modificación do Plan xeral de ordenación municipal (PXOM) aprobada, poderase consultar no enderezo electrónico www.coruna.gal/urbanismo, na epígrafe «planeamiento/planeamiento vigente», ou ben, desde a mesma web, a través do «Visor Estado Desarrollo PGOM 2013».</p>
    <p>Contra este acordo, que pon fin á vía administrativa, poderase interpoñer directamente recurso contencioso-administrativo no prazo de dous meses, contados a partir do día seguinte ao da publicación deste anuncio, de conformidade co artigo 46 da Lei 29/1998, do 13 de xullo, da xurisdición contencioso-administrativa.</p>
    <p>A Coruña, 30 de xuño de 2017</p>
    <footer><p>O alcalde<br>P.D. (Decreto do 15.6.2015)<br>Xiao Varela Gómez<br>Tenente de alcalde da Área de Rexeneración Urbana e Dereito á Vivenda</p></footer>

