---
date: '2017-08-24'
id: L105-180817-0001
page: 40479
number: 160
agency: Concello de Arteixo
section: VI. Anuncios. b) Administración local.
title: >-
  ANUNCIO de aprobación inicial da modificación puntual das normas subsidiarias
  no polígono industrial de Suevos.
range: Anuncio
url: >-
  https://www.xunta.gal/dog/Publicados/2017/20170824/AnuncioL105-180817-0001_gl.html
---
<p>O Pleno da Corporación, en sesión ordinaria celebrada o día 31.5.2017, acordou aprobar inicialmente o expediente nº 11/2016.PMP de modificación puntual das normas subsidiarias para clasificar como solo urbano o polígono industrial de Suevos.</p>
    <p>Así mesmo, acordouse a suspensión do outorgamento de licenzas no ámbito delimitado polas parcelas catastrais: 002300900NJ40A, 15005A09500002, 15005A09300241, 15005A09300242, 15005A09300243, 15005A09300244, 15005A09200192 e 15005A09200193, tendo en conta o sinalado ao respecto no informe do xefe de Área de Urbanismo e Medio Ambiente do 24.5.2017: «(…) a ordenación prevista nesta modificación puntual é diferente e incompatible coa das NNSS municipais de 1995 para o ámbito a que se refiere excepto no que atinxe á eliminación de edificacións e construcións con adecuación do terreo para acomodar o territorio ás exixencias das leis de costas e de augas».</p>
    <p>En virtude do disposto polo artigo 60 da Lei 2/2016, do 10 de febreiro, do solo de Galicia, e polo artigo 144 do Decreto 143/2016, do 22 de setembro, polo que se aproba o Regulamento da Lei 2/2016, o expediente de referencia, documento refundido, queda sometido a información pública polo prazo de dous meses, contados a partir do día seguinte a aquel en que se produza a presente publicación no <em>Diario Oficial de Galicia</em>.</p>
    <p>Durante o devandito prazo as persoas interesadas poderán examinar o seu contido no Departamento de Urbanismo do Concello de Arteixo (praza Alcalde Ramón Dopico, nº 1, Arteixo), de luns a venres, das 9.00 ás 14.00 horas, e presentar alegacións se o consideran oportuno.</p>
    <p>O contido íntegro da modificación puntual pódese consultar no seguinte enderezo electrónico: http://www.arteixo.org/gl/noticia/aprobacion-inicial-da-moficacion-puntual-nnss-poligono-suevos.</p>
    <p>Arteixo, 16 de agosto de 2017</p>
    <footer><p>O alcalde<br>P.D. (Decreto 1336 do 6.7.2015)<br>Luís Alberto Castro Calvete<br>Concelleiro do Departamento de Urbanismo e Medio Ambiente</p></footer>

