---
date: '2002-07-22'
id: E922
page: 11
number: 140
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 8 de abril de 2002, da Dirección Xeral de Industria, Enerxía e
  Minas, pola que se somete a información pública o proxecto de explotación, o
  estudio de efectos ambientais e o plan de restauración do pase a concesión de
  explotación Yeyo, 6983, da provincia da Coruña, e promovida por Erimsa.
range: Resolución
url: 'https://www.xunta.gal/dog/Publicados/2002/20020722/AnuncioE922_gl.html'
---
<p>En cumprimento do disposto no artigo 2.4º do Decreto 327/1991, de avaliación dos efectos ambientais para Galicia (DOG número 199, do 15 de outubro), e durante o prazo de vinte días hábiles, someterase o estudio de efectos ambientais ó trámite de información pública, mediante anuncio no Diario Oficial de Galicia. Na súa virtude</p>
<p>RESOLVO:</p>
<p>Someter a información pública, por un prazo de vinte días hábiles, contados a partir da publicación da presente resolución, o proxecto de explotación, o estudio de efectos ambientais e o plan de restauración do pase a concesión de explotación Yeyo nº 6983, situada en terreos dos concellos de Frades, Ordes e Oroso, provincia da Coruña, e solicitado por Erimsa.</p>
<p>Para os efectos informativos porase á disposición dos administrados que o soliciten un exemplar deste para consulta nas oficinas desta dirección xeral, nas dependencias das delegacións provinciais das Consellerías de Industria e Comercio e Medio Ambiente correspondentes, así como nos concellos de Frades, Ordes e Oroso, e as alegacións formularanse durante o prazo sinalado nas mesmas oficinas.</p>
<p>Santiago de Compostela, 8 de abril de 2002.</p>
<p>Ramón Ordás Badía</p>
<p>Director xeral de Industria, Enerxía e Minas</p>

