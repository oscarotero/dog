---
date: '2002-07-22'
id: E98A
page: 11
number: 140
agency: CONCELLO DE PONTEVEDRA
section: VI. ANUNCIOS
title: >-
  Anuncio da toma de coñecemento da aprobación inicial do proxecto de
  compensación da unidade de actuación número 10 do PXOU sita entre as rúas
  Ernesto Caballero, Ramón Cabanillas e Ángel Amor Ruibal, formulado por
  Inversiones Playamar, S.L.
range: Anuncio
url: 'https://www.xunta.gal/dog/Publicados/2002/20020722/AnuncioE98A_gl.html'
---
<p>A Comisión de Goberno, en sesión do 1-7-2002, acordou tomar coñecemento do proxecto de compensación da unidade de actuación nº 10 do PXOU sita entre as rúas Ernesto Caballero, Ramón Cabanillas e Ángel Amor Ruibal, presentado no rexistro do concello o 25-3-2002 por Inversiones Playamar, S.L. na súa condición de propietaria única da totalidade dos terreos integrantes e subscrito polos arquitectos sres. Castro e Lorenzo, dispoñéndose a anulación daquelas determinacións e documentos integrantes deste que fagan referencia á obriga de achegar economicamente o concello calquera gasto que puidese corresponderlle como Administración receptora do dez por cento do aproveitamento tipo, polo custo de redacción de proxectos e a xestión do plan especial, do proxecto de urbanización e das propias obras de urbanización, acordo que se adopta exonerando o concello de tales obrigas económicas e en función do ofrecemento efectuado pola sociedade o 24-6-2002.</p>
<p>Así mesmo disponse que a cesión que se efectúa en favor do concello incluída a do 10% do aproveitamento urbanístico da unidade que se grafa no proxecto efectuarase en pleno dominio e libre de cargas, gravames e incluso alugueres pasando a formar parte do patrimonio municipal e incluíndose no inventario municipal de bens, dispoñéndose o sometemento a información pública do proxecto de compensación.</p>
<p>Durante o prazo de vinte días, contado a partir da publicación deste anuncio no Diario Oficial de Galicia, calquera interesado poderá examinar no Servicio Municipal de Urbanismo, Medio Ambiente e Patrimonio Histórico, na rúa Churruchaos número 2 desta cidade, a documentación inicialmente aprobada e formula-las alegacións que coiden pertinentes.</p>
<p>Pontevedra, 8 de xullo de 2002.</p>
<p>Julio Dapena Outomuro</p>
<p>Secretario xeral</p>
<p>P.D.</p>
<p>Xosé Cesáreo Mosquera Lorenzo</p>
<p>Tenente alcalde delegado da Área de Urbanismo e</p>
<p>Medio Ambiente</p>

