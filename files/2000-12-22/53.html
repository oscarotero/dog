---
date: '2000-12-22'
id: 15A52
page: 16
number: 247
agency: CONCELLO DE PONTEVEDRA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20001222/Anuncio15A52_gl.html'
---
<p>Proxecto de compensación do polígono nº 1 da unidade de actuación nº 2 do PXOU rúa Luis Otero e avenida de Compostela, formulado por Prycoga, Sociedad Limitada: toma de coñecemento da formulación pola propiedade única equivalente á aprobación inicial da xunta de compensación.</p>
<p>A Comisión de Goberno, en sesión do 27-11-2000, acordou tomar coñecemento do proxecto de compensación do polígono nº 1 da unidade de actuación nº 2 do vixente PXOU situado entre a rúa Luis Otero e a avenida de Compostela, formulado e inicialmente aprobado por Prycoga, Sociedad Limitada -condi</p>
<p>ción de propietaria única da totalidade dos terreos que o integran- e presentado a esta Administración municipal polo seu administrador único, Enrique Ramírez Piñeiro, sendo redactado polos avogados María Teresa Pazos Currás e Andrés Méndez González e presentado no rexistro xeral do concello o 26 de setembro pasado, dispoñéndose a anulación daquelas determinacións e documentos integrantes del que fagan referencia á obriga de achegar economicamente o concello calquera gasto que puidese corresponderlle como Administración receptora do dez por cento do aproveitamento tipo, polo custo de redacción de proxectos e a xestión do Plan especial, do proxecto de urbanización e das propias obras de urbanización; adóptase acordo de exoneración ó concello desas obrigas económicas, en función do ofrecemento efectuado ó respecto pola citada sociedade representada polo seu administrador único, o día 13-11-2000, dispoñéndose o seu sometemento a información pública.</p>
<p>Durante o prazo de vinte días, contado a partir da publicación deste anuncio no Diario Oficial de Galicia, calquera interesado poderá examinar no Servicio Municipal de Urbanismo, Medio Ambiente e Patrimonio Histórico (Fomento), na rúa Churruchaos desta cidade, a documentación aprobada, e formula-las alegacións que coide pertinentes.</p>
<p>Pontevedra, 15 de decembro de 2000.</p>
<p>P.D.</p>
<p>Xosé Cesáreo Mosquera Lorenzo</p>
<p>Teniente alcalde delegado da Área de Urbanismo e Medio Ambiente</p>
<p>Adolfo Castro Pérez</p>
<p>Secretario accidental</p>

