---
date: '2023-07-03'
id: G0655-200623-0002
page: 41037
number: 125
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  EXTRACTO da Orde do 19 de xuño de 2023 pola que se convocan os premios de
  educación secundaria obrigatoria ao esforzo e á superación persoal
  correspondentes ao curso 2022/23 (código de procedemento ED311E).
range: Orde
url: >-
  https://www.xunta.gal/dog/Publicados/2023/20230703/AnuncioG0655-200623-0002_gl.html
---
<p>BSNS (Identif.): 705865.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias</em></p>
    <p>Alumnado que cursou durante o ano académico 2022/23 cuarto curso de educación secundaria obrigatoria no réxime ordinario en calquera dos centros da Comunidade Autónoma de Galicia, que estea proposto polo equipo docente para a expedición do título de graduado en educación secundaria e mereza un especial recoñecemento pola dedicación e polo esforzo demostrados ao longo da etapa en superar as súas dificultades, ben de tipo persoal, educativas e/ou do contorno familiar e sociocultural.</p>
    <p>Segundo. <em>Obxecto</em></p>
    <p>Convocar na Comunidade Autónoma de Galicia os premios de educación secundaria obrigatoria ao esforzo e á superación persoal correspondentes ao curso 2022/23.</p>
    <p>Terceiro. <em>Bases reguladoras</em></p>
    <p>Orde do 19 de xuño de 2023 pola que se convocan os premios de educación secundaria obrigatoria ao esforzo e á superación persoal correspondentes ao curso 2022/23 (código de procedemento ED311E).</p>
    <p>Cuarto. <em>Importe</em></p>
    <p>Vinte (20) premios cunha dotación global de 20.000 €. Cada premio estará dotado con 1.000 €.</p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes será dun mes; comezará o día 16 de agosto de 2023 e rematará o día 15 de setembro de 2023.</p>
    <p>Santiago de Compostela, 19 de xuño de 2023</p>
    <footer><p>O conselleiro de Cultura, Educación,<br>Formación Profesional e Universidades<br>P.D. (Orde do 29.7.2022, DOG núm. 151, do 9 de agosto)<br>Manuel Vila López<br>Secretario xeral técnico da Consellería de Cultura,<br>Educación, Formación Profesional e Universidades</p></footer>

