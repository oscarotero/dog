---
date: '2018-02-23'
id: G0424-051217-0004
page: 11535
number: 39
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 1 de decembro de 2017, da Xefatura Territorial de Pontevedra,
  pola que se someten a información pública o estudo de impacto ambiental e o
  plan de restauración relativo ao proxecto de ampliación da unidade de
  explotación da concesión de recursos da sección C) Faro número 2382
  (PO/C/02382), situada no concello de Salceda de Caselas.
range: Resolución
url: >-
  https://www.xunta.gal/dog/Publicados/2018/20180223/AnuncioG0424-051217-0004_gl.html
---
<p>De conformidade coa Lei 21/2013, do 9 de decembro, de avaliación de impacto ambiental, artigo 36, punto 1, e co artigo 6, punto 3, do Real decreto 975/2009, do 12 de xuño, sobre xestión dos residuos das industrias extractivas e de protección e rehabilitación do espazo afectado por actividades mineiras, sométense ao trámite de información pública o estudo de impacto ambiental e o plan de restauración relativo ao proxecto de ampliación da unidade de explotación da concesión de recursos da sección C) Faro nº 2382 (PO/C/02382), situada no concello de Salceda de Caselas (Pontevedra), e solicitado por Lemos Romero, S.L.</p>
    <p>O que se fai público facendo constar que, durante o prazo de trinta días hábiles, contados a partir do día seguinte ao da publicación deste anuncio no Diario Oficial de Galicia, a documentación está dispoñible ao público, para a súa consulta, na Sección de Minas da Xefatura Territorial da Consellería de Economía, Emprego e Industria en Pontevedra e no portal da Consellería de Economía, Emprego e Industria (http://ceei.xunta.gal/expediente-explotacions-mineiras). As posibles alegacións presentaranse durante o prazo sinalado, dirixidas ao xefe territorial da Consellería de Economía, Emprego e Industria en Pontevedra, en calquera das oficinas previstas no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Pontevedra, 1 de decembro de 2017</p>
    <footer><p>Ignacio Rial Santomé<br>Xefe territorial de Pontevedra</p></footer>

