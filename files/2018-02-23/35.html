---
date: '2018-02-23'
id: G0424-050218-0005
page: 11536
number: 39
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 23 de xaneiro de 2018, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello de Barreiros (expediente IN407A 2017/56-2,
  8528 AT).
range: Resolución
url: >-
  https://www.xunta.gal/dog/Publicados/2018/20180223/AnuncioG0424-050218-0005_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se describe:</p>
    <p>Solicitante: Begasa.</p>
    <p>Domicilio social: Ramón Mª Aller Ulloa, 9, 27003 Lugo.</p>
    <p>Denominación: LMTS, CT e RBTS Valga.</p>
    <p>Situación: concello de Barreiros.</p>
    <p>Características técnicas: </p>
    <p>1. Liña de media tensión subterránea a 20 kV baixo tubo, cunha lonxitude de 120 m con orixe no centro de transformación Valga proxectado, condutor tipo RHZ1 240 e final no apoio P-46 existente da LMT Ribadeo 1.</p>
    <p>2. Centro de transformación en edificio prefabricado, cunha potencia de 250 kVA e unha relación de transformación de 20.000/400-230 V.</p>
    <p>3. Liña de baixa tensión subterránea, con orixe no centro de transformación Valga proxectado, condutor tipo RV 240, con 4 circuítos (3 enlazan coas redes de baixa tensión existentes e outro CGP AV.08-400A) e final en diferentes clientes.</p>
    <p>4. Desmóntanse 120 m de condutor existente entre a arqueta nº 1 e o apoio P-46 (4BF03717), dos cales 10 m se desprazan enlazando co centro de transformación proxectado.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310, do 27 de decembro), do sector eléctrico, e no título VII, capítulo II, do Real decreto 1955/2000, do 1 de decembro (BOE núm. 310, do 27 de decembro), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial, de acordo coas competencias que resultan dos decretos 129/2015, do 8 de outubro (DOG núm. 194, do 9 de outubro) e 175/2015, do 3 de decembro (DOG núm. 232, do 4 de decembro), polos que se crea e establece a estrutura orgánica da consellería, e tendo en conta o Decreto 9/2017, do 12 de xaneiro (DOG núm. 22, do 1 de febreiro), sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>Conceder a autorización administrativa previa e de construción das ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial e outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada, ante o conselleiro de Economía, Emprego e Industria, no prazo dun mes a partir do día seguinte ao da notificación ou publicación desta resolución. Tamén poderá interpoñer calquera outro recurso que xulgue pertinente ao seu dereito.</p>
    <p>Lugo, 23 de xaneiro de 2018</p>
    <footer><p>Pilar Fernández López<br>Xefa territorial de Lugo</p></footer>

