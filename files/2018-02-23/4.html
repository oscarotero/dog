---
date: '2018-02-23'
id: G0164-160218-0003
page: 11420
number: 39
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  ORDE do 13 de febreiro de 2018 pola que se autorizan ensinanzas deportivas en
  baloncesto no centro autorizado de ensinanzas deportivas (CAD) Liceo La Paz,
  da Coruña.
range: Orde
url: >-
  https://www.xunta.gal/dog/Publicados/2018/20180223/AnuncioG0164-160218-0003_gl.html
---
<p>A titularidade do centro de ensinanzas deportivas (CAD) Liceo La Paz, da Coruña, solicita autorización para impartir as ensinanzas conducentes á obtención do título de técnico deportivo superior en Baloncesto, reguladas no Decreto 118/2017, do 5 de outubro. </p>
    <p>Conforme a Orde do 21 de xullo de 2005 autorízase o mencionado centro para impartir as ensinanzas de técnico e técnico superior en Fútbol Sala. </p>
    <p>O Real decreto 1363/2007, do 24 de outubro, establece a ordenación xeral das ensinanzas deportivas de réxime especial. </p>
    <p>O Decreto 410/2003, do 6 de novembro, regula os requisitos e o procedemento para a autorización a centros privados e a centros públicos que non sexan de titularidade da Consellería de Cultura, Educación e Ordenación Universitaria para impartir ensinanzas de técnicos deportivos na Comunidade Autónoma de Galicia; norma desenvolvida pola Orde desta consellería do 17 de abril de 2008, en que se determina o procedemento de autorización e os requisitos mínimos dos espazos administrativos e docentes xenéricos con que deben contar os centros.</p>
    <p>Por isto, por proposta da Dirección Xeral de Centros e Recursos Humanos,</p>
    <p class="dog-titulo">DISPOÑO:</p>
    <p>Artigo 1. Autorización de ensinanzas</p>
    <p>Autorizar o CS Baloncesto no CAD Liceo La Paz, quedando configurado como se sinala a seguir:</p>
    <p>Denominación xenérica: Centro Autorizado de Ensinanzas Deportivas (CAD).</p>
    <p>Denominación específica: Liceo La Paz.</p>
    <p>Código do centro: 15032546.</p>
    <p>Enderezo: Sebastián Martínez Risco, 12.</p>
    <p>Localidade: A Coruña.</p>
    <p>Concello: A Coruña.</p>
    <p>Provincia: A Coruña.</p>
    <p>Titular: Carlos Pérez Roca e Antonio Pintor Vidal.</p>
    <p>Composición resultante: </p>
    <p>Técnico deportivo en Fútbol Sala (2 unidades para 20 postos escolares).</p>
    <p>Técnico deportivo superior en Fútbol Sala (1 unidade para 20 postos escolares).</p>
    <p>Técnico deportivo superior en Baloncesto (1 unidade para 20 postos escolares).</p>
    <p>Artigo 2. Inicio da actividade</p>
    <p>Antes da posta en funcionamento das ensinanzas que se autorizan, a Xefatura Territorial da Consellería de Cultura, Educación e Ordenación Universitaria da Coruña, logo do informe do Servizo Territorial de Inspección Educativa, aprobará expresamente a relación de persoal que imparta docencia nas ensinanzas que se autorizan, así como o equipamento axeitado.</p>
    <p>Artigo 3. Inscrición no rexistro de centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo de un mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 13 de febreiro de 2018</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

