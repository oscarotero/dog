---
date: '2013-04-15'
id: G2347-220313-0002
page: 11267
number: 72
agency: Xulgado do Social número 4 da Coruña
section: V. Administración de xustiza.
title: EDICTO (1298/2012).
range: Edicto
url: >-
  https://www.xunta.gal/dog/Publicados/2013/20130415/AnuncioG2347-220313-0002_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 1298/2012 por instancia de María Cruz Varela Fuentes contra as empresas Cortiñán Vehículos Industriales, S.L., Alquileres do Colo, S.L. e Bergondo Trucks, S.L. sobre despedimento, nos cales se ditou sentenza en data 14.3.2013, que copiada nos particulares necesarios di así:</p>
    <p>Ditame estímase a demanda interposta por María Cruz Varela Fuentes fronte a Cortiñán Vehículos Industriales, S.L., Alquileres do Colo, S.L. e Bergondo Trucks, S.L. e, en consecuencia:</p>
    <p>– Declárase improcedente o despedimento da demandante realizado por Bergondo Trucks, S.L.</p>
    <p>– Enténdese, ante a imposibilidade de readmisión, feita a opción pola indemnización.</p>
    <p>– Declárase a extinción, con data da presente resolución, da relación laboral que unía a demandante con Bergondo Trucks, S.L.</p>
    <p>– Condénase a Bergondo Trucks, S.L. a aboarlle a María Cruz Varela Fuentes en concepto de indemnización a cantidade de dezanove mil setecentos trinta e oito euros con sesenta céntimos de euro (19.738,60 euros). Das ditas cantidades responderán solidariamente as empresas Cortiñán Vehículos Industriales, S.L. e Alquileres do Colo, S.L.</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes á notificación desta resolución, e abondará a manifestación da parte ou do seu avogado, graduado social ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma ás empresas Cortiñán Vehículos Industriales, S.L., Alquileres do Colo, S.L. e Bergondo Trucks, S.L., expido e asino a presente.</p>
    <p>A Coruña, 22 de marzo de 2013</p>
    <footer><p>O secretario xudicial</p></footer>

