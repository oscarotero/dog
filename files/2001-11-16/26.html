---
date: '2001-11-16'
id: 11EDA
page: 14
number: 222
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 19 de outubro de 2001 pola que se anuncia concurso público para
  a subministración do equipamento xeral da residencia Stella Maris, na Illa de
  San Simón, Redondela (Pontevedra), polo procedemento aberto e trámite de
  urxencia.
range: Resolución
url: 'https://www.xunta.gal/dog/Publicados/2001/20011116/Anuncio11EDA_gl.html'
---
<p>Esta consellería, unha vez cumpridos os trámites administrativos correspondentes, resolveu anuncia-la convocatoria da contratación mediante concurso aberto e trámite de urxencia da subministración que se cita:</p>
<p>Obxecto: equipamento xeral da residencia Stella Maris, na Illa de San Simón, Redondela (Pontevedra).</p>
<p>Orzamento de licitación: 8.700.000 pesetas (oito millóns setecentas mil pesetas) IVE incluído (52.288,05 euros).</p>
<p>Garantía definitiva: 4% do importe de adxudicación.</p>
<p>Prazo de execución: 1 mes.</p>
<p>Exposición de proxectos: os pregos de cláusulas administrativas particulares e prescricións técnicas estarán de manifesto na Dirección Xeral de Turismo da Consellería de Cultura, Comunicación Social e Turismo, os días e horas hábiles de oficina, durante o prazo de presentación das proposicións, sita na praza de Mazarelos 15, Santiago de Compostela.</p>
<p>Prazo de presentación de proposicións: comezará o día seguinte ó da publicación da presente resolución no Diario Oficial de Galicia e rematará o oitavo día natural.</p>
<p>Lugar de presentación das proposicións: as proposicións terán que presentarse, unicamente, no Rexistro Auxiliar da Dirección Xeral de Turismo, situado na praza de Mazarelos nº 15, Santiago de Compostela, no da Consellería de Cultura, Comunicación Social e Turismo, situado na planta segunda do edificio administrativo San Caetano, bloque 3, Santiago de Compostela, ou no rexistro xeral da Xunta de Galicia, situado na planta baixa do edificio central do complexo administrativo San Caetano, Santiago de Compostela, e se a presentación fose en sábado farase neste último exclusivamente, desde as 9 horas ata as 14 horas, ou por correo, da forma indicada no artigo 100 do Regulamento xeral de contratación do Estado, tendo que aterse ó disposto no prego de cláusulas administrativas particulares.</p>
<p>Documentación que deben presenta-los licitadores: a especificada no prego de cláusulas administrativas.</p>
<p>Apertura de proposicións: terá lugar en acto público, na sala de xuntas da Consellería de Cultura, Comunicación Social e Turismo, edificio administrativo San Caetano, bloque 3, Santiago de Compostela, ás 10 horas do décimo primeiro día natural seguinte ó da publicación da presente resolución no Diario Oficial de Galicia. No caso de que este día coincida en sábado ou festivo, a mesa celebrarase o día hábil seguinte.</p>
<p>Información adicional: a solvencia e capacidade técnica acreditarase da forma prevista na cláusula 7ª do prego de cláusulas administrativas particulares.</p>
<p>Anuncio: o importe deste anuncio correrá por conta do adxudicatario.</p>
<p>Santiago de Compostela, 19 de outubro de 2001.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>

