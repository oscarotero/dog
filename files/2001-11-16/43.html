---
date: '2001-11-16'
id: 11F1E
page: 14
number: 222
agency: CONCELLO DA CORUÑA
section: VI. ANUNCIOS
title: Anuncio (EDD-2/2001).
range: Anuncio
url: 'https://www.xunta.gal/dog/Publicados/2001/20011116/Anuncio11F1E_gl.html'
---
<p>O Pleno do Concello, en sesión realizada o día 10 de outubro de 2001, adoptou, entre outros, o seguinte acordo:</p>
<p>Primeiro.-Aprobar definitivamente o estudio de detalle, presentado por Montouto Parque Breogán, S.A., para a ordenación de volumes, determinación de aliñacións e recuados das edificacións do rueiro 3 na Urbanización Breogán, Feáns.</p>
<p>Segundo.-Proceder á publicación do presente acordo no Diario Oficial de Galicia e no BOP.</p>
<p>Terceiro.-Notificar ó interesado.</p>
<p>Cuarto.-Contra o anterior acordo cabe interpor recurso contencioso-administrativo perante a sala correspondente do Tribunal Superior de Xustiza de Galicia, no prazo de dous meses contados a partir do día seguinte a aquel no que se practicou a notificación ou, de se-lo caso, a publicación, aínda que previamente, e con carácter potestativo, cabe interpor recurso de reposición perante o propio órgano que dictou o acordo no prazo dun mes. Neste caso, contra a desestimación do recurso de reposición o prazo para interpo-lo contencioso-administrativo será de dous meses contados do día seguinte á notificación, ou noutro caso, o de seis meses a partir da desestimación presunta, que se entenderá producida polo transcurso dun mes desde a interposición do recurso de reposición.</p>
<p>Quinto.-Comunicar ó conselleiro de Política Territorial, Obras Públicas e Vivenda, dándolle traslado do expediente administrativo e de dous exemplares do documento, en cumprimento do establecido no artigo 48.3º da LSG.</p>
<p>O que se publica para xeral coñecemento e para produci-los efectos previstos no presente acordo.</p>
<p>A Coruña, 15 de outubro de 2001.</p>
<p>Salvador Fernández Moreda</p>
<p>Concelleiro delegado de Urbanismo</p>

