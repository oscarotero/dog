---
date: '2000-01-26'
id: 495A
page: 1062
number: 17
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 26 de novembro de 1999, da Delegación Provincial de Ourense,
  pola que se somete a información pública a solicitude de autorización
  administrativa e declaración de utilidade pública para o trazado da
  L.M.T.-C.T.-R.B.T. Piñeira de Arcos, no concello de Sandiás. (Expediente
  IN407A 99/110).
range: Resolución
url: 'https://www.xunta.gal/dog/Publicados/2000/20000126/Anuncio495A_gl.html'
---
<p>1. Autorización administrativa.</p>
<p>Para os efectos previstos no artigo 9 do Decreto 2617/1966, do 20 de outubro, de autorización de instalacións eléctricas, sométese a información pública a petición de autorización administrativa para o trazado da liña eléctrica de referencia, que conta coas características básicas que se refiren a continuación.</p>
<p>a) Peticionario: Unión Fenosa Distribución, S.A.</p>
<p>b) Localización: concello de Sandiás (Ourense).</p>
<p>c) Finalidade: mellora-la seguridade e calidade do servicio nas zonas de influencia, segundo as directrices do Plan Mega.</p>
<p>d) Trazado e datos básicos:</p>
<p>-L.M.T. aérea núa a 20 kV, de 496 m de lonxitude, en conductor LA-56, con orixe no apoio sen numerar da L.M.T. existente Xinzo-Allariz, e final no C.T. en caseta de Piñeira de Arcos.</p>
<p>-C.T. non prefabricado, de 160 kVA, r/t 20.000/380-220 V.</p>
<p>-R.B.T. aérea de 2.440 m de lonxitude do C.T. en caseta de Piñeira de Arcos, en conductor R.Z.-0,6/1 kV.</p>
<p>e) Orzamento: 13.202.346 ptas.</p>
<p>2. Urxente ocupación.</p>
<p>O beneficiario, ó abeiro, do título IX da Lei 54/1997, do 27 de novembro, do sector eléctrico solicita, así mesmo, a declaración de utilidade pública da instalación, o que, segundo o sinalado no artigo 54 daquela, levará implícita en todo caso a necesidade de ocupación dos bens ou a adquisición dos dereitos afectados -os cales se describen na relación adxunta- e implicará a urxente ocupación para os efectos do artigo 52 da Lei de expropiación forzosa; iso segundo o procedemento establecido polos artigos 10, 16 e 31.5º do Decreto 2619/1966, do 20 de outubro, polo que se aproba o regulamento da Lei sobre expropiación forzosa e sancións en materia de instalación eléctricas, de aplicación ó expediente polo sinalado na disposición transitoria primeira da citada Lei 54/1997.</p>
<p>3. Alegacións.</p>
<p>A presente resolución sométese a información pública para coñecemento xeral dos propietarios e demais titulares afectados que non chegasen a un acordo amigable coa entidade solicitante, así como das persoas que sendo titulares de dereitos reais ou intereses económicos afectados fosen omitidos, para que poidan examina-lo expediente nas oficinas desta delegación provincial, rúa Curros Enríquez nº 1, 4º de Ourense, e presentar, de se-lo caso, as alegacións que sexan oportunas no prazo de trinta días, contados a partir da última publicación deste anuncio.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñocidos ou se ignore o lugar de notificación, con traslado ó Ministerio Fiscal das dilixencias que se produzan.</p>
<p>Ourense, 26 de novembro de 1999.</p>
<p>Alfredo Cacharro Pardo</p>
<p>Delegado provincial de Ourense</p>
<p>Relación de propietarios, bens e dereitos afectados</p>
<p>Expediente: 99/110Provincia: Ourense.</p>
<p>L.M.T.-C.T.-R.B.T. Piñeira de ArcosTermo municipal: Sandiás.</p>
<table><tbody><tr><td></td></tr>
<tr><td>PREDIOS</td><td>PROPIETARIOS</td><td>AFECCIÓN</td></tr></tbody></table>
<p>SoloVoo</p>
<p>NºLugarCultivoNome e apelidosEnderezonº apoiommlm</p>
<table><tbody><tr><td>23</td><td>Costa</td><td>Labradío</td><td>Hortensia Gómez Manso</td><td>Piñeira de Arcos, nº 48
32693 Sandiás</td><td>3</td><td>1</td><td>24</td><td>240</td></tr></tbody></table>

