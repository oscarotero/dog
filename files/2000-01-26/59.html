---
date: '2000-01-26'
id: '49E6'
page: 1086
number: 17
agency: CONCELLO DE NIGRÁN
section: VI. ANUNCIOS
title: Anuncio para a selección de persoal funcionario.
range: Anuncio
url: 'https://www.xunta.gal/dog/Publicados/2000/20000126/Anuncio49E6_gl.html'
---
<p>Co fin de proceder á convocatoria de probas selectivas para cubrir unha praza de técnico de administración xeral, grupo B, vacante no cadro de per</p>
<p>soal funcionario do concello, incluída na oferta de emprego para 1999, a Alcaldía-Presidencia resolve:</p>
<p>Aproba-las seguintes bases específicas para a cobertura, mediante o sistema de concurso-oposición restrinxido, dunha praza de técnico de administración xeral (grupo B):</p>
<p>Bases específicas para o acceso á subescala xestión da administración xeral. Promoción interna.</p>
<p>1. Número e características das prazas convocadas.</p>
<p>Convócanse probas selectivas para o acceso á escala de Administración xeral, subescala de xesitón (grupo B) do Concello de Nigrán, praza de xefe de sección. O número de prazas convocadas é dunha, que corresponde á vacante no cadro de persoal funcionario, incluída na oferta de emprego público de 1999.</p>
<p>A selección rexerase, ademais de por estas bases específicas, polas bases xerais das convocatorias para cubrir prazas de funcionarios e persoal laboral fixo, aprobadas polo Pleno do Concello en sesión do 26 de xaneiro de 1996.</p>
<p>2. Requisitos dos aspirantes.</p>
<p>Para seren admitidos á realización destas probas selectivas, os aspirantes deberán, ademais de cumpri-los requisitos establecidos nas bases xerais, estar en posesión do título de diplomado universitario ou equivalente, e ser funcionarios en propiedade do Concello de Nigrán pertencentes ó grupo C, cunha antigüidade superior a dous anos.</p>
<p>3. Sistema selectivo.</p>
<p>Será por concurso-oposición.</p>
<p>4. Fase de concurso.</p>
<p>Nesta fase valoraranse os méritos acreditados polos aspirantes, segundo o seguinte baremo.</p>
<p>1) Antigüidade: por cada ano completo traballado ó servicio da Administración como funcionario pertencente ó grupo C:</p>
<p>a) Na Administración local: 0,4 puntos/ano.</p>
<p>b) Noutras administracións públicas: 0,2 puntos/ano.</p>
<p>A puntuación máxima neste concepto será de 5 puntos.</p>
<p>2) Méritos relacionados cos postos desempeñados, en función da súa similitude co que agora se convoca, valoraranse ata un máximo de 2 puntos.</p>
<p>3) Nivel de formación:</p>
<p>3.1. Outros títulos académicos distintos do esixido, ata un máximo de 4 puntos:</p>
<p>Doutor: 2,5 puntos.</p>
<p>Licenciado: 2 puntos.</p>
<p>Diplomado universitario: 1,5 puntos.</p>
<p>3.2. Cursos: relacionados cos cometidos propios do posto de traballo, ata 3,5 puntos, de conformidade co seguinte criterio:</p>
<p>-Por cada curso de duración igual ou superior a 75 horas: 1 punto.</p>
<p>-Por cada curso de duración igual ou superior a 30 horas: 0,50 puntos.</p>
<p>-Por cada curso de menos de 30 horas: 0,20 puntos.</p>
<p>-Por asistencia a xornadas, seminarios ou similares: 0,10 puntos por cada un.</p>
<p>3.3. Coñecemento da lingua galega: curso de iniciación: 0,50 puntos. Curso de perfeccionamento: 1 punto. Curso de especialización en linguaxe administrativa galega: 1,50 puntos (só se valorará o de maior puntuación).</p>
<p>5. Fase de oposición.</p>
<p>Consistirá na realización dos seguintes exercicios:</p>
<p>Primeiro.-Contestar por escrito, no tempo máximo dunha hora e media, dous temas sacados ó chou, correpondentes ó programa que figura no anexo, a razón dun tema de entre os 30 primeiros e outro de entre os 30 últimos.</p>
<p>Segundo.-Realización, no tempo máximo de dúas horas, dun ou varios casos prácticos propostos polo tribunal, relacionados coas materias do programa. Poderanse usar textos non comentados.</p>
<p>Cualificación dos exercicios da oposición:</p>
<p>Os exercicios da oposición serán obrigatorios e eliminatorios. Cada un deles será valorado de 0 a 20 puntos e, para superarlos, será preciso acadar un mínimo de 10 puntos en cada un.</p>
<p>ANEXO</p>
<p>Parte xeral.</p>
<p>Tema 1. O Estado de dereito. Concepto e aproximación histórica.</p>
<p>Tema 2. A división de poderes. Relacións entre os poderes do Estado.</p>
<p>Tema 3. A Constitución española de 1978. Principios xerais.</p>
<p>Tema 4. Dereitos e deberes fundamentais dos españois. A Coroa.</p>
<p>Tema 5. O poder xudicial. O poder lexislativo.</p>
<p>Tema 6. O Goberno e a Administración do Estado.</p>
<p>Tema 7. Os partidos políticos. Grupos de presión. A opinión pública.</p>
<p>Tema 8. O Estatuto de autonomía de Galicia: principios xerais e contido.</p>
<p>Tema 9. Organización e competencias da Comunidade Autónoma de Galicia.</p>
<p>Tema 10. O acto administrativo. Concepto. Elementos.</p>
<p>Tema 11. Principios xerais do procedemento administrativo. Normas reguladoras.</p>
<p>Tema 12. Fases do procedemento administrativo.</p>
<p>Tema 13. A teoría de invalidez do acto administrativo. Actos nulos e anulables. Validación. Revisión de oficio.</p>
<p>Tema 14. Os recursos administrativos: concepto e clases.</p>
<p>Tema 15. Contratos administrativos: concepto e clases. A selección do contratista. Dereitos e deberes do contratista e da Administración.</p>
<p>Tema 16. A expropiación forzosa. O procedemento expropiatorio.</p>
<p>Tema 17. Réxime local español: principios constitucionais. A provincia no réxime local galego.</p>
<p>Tema 18. Estructuras supramunicipais: mancomunidades. Agrupacións. A comarca.</p>
<p>Tema 19. O municipio. O termo municipal. A poboación. O empadroamento.</p>
<p>Tema 20. Organización municipal. Competencias municipais.</p>
<p>Tema 21. A función pública local e a súa organización. Dereitos e deberes dos funcionarios públicos locais. Incompatibilidades.</p>
<p>Tema 22. Faltas e sancións dos funcionarios. O procedemento sancionador.</p>
<p>Tema 23. Procedemento administrativo local. O rexistro de entrada e saída de documentos. Requisitos de presentación de documentos. Comunicacións e notificacións.</p>
<p>Tema 24. Funcionamento dos órganos colexiados locais. Convocatoria e orde do día. Requisitos de constitución. Votacións. Actas e certificados de acordos.</p>
<p>Tema 25. Ordenanzas e regulamentos das entidades locais. Clases. Procedemento de elaboración e aprobación.</p>
<p>Tema 26. O patrimonio das entidades locais. Clases de bens. Alleamento de bens.</p>
<p>Tema 27. A prestación de servicios polas entidades locais.</p>
<p>Tema 28. Os instrumentos de planeamento urbanístico.</p>
<p>Tema 29. A xestión e a disciplina urbanística.</p>
<p>Tema 30. As facendas locais. O orzamento.</p>
<p>Parte específica.</p>
<p>Tema 31. Solucións informáticas para os concellos: base de datos. Follas de cálculo.</p>
<p>Tema 32. Solucións informáticas para os concellos: tratamento de textos.</p>
<p>Tema 33. Solucións informáticas para os concellos: o rexistro de entrada e saída. O padrón municipal de habitantes.</p>
<p>Tema 34. Solucións informáticas para os concellos: o control de expedientes.</p>
<p>Tema 35. Solucións informáticas para os concellos: a xestión económica. Os sistemas de información xeográfica.</p>
<p>Tema 36. Solucións informáticas para os concellos: a información a través de Internet. Distintas aplicacións de Internet.</p>
<p>Tema 37. Solucións informáticas para os concellos: as redes locais. Intranet.</p>
<p>Tema 38. Solucións informáticas para os concellos: elaboración e análise da programación.</p>
<p>Tema 39. Solucións informáticas para os concellos: programación e Windows.</p>
<p>Tema 40. Normativa sobre a utilización de técnicas electrónicas, informáticas e telemáticas pola Administración.</p>
<p>Tema 41. Aproximación clásica ó estudio da burocracia.</p>
<p>Tema 42. O tipo ideal de burocracia. Teorías postweberianas sobre a burocracia.</p>
<p>Tema 43. Taylorismo e teorías formais da Administración.</p>
<p>Tema 44. A escola das relacións humanas: a súa aproximación ó estudio da organización.</p>
<p>Tema 45. Teoría da organización: a adopción de decisións nos contextos organizacionais.</p>
<p>Tema 46. Ampliación do obxectivo no estudio da organización. A esencia da organización. As cinco partes fundamentais da organización.</p>
<p>Tema 47. A organización como un sistema de fluxos.</p>
<p>Tema 48. Deseño de postos na organización.</p>
<p>Tema 49. Deseño da superestructura. Deseño dos vínculos laterais.</p>
<p>Tema 50. Deseño do sistema decisor.</p>
<p>Tema 51. A estructura efectiva das organizacións.</p>
<p>Tema 52. A Administración e a xestión dos seus recursos humanos.</p>
<p>Tema 53. A Administración e o cidadán. As oficinas municipais de información.</p>
<p>Tema 54. Os arquivos documentais.</p>
<p>Tema 55. Administración e seguridade pública.</p>
<p>Tema 56. Administración e comercio interior. A defensa dos consumidores.</p>
<p>Tema 57. Espectáculos públicos. Actividades molestas.</p>
<p>Tema 58. Competencias locais en materia de transporte de viaxeiros.</p>
<p>Tema 59. Administración e ambiente.</p>
<p>Tema 60. Administración e promoción do turismo.</p>
<p>Nigrán, 10 de decembro de 1999.</p>
<p>José M. Rial Cadaval</p>
<p>Alcalde</p>

