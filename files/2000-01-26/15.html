---
date: '2000-01-26'
id: '4932'
page: 1059
number: 17
agency: XULGADO DE PRIMEIRA INSTANCIA E INSTRUCCIÓN NÚMERO DOUS DE CARBALLO
section: V. ADMINISTRACIÓN DE XUSTIZA
title: Edicto (146/1999).
range: Edicto
url: 'https://www.xunta.gal/dog/Publicados/2000/20000126/Anuncio4932_gl.html'
---
<p>Nos autos que máis arriba se expresan, seguidos por instancia do procurador Sr. Chouciño Mourón, en nome e representación de María Lucinda Rama Pombo, contra Alfonso Espasandín Pombo e Ministerio Fiscal, dictouse con data do 29 de novembro de 1999 sentencia que contén o encabezamento e a parte dispositiva que literalmente din:</p>
<p>«En Carballo o vintenove de novembro de mil novecentos noventa e nove. Vistos por Carmen Caramés Millán, xuíza do Xulgado de Primeira Instancia e Instrucción número dous de Carballo e o seu partido, os autos de separación conxugal nº 146/1999, promovidos por María Lucinda Rama Pombo, representada polo procurador José Luis Chouciño Mourón e defendida polo letrado Juan Carlos Castro Pombo, contra Alfonso Espasandín Pombo, declarado en rebeldía, sendo parte o Ministerio Fiscal.</p>
<p>Decido: que estimando parcialmente a demanda de separación conxugal interposta polo procurador Sr. Chouciño Mourón, actuando en nome e representación de María Lucinda Rama Pombo, contra Alfonso Espasandín Pombo, debo declarar e declaro a separación xudicial do matrimonio contraído por María Lucinda Rama Pombo e Alfonso Espasandín Pombo o 26 de marzo de 1986, con tódolos efectos legais inherentes para tal declaración e, en especial os seguintes:</p>
<p>1. Cesa a presunción de convivencia conxugal, cesando a posibilidade de vincular bens doutro cónxuxe ó exercicio da potestade doméstica.</p>
<p>2. Atribúeselle a garda e custodia dos fillos habidos do matrimonio a María Lucinda Rama Pombo, manténdose a patria potestade compartida por ámbolos dous proxenitores, e establecéndose a favor do proxenitor non convivente, Alfonso Espasandín Pombo, o dereito de visita-los seus fillos de conformidade co réxime establecido no fundamento terceiro (parágrafo 2) desta resolución.</p>
<p>3. Fíxase a cargo de Alfonso Espasandín Pombo como pensión alimenticia a favor dos fillos menores, María del Carmen, José Manuel, Yesica e Daniel, a cantidade de 80.000 ptas. mensuais aboables nos cinco primeiros días de cada mes e obxecto de revisión anual conforme as variacións que experimente o IPC.</p>
<p>4. Atribúeselle o uso da vivenda que constituíu o domicilio conxugal a María Lucinda Rama Pombo.</p>
<p>5. Non hai lugar a fixar pensión compensatoria a favor de María Lucinda Rama Pombo.</p>
<p>6. Firme esta resolución producirá a disolución do réxime económico matrimonial, a liquidación do cal se levará a cabo en execución de sentencia, de solicitalo algunha das partes.</p>
<p>Notifíquese esta resolución unha vez firme ó Rexistro Civil en que conste inscrito o matrimonio dos</p>
<p>cónxuxes. Todo iso sen facer expresa imposición das custas procesuais. Contra esta sentencia cabe recurso de apelación no prazo de cinco días contados a partir do seguinte ó da súa notificación para ante a Audiencia Provincial da Coruña. Lévese testemuño desta ós autos de referencia e o orixinal ó Libro de Sentencias.</p>
<p>Así, por esta miña sentencia, definitivamente xulgando en primeira instancia, pronúncioo, mándoo e asínoo».</p>
<p>E en cumprimento do acordado, para a súa publicación no Diario Oficial de Galicia, así como para a súa fixación no taboleiro de anuncios deste xulgado, e para que lle sirva de notificación en forma ó demandado rebelde Alfonso Espasandín Pombo, en ignorado paradoiro, expídese este edicto en Carballo o quince de decembro de mil novecentos noventa e nove.</p>
<p>A xuíza</p>
<p>Rubricado</p>
<p>A secretaria</p>
<p>Rubricado</p>

