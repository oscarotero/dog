---
date: '2000-01-26'
id: 493A
page: 1059
number: 17
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 7 de decembro de 1999, da Secretaría Xeral e do Patrimonio da
  Consellería de Economía e Facenda, pola que se fan públicas as razóns que
  xustifican a utilización do procedemento de contratación directa na
  adquisición a título oneroso dos inmobles caseríos de Cabanela de Arriba e
  Fontecavada, no termo municipal de Becerreá (Lugo).
range: Resolución
url: 'https://www.xunta.gal/dog/Publicados/2000/20000126/Anuncio493A_gl.html'
---
<p>En cumprimento do disposto no artigo 18.2º da Lei 3/1985, do 12 de abril, do patrimonio da Comunidade Autónoma de Galicia e 46.2º do seu regulamento, e á vista das competencias que teño atribuídas conforme o disposto no Decreto 13/1997, do 23 de xaneiro, polo que se fixa a estructura orgánica da Consellería de Economía e Facenda,</p>
<p>RESOLVO:</p>
<p>Facer público, logo da fiscalización da Intervención Delegada da Consellería de Economía e Facenda e por proposta da Consellería de Agricultura, Gandería e Política Agroalimentaria, a utilización do procedemento de contratación directa, por razón das peculiaridades requiridas para os bens, as necesidades inherentes ó servicio que se vai prestar e as limitacións do mercado inmobiliario da zona, na adquisición dos inmobles caseríos de Cabanela de Arriba e Fontecavada, no termo municipal de Becerreá (Lugo), para completa-la explotación do</p>
<p>Centro de Capacitación Agraria de Becerreá (Escola de Agricultura de Montaña), na medida que os mencionados inmobles son estremeiros, posúen unha extensión e conformación en predio único axeitadas, e polas propias características funcionais dos bens en relación, basicamente, coa súa altitude, posibilidade de cultivo, instalacións, mananciais existentes e facilidade de comunicación.</p>
<p>Santiago de Compostela, 7 de decembro de 1999.</p>
<p>Emilio Álvarez Rey</p>
<p>Secretario xeral e do Patrimonio da Consellería</p>
<p>de Economía e Facenda</p>

