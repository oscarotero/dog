---
date: '2001-04-09'
id: '6316'
page: 4
number: 70
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 74/2001, do 22 de marzo, polo que se modifica o Decreto 149/2000, do 7
  de xuño, polo que se fixan os prezos públicos das publicacións editadas e dos
  servicios de información a través de explotacións de datos estatísticos
  prestados polo Instituto Galego de Estatística.
range: Decreto
url: 'https://www.xunta.gal/dog/Publicados/2001/20010409/Anuncio6316_gl.html'
---
<p>O Decreto 149/2000, do 7 de xuño, polo que se fixan os prezos públicos das publicacións editadas e dos servicios de información a través de explotacións de datos estatísticos prestados polo Instituto Galego de Estatística (IGE) (DOG nº 119, do 20 de xuño), tiña como finalidade a adecuación ós custos reais dos productos e servicios ofrecidos polo IGE.</p>
<p>Á vista da natureza dinámica das publicacións, da adecuación dos prezos ós custos totais e da conseguinte difusión dos resultados estatísticos, función que o IGE ten encomendada ó abeiro da Lei 9/1988, do 19 de xullo, modificada pola Lei 7/1993, do 24 de maio, faise necesario modifica-lo decreto para adecua-las tarifas nel reguladas.</p>
<p>Na súa virtude e de acordo co artigo 12 da Lei 13/1991, do 9 de decembro, de taxas, prezos e exaccións reguladoras da Comunidade Autónoma de Galicia, por proposta do conselleiro de Economía e Facenda e logo de deliberación do Consello da Xunta de Galicia na súa reunión do día vintedous de marzo de dous mil un,</p>
<p>DISPOÑO:</p>
<p>Artigo único.-Engádeselle un parágrafo segundo ó artigo 3 do Decreto 149/2000, do 7 de xuño, polo que se fixan os prezos públicos das publicacións editadas e dos servicios de información a través de explotacións de datos estatísticos prestados polo Instituto Galego de Estatística, que queda redactado nos seguintes termos:</p>
<p>Os prezos de venda das publicacións editadas polo IGE, no ano 2001, serán os seguintes:</p>
<p>-Galicia en cifras: 3.000 pesetas, 18,03 euros.</p>
<p>-Estatística de pensións e outras prestacións: 800 pesetas, 4,81 euros.</p>
<p>-TARIC- Nomenclatura do Arancel: 600 pesetas, 3,61 euros.</p>
<p>-Atlas electoral de Galicia: 800 pesetas, 4,81 euros.</p>
<p>-Censo de locais: 800 pesetas, 4,81 euros.</p>
<p>-Movementos migratorios: 1.100 pesetas, 6,61 euros.</p>
<p>-Indicadores municipais e comarcais: 1.100 pesetas, 6,61 euros.</p>
<p>-Enquisa da poboación activa en Galicia: 800 pesetas, 4,81 euros.</p>
<p>-Boletín trimestral de indicadores de conxuntura: 800 pesetas, 4,81 euros.</p>
<p>-Enquisa de bovino: 1.100 pesetas, 6,61 euros.</p>
<p>-Censo de explotacións gandeiras galegas: 1.100 pesetas, 6,61 euros.</p>
<p>-Enquisa de condicións de vida das familias: 800 pesetas, 4,81 euros.</p>
<p>-Contas económicas do sector industrial: 1.100 pesetas, 6,61 euros.</p>
<p>-Estatística de edificación e vivenda: 800 pesetas, 4,81 euros.</p>
<p>-Recadación por tributos. Galicia: 600 pesetas, 3,61 euros.</p>
<p>-Censo agrario: 1.100 pesetas, 6,61 euros.</p>
<p>-Enquisa sobre a estructura das explotacións agrarias: 1.100 pesetas, 6,61 euros.</p>
<p>-Contas económicas de Galicia: 1.100 pesetas, 6,61 euros.</p>
<p>-Documentación técnica de operacións estatísticas: 1.500 pesetas, 9,02 euros.</p>
<p>-Movemento natural de poboación: 1.500 pesetas, 9,02 euros</p>
<p>-Mercado de traballo en Galicia: 1.500 pesetas, 9,02 euros</p>
<p>-Comercio exterior de Galicia: 1.100 pesetas, 6,61 euros.</p>
<p>-Estructura da poboación: 1.100 pesetas, 6,61 euros.</p>
<p>-Contas económicas e táboa input-output de Galicia: 2.500 pesetas, 15,03 euros.</p>
<p>-Estatísticas do sector turístico: 1.100 pesetas, 6,61 euros.</p>
<p>Disposición derradeira</p>
<p>Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vintedous de marzo de dous mil un.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

