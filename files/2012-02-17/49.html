---
date: '2012-02-17'
id: L419-300112-11645
page: 6254
number: 34
agency: Concello de Foz
section: VI. Anuncios. b) Administración local.
title: ANUNCIO de aprobación definitiva do estudo de detalle.
range: Anuncio
url: >-
  https://www.xunta.gal/dog/Publicados/2012/20120217/AnuncioL419-300112-11645_gl.html
---
<p>Por Acordo do Pleno, con data do 29 de decembro de 2011, aprobouse definitivamente o estudo de detalle referido á determinación da aliñación oeste dun tramo da travesía de Colón, comprendido entre as rúas Emilia Pardo Bazán e Mariñeiro Chila, o que se publica para os efectos do artigo 92 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>«3. Aprobación definitiva do estudo de detalle de determinación de aliñación oeste dun tramo da travesía de Colón, comprendido entre as rúas Emilia Pardo Bazán e Mariñeiro Chila, promovido por Restaurante A Marexada, S.L.</p>
    <p>Primeiro. Desestimar a alegación presentada por José Ramón Varela Puga, en relación co expediente de aprobación de estudo de detalle polos motivos expresados no informe dos servizos técnicos, con data do 19.12.2011 que se transcribe no seu literal:</p>
    <table>
     <tbody>
      <tr>
       <td colspan="3">Informe técnico</td>
      </tr>
      <tr>
       <td>Asunto:</td>
       <td colspan="2">Estudo de detalle de determinación da aliñación oeste dun tramo da travesía de Colón comprendido entre as rúas Emilia Pardo Bazán e a rúa Mariñeiro Chila</td>
      </tr>
      <tr>
       <td rowspan="2">Promotor:</td>
       <td>Restaurante Marexada, S.L.</td>
       <td>CIF: B-27169077</td>
      </tr>
      <tr>
       <td colspan="2">Enderezo: Vigo n.º 19. Vilaronte</td>
      </tr>
     </tbody>
    </table>
    <p>En relación co asunto de referencia vistas as alegacións presentadas por José Ramón Varela Puga (rexistro de entrada n.º 6800, do 15 de decembro de 2011) o técnico municipal que subscribe</p>
    <p class="dog-centrado-sin-cursiva-c-a">INFORMA:</p>
    <p>O obxecto do estudo de detalle é a sinalización con máis concreción sobre a planimetría actualizada da aliñación fixada das normas subsidiarias de planeamento municipal para a parte oeste do tramo da travesía de Colón que discorre entre as rúas Emilia Pardo Bazán e Mariñeiro Chila.</p>

