---
date: '2012-02-17'
id: G1096-030212-11843
page: 6242
number: 34
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 31 de xaneiro de 2012 pola que se notifica a proposta de resolución
  de expediente sancionador por infracción urbanística 107 C 2011/44-0, devolta
  polo servizo de Correos por resultar os seus destinatarios ausentes na
  repartición.
range: Cédula
url: >-
  https://www.xunta.gal/dog/Publicados/2012/20120217/AnuncioG1096-030212-11843_gl.html
---
<p>O instrutor do expediente sancionador, o día 10 de xaneiro de 2012 elaborou a proposta de resolución do expediente sancionador por infracción urbanística 107 C 2011/44-0, incoado polas obras consistentes na execución de grandes movementos de terras, recheos, muros de contención e canalizacións de augas, con destrución de masa arbórea existente e alteración da topografia natural dos terreos, construción de tres edificacións destinadas a usos residenciais, dunha pista de tenis, dunha piscina, dunha edificación destinada a cortes de cabalos, dunha edificación con tipoloxía de nave industrial e apertura de novos camiños e dunha pista de acceso pola parte sur do predio, no lugar de Penaloureira, parroquia de Rutis, no termo municipal de Culleredo, provincia da Coruña.</p>
    <p>Ao non poderse realizar a notificación persoal daquela proposta aos herdeiros de Miguel González Labra, mediante esta cédula, e ao abeiro do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícaselles aos interesados a devandita proposta.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselles saber aos interesados que o texto íntegro da proposta que se notifica está ao seu dispor nas dependencias da Axencia de Protección da Legalidade Urbanística sitas no edificio Witland, Salgueiriños, en Santiago de Compostela, para a súa consulta, no prazo de dez (10) días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Os interesados disporán dun prazo de quince (15) días hábiles para formularen alegacións e presentarlles os documentos e informacións que xulguen pertinentes.</p>
    <p>Para que conste e lles sirva de notificación aos citados interesados, en cumprimento do disposto no artigo 59.5 da citada Lei 30/1992, do 26 de novembro, expido e asino esta cédula.</p>
    <p>Santiago de Compostela, 31 de xaneiro de 2012.</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

