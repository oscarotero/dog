---
date: '2002-04-19'
id: 6F02
page: 5353
number: 76
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Corrección de erros.-Orde do 10 de abril de 2002 pola que se regulan as axudas
  económicas para atención á primeira infancia a través do cheque infantil en
  centros de primeira infancia non sostidos con fondos públicos.
range: Corrección
url: 'https://www.xunta.gal/dog/Publicados/2002/20020419/Anuncio6F02_gl.html'
---
<p>Advertido erro na devandita orde, publicada no Diario Oficial de Galicia nº 70, do 11 de abril de 2002, cómpre face-las seguintes correccións:</p>
<p>Na páxina 4.698 no artigo 3.2, onde di: «Así mesmo, poderán ser beneficiarios tódalas persoas con nenos/as de 0 a 3 anos a cargo, residentes en localidades onde non existan centros sostidos con fondos públicos e desexen obter praza nalgún centro partícipe do programa existente nesa localidade», debe dicir: «Así mesmo, poderán ser beneficiarios tódalas persoas con nenos/as de 0 a 3 anos a cargo, residentes en concellos onde non existan centros sostidos con fondos públicos e desexen obter praza nalgún centro partícipe do programa, existente no concello de residencia, noutro que sexa limítrofe ou ben no concello onde traballen os pais ou titores legais».</p>
<p>Na páxina 4. 699, no artigo 4, punto e), onde di: «Que existan prazas nos centros partícipes do programa para o grupo de idade solicitado e na localidade do domicilio do beneficiario», debe dicir: «Que existan prazas nos centros partícipes do programa para o grupo de idade solicitado no concello de residencia do beneficiario, noutro que sexa limítrofe ou ben no concello onde traballen os pais ou titores legais».</p>
<p>Na páxina 4.699, no artigo 6.2, parágrafo 1, onde di: «O prazo de presentación de solicitudes para os posibles beneficiarios do artigo 3.2 realizarase no prazo dun mes a partir do seguinte ó da publicación desta orde no Diario Oficial de Galicia», debe dicir: «O prazo de presentación de solicitudes para os posibles beneficiarios do artigo 3.2 será dun mes contado a partir do día seguinte ó da publicación desta orde no Diario Oficial de Galicia».</p>
<p>Na páxina 4.702, anexo II, onde di: «PROCEDEMENTO solicitude de axudas de atención á primeira infancia programa de cheque asistencial», debe dicir: «PROCEDEMENTO solicitude de axudas de atención á primeira infancia programa de cheque infantil».</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

