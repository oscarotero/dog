---
date: '1997-10-02'
id: B136
page: 9
number: 190
agency: AUGAS DE GALICIA
section: VI. ANUNCIOS
title: >-
  Resolución do 26 de setembro de 1997 pola que se anuncia a licitación, polo
  sistema de concurso procedemento aberto, trámite de urxencia, da obra que se
  cita (clave OH.336.368).
range: Resolución
url: 'https://www.xunta.gal/dog/Publicados/1997/19971002/AnuncioB136_gl.html'
---
<p>A) Obra.</p>
<p>1. Ampliación dos colectores de Redondela (Pontevedra).</p>
<p>Clave: OH.336.368.</p>
<p>Orzamento: catrocentos setenta millóns setecentas dezanove mil cento trinta e nove pesetas (470.719.139).</p>
<p>Prazo de execución: 18 meses.</p>
<p>Clasificación: grupo E, subgrupo 1, categoría e.</p>
<p>Fianza provisional: non se esixe.</p>
<p>(Declarada urxente conforme o establecido no artigo 72 da Lei de contratos das administracións públicas).</p>
<p>B) Documentos de interese para os licitadores.</p>
<p>O prego de cláusulas administrativas particulares, así como o proxecto, estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina, no organismo autónomo Augas de Galicia, Consellería de Política Territorial, Obras Públicas e Vivenda, edificios administrativos de San Caetano, Santiago de Compostela.</p>
<p>C) Garantías que se lles esixen ós licitadores.</p>
<p>Esixirase a fianza provisional indicada no apartado A) anterior, salvo nos casos establecidos no parágrafo dous do artigo 36 da Lei 13/1995, do 18 de maio, de contratos das administracións públicas, e unha fianza definitiva equivalente ó 4% do orzamento de contrata.</p>
<p>A devandita fianza poderá ser presentada na modalidade e polas persoas ou entidades que especifica a lexislación española vixente.</p>
<p>D) Modelo de proposición.</p>
<p>Proposición económica formulada estrictamente conforme o modelo que se achega ó prego de cláusulas administrativas particulares.</p>
<p>E) Prazo e lugar para a presentación de proposicións.</p>
<p>As proposicións deberán presentarse en sobre pechado no rexistro xeral da Consellería de Política Territorial, Obras Públicas e Vivenda, ou enviarse por correo dentro do prazo de admisión sinalado conforme o disposto no art. 100 do Regulamento xeral de contratación do Estado.</p>
<p>O prazo de admisión das proposicións rematará ás doce horas do día vinte (20) de outubro de 1997.</p>
<p>F) Apertura das proposicións.</p>
<p>A apertura das proposicións será realizada pola mesa de contratación, na sala de xuntas da Consellería de Política Territorial, Obras Públicas e Vivenda, ás dez horas do día trinta (30) de outubro de 1997.</p>
<p>G) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe do presente anuncio será por conta do adxudicatario.</p>
<p>Santiago de Compostela, 26 de setembro de 1997.</p>
<p>Emilio García Gallego</p>
<p>Presidente do organismo autónomo Augas de Galicia</p>
<p>7216</p>

