---
date: '2021-01-15'
id: G0599-231220-0001
page: 2543
number: 9
agency: Consellería de Emprego e Igualdade
section: VI. Anuncios. a) Administración autonómica.
title: >-
  ANUNCIO do 22 de decembro de 2020, da Xefatura Territorial de Lugo, polo que
  se notifica o inicio do procedemento sancionador por infracción da persoa
  traballadora ou asimilada, beneficiaria de prestacións por desemprego
  (expediente 20-11-2020/2.1.A).
range: Anuncio
url: >-
  https://www.xunta.gal/dog/Publicados/2021/20210115/AnuncioG0599-231220-0001_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, as notificacións que non se puidesen efectuar faranse por medio de anuncio no <em>Boletín Oficial del Estado </em>(BOE), co contido sinalado no artigo 46 da mesma lei, e a súa eficacia quedará supeditada á súa publicación no taboleiro de edictos único (TEU) do BOE.</p>
    <p>Polo anterior, e despois de tentar a notificación persoal no domicilio que consta nos nosos arquivos, notifícaselle á persoa traballadora ou asimilada, beneficiaria e solicitante de prestacións por desemprego que se sinala no anexo, a comunicación do inicio do procedemento sancionador por infracción na orde social. A seguir publícase este anuncio, que terá efectos a partir do día seguinte ao da súa publicación no BOE.</p>
    <p>Sen prexuízo do anterior, e en virtude do disposto no artigo 44 da Lei 39/2015, do 1 de outubro, do procedemento administrativo común das administracións públicas, este anuncio publícase no <em>Diario Oficial de Galicia</em>.</p>
    <p>Así mesmo, fáiselle saber á persoa interesada que, segundo o disposto no punto 3 do artigo 37 bis do Regulamento xeral sobre procedementos para a imposición de sancións por infraccións na orde social e para os expedientes liquidatorios de cotas da Seguridade Social, aprobado polo Real decreto 928/1998, do 14 de maio, dispón dun prazo de quince (15) días hábiles seguintes ao da publicación deste anuncio no <em>Boletín Oficial del Estado</em> (BOE) para presentar por escrito, en calquera dos lugares recollidos no artigo 16 da Lei 39/2015, do 1 de outubro, do procedemento administrativo común das administracións públicas, as alegacións que considere oportunas, documentalmente acreditadas, dirixidas á oficina de emprego que lle corresponda.</p>
    <p>Para o coñecemento e constancia do texto íntegro do acto que se notifica, a persoa interesada, durante ese prazo, poderá comparecer ante as dependencias da oficina de emprego que corresponda, das 9.00 ás 14.00 horas, de luns a venres.</p>
    <p>Advírteselle á persoa interesada que se, transcorrido o dito prazo, non achega alegacións en tempo e forma, ditará a correspondente resolución esta xefatura territorial, que dispón dun prazo de seis (6) meses, desde a data do acordo, para notificarlle a resolución pertinente. </p>
    <p>Lugo, 22 de decembro de 2020</p>
    <footer><p>A xefa territorial de Lugo<br>P.A. (Artigo 57.3 do Decreto 215/2020, do 3 de decembro)<br>Patricia Dans Grela<br>Xefa do Servizo de Coordinación Administrativa e Xestión Económica</p></footer>
    <h2>ANEXO</h2>
    <table>
     <tbody>
      <tr>
       <td>Nº</td>
       <td>Persoa interesada</td>
       <td>Nº de expediente</td>
       <td>Acto que se notifica</td>
       <td>Concello</td>
      </tr>
      <tr>
       <td>1</td>
       <td>Marius Madalin Patrascanu</td>
       <td>20-11-2020/2.1.A</td>
       <td>Inicio do procedemento sancionador</td>
       <td>A Fonsagrada</td>
      </tr>
     </tbody>
    </table>

