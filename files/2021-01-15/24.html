---
date: '2021-01-15'
id: G0167-101220-0001
page: 2507
number: 9
agency: Xulgado do Social número 3 de Reforzo da Coruña
section: V. Administración de xustiza.
title: EDICTO de notificación de sentenza (DSP 534/2020).
range: Edicto
url: >-
  https://www.xunta.gal/dog/Publicados/2021/20210115/AnuncioG0167-101220-0001_gl.html
---
<p>Eu, Esther Solano Gutiérrez, letrada da Administración de xustiza do Xulgado do Social reforzo bis da Coruña, fago saber que no procedemento despedimento/cesamentos en xeral 534/2020 deste xulgado do social, seguidos por instancia de María del Rosario Vázquez Zubia contra a empresa Feca-Neón S.L., Feca-Neón Reformas y Servicios, S.L., sobre despedimento, se ditou a seguinte resolución, cuxa parte dispositiva se achega:</p>
    <p>Sentenza.</p>
    <p>A Coruña, 19 de outubro de 2020.</p>
    <p>Vistos por Ana María Souto González, maxistrada xuíza de reforzo do Xulgado do Social número 3 da Coruña, os presentes autos número 534/2020 sobre despedimento, seguidos por instancia de María del Rosario Vázquez Zubia, asistido polo letrado Sr. contra Feca-Neón Reformas y Servicios, S.L. e Feca-Neón, S.L.</p>
    <p>Decido:</p>
    <p>Estímase a demanda interposta por María del Rosario Vázquez Zubia contra Feca-Neón Reformas y Servicios, S.L. e Feca-Neón, S.L., e declárase a improcedencia do despedimento efectuada pola demandada con efectos do 17 de xuño de 2020, e en consecuencia, debo condenar e condeno a empresa demandada, Feca-Neón Reformas y Servicios, S.L., a que readmita a traballadora demandante nas mesmas condicións que rexían antes de producirse o despedimento con aboamento dos salarios de tramitación deixados de percibir desde a data efectiva do despedimento ata a notificación da sentenza a razón de 76,34 euros diarios ou ben, por elección do empresario, á extinción da relación laboral con aboamento á demandante da indemnización de 54.964,60 euros por despedimento improcedente.</p>
    <p>A opción do empresario entre a readmisión do traballador ou a indemnización por despedimento improcedente deberá exercitarse no prazo de 5 días contados a partir da notificación da presente resolución, mediante un escrito ou comparecencia ante este xulgado. Transcorrido o devandito prazo sen que optase entenderase que procede a readmisión.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante a Sala do Social do Tribunal Superior de Xustiza de Galicia (TSXG), o cal deberá anunciarse neste xulgado no prazo dos cinco días seguintes á notificación desta resolución abondando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Así o acorda, manda e asina. Dou fe.</p>
    <p>E para que sirva de notificación en legal forma a Feca-Neón, S.L., Feca-Neón Reformas y Servicios, S.L. e a Carlos Alfonso García Sanmartín, en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Advírtese as destinatarias que as seguintes comunicacións se farán fixando copia da resolución ou da cédula no taboleiro de anuncios da ouficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento. </p>
    <p>A Coruña, 10 de decembro de 2020</p>
    <footer><p>A letrada da Administración de xustiza</p></footer>

