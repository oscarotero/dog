---
date: '2021-07-09'
id: G0596-180621-0008
page: 35201
number: 130
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 18 de xuño de 2021, da Xefatura Territorial de Pontevedra, pola
  que se anuncia o levantamento das actas previas á ocupación dos bens e
  dereitos afectados pola instalación eléctrica denominada Reforma LMT PSY804 no
  Toural, no concello de Vilaboa, do que resulta como beneficiaria a empresa UFD
  Distribución Electricidad, S.A. (expediente IN407A 2020/169-4).
range: Resolución
url: >-
  https://www.xunta.gal/dog/Publicados/2021/20210709/AnuncioG0596-180621-0008_gl.html
---
<p>A instalación denominada Reforma LMT PSY804 no Toural, no concello de Vilaboa, foi declarada de utilidade pública mediante a Resolución do 12 de xaneiro de 2021, da Xefatura Territorial de Pontevedra, o que leva implícita a urxente ocupación dos bens e dereitos afectados, tendo a condición de beneficiaria a empresa UFD Distribución Electricidad, S.A.</p>
    <p>Segundo o disposto no artigo 52 da Lei de expropiación forzosa e no artigo 56.1 da Lei 24/2013, do 26 de decembro, do sector eléctrico, comunícase que o día 5 de outubro de 2021, a partir das 12.00 horas, terá lugar sobre o terreo o levantamento das actas previas á ocupación dos bens e dereitos contidos na relación de predios que se expón xunto con esta resolución e no taboleiro de edictos do Concello de Vilaboa.</p>
    <p>Os interesados recibirán unha notificación individual coa debida antelación legal, en que se lles comunicarán a data e a hora na que deberán presentarse nos seus predios, informando de que poderán ir acompañados por un perito ou un notario, pola súa conta, se así o consideran conveniente.</p>
    <p>Cando as persoas propietarias ou titulares de dereitos sobre os predios afectados sexan descoñecidos ou se ignore o lugar de notificación, dirixiranse ao Ministerio Fiscal as dilixencias que se produzan destas, de conformidade co artigo 5 da Lei de expropiación forzosa. Neste caso, igualmente, de acordo co artigo 44 da Lei 39/2015, do 1 de outubro, do procedemento administrativo común das administracións públicas, publicarase un anuncio no taboleiro de edictos único (TEU) do Boletín Oficial del Estado.</p>
    <p>Vigo, 18 de xuño de 2021</p>
    <footer><p>Tomás Nogueiras Nieto<br>Xefe territorial de Pontevedra</p></footer>

