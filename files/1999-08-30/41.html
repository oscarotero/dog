---
date: '1999-08-30'
id: EB72
page: 10
number: 167
agency: CONCELLO DE PADERNE
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/1999/19990830/AnuncioEB72_gl.html'
---
<p>A Comisión Municipal de Goberno, na sesión do 11 de xuño de 1999, aprobou o expediente de contratación por medio de concurso con procedemento aberto e urxente para a adxudicación das obras incluídas no Fondo de Cooperación coas Entidades Locais 1999, pequenas infraestructuras e equipamentos locais.</p>
<p>O prego de cláusulas administrativas que rexerá este concurso foi aprobado polo Pleno deste Concello na sesión do 24 de setembro de 1996 e publicado no BOP do 7 de febreiro de 1997 e 14 de marzo do mesmo ano.</p>
<p>Obxecto e tipo de licitación: o obxecto do contrato é a execución da obra denominada: «Vías e accesos públicos a núcleos de poboación do termo municipal de Paderne».</p>
<p>Tipo de licitación: 8.482.703 pesetas.</p>
<p>Prazo de execución: o prazo de execución será de seis meses contados a partir da data da sinatura da acta de comprobación do replanteo.</p>
<p>Fianza provisional: 2% do tipo de licitación.</p>
<p>Fianza definitiva: 4% do importe de adxudicación.</p>
<p>Lugar e prazo de presentación de proposicións: no rexistro xeral do concello, de 9 a 13 horas, durante o prazo de 13 días naturais, contados desde o día da publicación do anuncio no BOP e no DOG.</p>
<p>Apertura de proposicións: terá lugar ás 13 horas do día seguinte hábil a aquel no que remate o prazo de presentación de proposicións; se cadrase sábado trasladarase ó seguinte día hábil.</p>
<p>Modelo de proposicións e documentación: o que recolle o anexo II do prego de cláusulas administrativas que rexe esta contratación.</p>
<p>Ás proposicións achegarase a documentación esixida na cláusula 12 do prego de cláusulas administrativas xerais aprobadas polo Pleno Municipal para a contratación mediante concurso con procedemento aberto.</p>
<p>Paderne, 13 de xullo de 1999.</p>
<p>César Longo Queijo</p>
<p>Alcalde-presidente</p>

