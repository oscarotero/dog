---
date: '2014-09-30'
id: G1439-240914-0002
page: 42817
number: 186
agency: Deputación Provincial de Lugo
section: VI. Anuncios. b) Administración local.
title: >-
  ANUNCIO do extracto de convocatoria e bases da oferta de emprego para o ano
  2014.
range: Anuncio
url: >-
  https://www.xunta.gal/dog/Publicados/2014/20140930/AnuncioG1439-240914-0002_gl.html
---
<p>No Boletín Oficial da provincia de Lugo (BOP) número 214, do 17 de setembro de 2014, publicouse a convocatoria e as bases xerais e específicas para a provisión das prazas do cadro de persoal funcionario, acceso libre, correspondentes á oferta de emprego para o ano 2014 que a seguir se relacionan:</p>
    <p>Número de vacantes: unha. Denominación: licenciado en Ciencias do Traballo. Sistema de provisión: oposición, acceso libre. Escala de Administración especial, subescala técnica. Técnicos superiores. Grupo A, subgrupo A1.</p>
    <p>Número de vacantes: unha. Denominación: técnico de xestión. Sistema de provisión: oposición, acceso libre. Escala de Administración xeral, subescala xestión. Grupo A, subgrupo A2.</p>
    <p>Presentación de solicitudes: presentaranse no modelo oficial que figura no anexo I das bases xerais (BOP núm. 214, do 17 de setembro de 2014 (páx. 22) e páxina web<br>www.deputacionlugo.org).</p>
    <p>Lugar de presentación: no rexistro xeral desta entidade ou a través das formas establecidas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común. </p>
    <p>Órgano a quen se dirixe: dirixiranse ao presidente da Deputación Provincial de Lugo.</p>
    <p>Prazo de presentación de solicitudes: vinte (20) días naturais contados desde o día seguinte ao da publicación deste extracto no Boletín Oficial del Estado.</p>
    <p>Documentación que se deberá acompañar necesariamente á solicitude dentro do prazo de presentación de solicitudes:</p>
    <p>– Documentación acreditativa de ter aboados 15 € en concepto de taxa por participación en procesos selectivos ou 3,75 € se acreditan documentalmente, mediante certificación do servizo público de emprego estatal, a súa condición de desempregado e de non ter dereito á prestación por desemprego.</p>
    <p>– As ditas taxas aboaranse na tesouraría desta entidade, ou ben facendo unha transferencia bancaria na conta número ES04 2080-0163-85-3110000423 de Abanca ou mediante xiro postal, debendo presentar copia do ingreso coa solicitude.</p>
    <p>Faise constar expresamente que os sucesivos anuncios que deriven da convocatoria publicaranse no Boletín Oficial da provincia de Lugo e/ou no taboleiro de edictos da entidade.</p>
    <p>Lugo, 17 de setembro de 2014</p>
    <table>
     <tbody>
      <tr>
       <td><footer><p>P.D. (Decreto 2228/2012, do 18 de xullo)<br>Lara Méndez López<br>Vicepresidenta da Deputación Provincial<br>de Lugo</p></footer></td>
       <td><footer><p>José Antonio Mourelle Cillero<br>Secretario da Deputación Provincial<br>de Lugo</p></footer></td>
      </tr>
     </tbody>
    </table>

