---
date: '2020-08-18'
id: G0427-280720-0006
page: 32892
number: 166
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 23 de xullo de 2020 pola que se autoriza a transmisión inter
  vivos da concesión administrativa e da batea Suafer I.
range: Resolución
url: >-
  https://www.xunta.gal/dog/Publicados/2020/20200818/AnuncioG0427-280720-0006_gl.html
---
<p>Visto o expediente instruído para os efectos de transmisión da batea Suafer I e da concesión administrativa que a ampara, resulta:</p>
    <p>a) Antecedente de feito:</p>
    <p>Mediante escrito do 22 de xullo de 2020, Pilar González Soliño, José Antonio González Soliño e Rita González Soliño solicitaron autorización para a transmisión da concesión administrativa e da batea Suafer I.</p>
    <p>b) Consideracións legais e técnicas:</p>
    <p>Primeira. Este órgano é competente para resolver os expedientes de conformidade coa Lei 11/2008, do 3 de decembro, de pesca de Galicia (DOG núm. 243, do 16 de decembro), modificada pola Lei 6/2009, do 11 de decembro (DOG núm. 243, do 15 de decembro); e coa Orde do 8 de setembro de 2017, de delegación de competencias na Secretaría Xeral Técnica da Consellería do Mar nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, pola que se aproba o Regulamento de viveiros de cultivos mariños en augas de Galicia, e na Orde do 15 de xuño de 1999, pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión inter vivos con carácter privativo, a favor de Ana María Trigo Rouco (***3852**), da concesión administrativa e da batea que se indica a seguir:</p>
    <p>Identificación:</p>
    <p>Tipo: batea. </p>
    <p>Nome: Suafer I.</p>
    <p>Situación: </p>
    <p>Cuadrícula nº: 30.</p>
    <p>Polígono: A.</p>
    <p>Distrito: Redondela (Pontevedra).</p>
    <p>Especie autorizada: mexillón (Mytilus galloprovincialis).</p>
    <p>Título habilitante: concesión.</p>
    <p>Orde de outorgamento: 28.6.1958.</p>
    <p>Remate da vixencia: 15.12.2029.</p>
    <p>Actuais titulares: Pilar González Soliño (***8324**), José Antonio González Soliño (***9161**) e Rita González Soliño (***9708**).</p>
    <p>Nova titular: Ana María Trigo Rouco (***3852**).</p>
    <p>Baixo as seguintes condicións:</p>
    <p>Primeira. Os actuais titulares deberán presentar no prazo máximo dun (1) mes, desde a publicación desta resolución no Diario Oficial de Galicia, orixinal ou fotocopia cotexada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter presentado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. A nova titular da concesión queda subrogada nos dereitos e obrigas dos anteriores, desde o momento de formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun (1) mes ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous (2) meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa. </p>
    <p>Vigo, 23 de xullo de 2020</p>
    <footer><p>A conselleira do Mar<br>P.D. (Orde do 8.9.2017)<br>A xefa territorial de Vigo<br>Por suplencia da xefa territorial (Resolución do 17.10.2017)<br>Carmen de Benito Caula<br>Xefa do Servizo de Recursos Mariños</p></footer>

