---
date: '2020-08-18'
id: G0532-240720-0014
page: 32875
number: 166
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 23 de xullo de 2020, da Dirección Xeral de Calidade Ambiental e
  Cambio Climático, polo que se somete a información pública o estudo de impacto
  ambiental do proxecto de planta de valorización de residuos non perigosos de
  construción e demolición nas Maroñas, Mazaricos (A Coruña), promovida por
  Excavaciones Yoni Tuñas, S.L. (expediente 2019-SC-I-00034).
range: Anuncio
url: >-
  https://www.xunta.gal/dog/Publicados/2020/20200818/AnuncioG0532-240720-0014_gl.html
---
<p>Para os efectos previstos no artigo 36 da Lei 21/2013, do 9 de decembro, de avaliación ambiental (BOE núm. 296, do 11 de decembro) faise público que, por espazo de trinta (30) días hábiles contados a partir do seguinte ao da publicación deste anuncio no <em>Diario Oficial de Galicia</em>, quedará exposto o documento titulado:</p>
    <p>– Estudo de impacto ambiental do proxecto de planta de valorización de residuos non perigosos de construción e demolición nas Maroñas, Mazaricos (A Coruña).</p>
    <p>Para que calquera interesado poida consultalo e, de ser o caso, formular dentro do dito prazo as alegacións, suxestións ou observacións que coide convenientes, os documentos poderán consultarse en horario de atención ao público:</p>
    <p>– Na Dirección Xeral de Calidade Ambiental e Cambio Climático, Servizo de Residuos (rúa de San Lázaro, s/n, 15781 Santiago de Compostela).</p>
    <p>– Na Xefatura Territorial da Consellería de Medio Ambiente, Territorio e VIvenda da Coruña (rúa Vicente Ferrer, 2, 15071 A Coruña).</p>
    <p>– No Concello de Mazaricos (avenida do 13 de Abril, 59, 15258 Mazaricos).</p>
    <p>As alegacións, suxestións ou observacións dirixiranse ao Servizo de Residuos.</p>
    <p>Santiago de Compostela, 23 de xullo de 2020</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO</h2>
    <p>Expediente: 2019-SC-I-00034.</p>
    <p>Titular: Excavaciones Yoni Tuñas, S.L.</p>
    <p>NIF: B70134143.</p>
    <p>Localización da instalación: Lugar das Maroñas, s/n, 15256, Mazaricos (A Coruña).</p>
    <p>Actividade: valorización de residuos non perigosos.</p>
    <p>O proceso consiste na posta en marcha dunha planta de valorización de residuos non perigosos de construción e demolición (RCD) no lugar das Maroñas (Mazaricos). A solicitude someteuse ao trámite de avaliación ambiental simplificada e tendo en conta o informe da Dirección Xeral de Patrimonio Cultural (Servizo de Arqueoloxía) que concluía que a dita actividade podía afectar elementos do patrimonio cultural, a empresa modificou a solicitude para adaptarse ao indicado no informe, continuando así a tramitación cun procedemento de avaliación ambiental ordinario. Nesta proposta modificada a empresa presenta un acceso rodado desde o noroeste, deixando máis de 30 m con respecto á traza do Camiño de Santiago.</p>

