---
date: '2020-08-18'
id: G2345-280720-0002
page: 32860
number: 166
agency: Xulgado do Social número 2 da Coruña
section: V. Administración de xustiza.
title: EDICTO (343/2019).
range: Edicto
url: >-
  https://www.xunta.gal/dog/Publicados/2020/20200818/AnuncioG2345-280720-0002_gl.html
---
<p>Eu, Paloma Recalde Álvarez, letrada Administración de xustiza do Xulgado Social número 2 da Coruña, fago saber que no procedemento de despedimento/cesamentos en xeral 343/2019 deste xulgado do social, seguido por instancia de Clemente Campos García, sobre despedimento, ditouse sentenza cuxa resolución é a seguinte:</p>
    <p>«Decido que, estimando a demanda interposta por don Clemente Campos García contra as empresas Isowat Made, S.L., Talleres Reunidos, S.A., Intertaresa, S.L. e Entrema, S.L:</p>
    <p>1. Declárase improcedente o despedimento de que foi obxecto o 26.2.2019 e condénanse solidariamente a que, no prazo de cinco (5) días contados desde a notificación desta resolución, opten entre readmitir o demandante no seu posto de traballo ou indemnizalo pola extinción da relación laboral coa cantidade -s.e. ou o.- de vinte e nove mil cincocentos vinte e catro euros e vinte e oito céntimos (29.524,28 €), e con aboamento, só en caso de que se opte pola readmisión, dos salarios de tramitación deixados de percibir desde a data do despedimento ata a notificación da presente resolución, en contía de cincuenta e oito euros e sesenta e un céntimos (58,61 €) diarios. Advírtese que a antedita opción deberá efectuarse no prazo dos cinco (5) días seguintes á notificación da presente resolución e que, para o caso de non se facer, se entenderá que optou pola readmisión. E</p>
    <p>2. Condénoas a que lle aboen a cantidade de tres mil douscentos oitenta e dous euros e dezaseis céntimos (3.282,16 €), incrementada co xuro por demora do 10 %.</p>
    <p>Así mesmo, condénanse as administracións concursais das empresas Isowat Made, S.L., Talleres Reunidos, S.A., Intertaresa, S.L. e Entrema, S.L. e o Fondo de Garantía Salarial conforme o disposto na Lei concursal e o artigo 33 do Estatuto dos traballadores.</p>
    <p>Notifíquese esta resolución ás partes, facéndolles saber que esta non é firme, e fronte a ela cabe formular recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito presentado na oficina xudicial dentro dos cinco (5) días seguintes á notificación desta sentenza, ou por simple manifestación no momento en que se lles practique a notificación.</p>
    <p>Advírtase igualmente ao recorrente que non sexa traballador ou beneficiario do réxime público da Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta no Banco Santander a nome desta oficina xudicial.</p>
    <p>En todo caso, o recorrente deberá designar letrado ou graduado social para a tramitación do recurso, no momento de anuncialo.</p>
    <p>Así, por esta sentenza, pronúncioo, mándoo e asínoo».</p>
    <p>E para que sirva de notificación en legal forma a Entrema, S.L. e Invertaresa, en ignorado paradoiro, expido a presente para a súa publicación no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 24 de xullo de 2020</p>
    <footer><p>A letrada da Administración de xustiza</p></footer>

