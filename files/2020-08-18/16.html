---
date: '2020-08-18'
id: G2348-270720-0001
page: 32862
number: 166
agency: Xulgado do Social número 5 da Coruña
section: V. Administración de xustiza.
title: EDICTO de notificación de sentenza (DSP 16/2020).
range: Edicto
url: >-
  https://www.xunta.gal/dog/Publicados/2020/20200818/AnuncioG2348-270720-0001_gl.html
---
<p>Eu, Eva Ortiz Suárez, letrada da Administración de xustiza do Xulgado do Social número 5 da Coruña, fago saber que no procedemento de despedimento/cesamentos en xeral 16/2020 deste xulgado do social, seguido por instancia de Juan Francisco Penas Cernadas contra Elaborados Metálicos Emesa, S.L., Fogasa e a administración concursal de Elaborados Metálicos Emesa, S.L., sobre despedimento, ditouse sentenza cuxa parte dispositiva é como segue:</p>
    <p>«Decido que debo estimar e estimo a demanda que en materia de resolución de contrato e despedimento que foi interposta por Juan Francisco Penas Cernadas, contra a entidade Elaborados Metálicos Emesa, S.L. e a súa administración concursal, e, en consecuencia, debo declarar e declaro improcedente o despedimento de que foi obxecto o 3 de decembro de 2019 e, ademais, extinguida a relación laboral que vinculaba a Juan Francisco Penas Cernadas, coa entidade Elaborados Metálicos Emesa, S.L., no día da presente resolución (21.7.2020), e condeno a entidade Elaborados Metálicos Emesa, S.L. ao aboamento dunha indemnización a razón de 6.371,08 euros e, así mesmo, a cantidade de 14.465,22 euros por salarios de tramitación devindicados entre o 4.12.2019 e o 21.7.2020.</p>
    <p>Que debo estimar e estimo a demanda que en materia de cantidade foi interposta por Juan Francisco Penas Cernadas contra a entidade Elaborados Metálicos Emesa, S.L. e a súa administración concursal, e, en consecuencia, debo condenar e condeno solidariamente a entidade Elaborados Metálicos, Emesa, S.L., a que aboe ao demandante a cantidade de 1.927,76 euros líquidos e 276,62 euros brutos por salarios percibidos entre setembro e decembro de 2019, con inclusión de pagas extra e compensación económica polas vacacións non gozadas, así como o xuro do 10 % por demora e aplicable aos conceptos salariais.</p>
    <p>Coa intervención procesual do Fondo de Garantía Salarial».</p>
    <p>Notifíquese a presente resolución ás partes, facéndolles saber o seu dereito a interpoñer contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>E para que sirva de notificación en legal forma a Elaborados Metálicos Emesa, S.L., en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 27 de xullo de 2020</p>
    <footer><p>A letrada da Administración de xustiza</p></footer>

