---
date: '2022-05-20'
id: G0645-130522-0001
page: 30156
number: 97
agency: Consorcio de Augas de Valdeorras
section: VI. Anuncios. b) Administración local.
title: >-
  ANUNCIO da oferta de emprego público extraordinaria para a estabilización do
  emprego temporal.
range: Anuncio
url: >-
  https://www.xunta.gal/dog/Publicados/2022/20220520/AnuncioG0645-130522-0001_gl.html
---
<p>Mediante acordo por unanimidade da Comisión Executiva do Consorcio de Augas de Valdeorras, na súa sesión do 6 de maio de 2022, aprobouse a oferta de emprego público extraordinaria para a estabilización de persoal temporal, ao abeiro do establecido na Lei 20/2021, do 28 de decembro, de medidas urxentes para reducir a temporalidade no emprego público. Este acordo foi publicada no <em>Boletín Oficial</em> da provincia de Ourense o 14 de maio de 2022:</p>
    <table>
     <tbody>
      <tr>
       <td>Clasificación profesional</td>
       <td>Denominación</td>
       <td>Nº de vacantes</td>
       <td>Xornada</td>
       <td>Sistema de selección</td>
      </tr>
      <tr>
       <td>Administrativo</td>
       <td>Administrativo</td>
       <td>1</td>
       <td>Completa</td>
       <td>Concurso</td>
      </tr>
     </tbody>
    </table>
    <p>En cumprimento do artigo 91 da Lei 7/1985, do 2 de abril, reguladora das bases de réxime local, e do artigo 70.2 do texto refundido da Lei do Estatuto básico do empregado público, aprobado polo Real decreto lexislativo 5/2015, do 30 de outubro, publícase a oferta de emprego público para a estabilización de emprego temporal do Consorcio de Augas de Valdeorras.</p>
    <p>Contra este acordo as persoas interesadas poderán interpor recurso de reposición, no prazo dun mes, ou ben acudir directamente á vía xudicial interpoñendo recurso contencioso-administrativo, no prazo de dous meses. Os prazos indicados contaranse de data a data a partir do día seguinte ao da publicación do anuncio no <em>Diario Oficial de Galicia</em>. Sen prexuízo do anterior, as persoas interesadas poderán interpor calquera outro recurso ou acción xudicial ou administrativa que consideren oportuna.</p>
    <p>Ourense, 11 de maio de 2022</p>
    <footer><p>Pablo Pérez Pérez<br>Presidente do Consorcio de Augas de Valdeorras</p></footer>

