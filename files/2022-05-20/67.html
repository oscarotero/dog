---
date: '2022-05-20'
id: L328-280422-0001
page: 30128
number: 97
agency: Concello de Cualedro
section: VI. Anuncios. b) Administración local.
title: >-
  ANUNCIO da oferta de emprego público para a estabilización do emprego
  temporal.
range: Anuncio
url: >-
  https://www.xunta.gal/dog/Publicados/2022/20220520/AnuncioL328-280422-0001_gl.html
---
<p>Mediante a Resolución da Alcaldía deste concello, do 26 de abril de 2022, aprobouse a oferta de emprego público para a estabilización da contratación laboral temporal, que cumpre co disposto no artigo 2 da Lei 20/2021, do 28 de decembro, de medidas urxentes para a redución da temporalidade no emprego público, correspondente aos postos que se indican a continuación:</p>
    <p>Persoal laboral:</p>
    <table>
     <tbody>
      <tr>
       <td>Denominación</td>
       <td>Categoría</td>
       <td>Situación actual</td>
       <td>Nº</td>
      </tr>
      <tr>
       <td>Arquitecto técnico (agrupada co Concello de Monterrei)</td>
       <td>Asimilada A2</td>
       <td>Ocupada. Indefinida sen sentenza</td>
       <td>1</td>
      </tr>
      <tr>
       <td>Operario condutor rozadoira (agrupada co Concello de Monterrei)</td>
       <td>V</td>
       <td>Ocupada. Indefinida sen sentenza</td>
       <td>1</td>
      </tr>
     </tbody>
    </table>
    <p>En cumprimento do artigo 91 da Lei 7/1985, do 2 de abril, reguladora das bases do réxime local, e do artigo 70.2 do texto refundido da Lei do Estatuto básico do empregado público, aprobado polo Real decreto lexislativo 5/2015, do 30 de outubro, publícase no Diario Oficial de Galicia a oferta de emprego público para a estabilización da contratación temporal do Concello de Cualedro.</p>
    <p>Contra esta resolución, que pon fin á vía administrativa, poderase interpoñer alternativamente o recurso potestativo de reposición, ante o alcalde, no prazo dun mes contado desde o día seguinte ao da publicación deste anuncio, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou recurso contencioso-administrativo, ante o Xulgado do Contencioso-Administrativo de Ourense ou, á súa elección, o que corresponda ao seu domicilio, no prazo de dous meses contados a partir do día seguinte ao da recepción desta notificación, de conformidade co disposto no artigo 46 da Lei 29/1998, do 13 de xullo, da xurisdición contencioso-administrativa. Se se opta por interpoñer o recurso potestativo de reposición, non poderá interpoñer recurso contencioso-administrativo ata que aquel sexa resolto expresamente ou sexa desestimado por silencio.</p>
    <p>Todo isto sen prexuízo da posibilidade de interpoñer calquera outro recurso que se considere máis oportuno en dereito.</p>
    <p>Cualedro, 28 de abril de 2022</p>
    <footer><p>Luciano Rivero Cuquejo <br>Alcalde presidente</p></footer>

