---
date: '2012-04-18'
id: L239-270312-14017
page: 14103
number: 74
agency: Concello do Porriño
section: VI. Anuncios. b) Administración local.
title: >-
  ANUNCIO da aprobación inicial da modificación puntual do Plan Xeral de
  Ordenación Municipal para a harmonización de alturas nas áreas e núcleos
  industriais deste concello.
range: Anuncio
url: >-
  https://www.xunta.gal/dog/Publicados/2012/20120418/AnuncioL239-270312-14017_gl.html
---
<p>Con data do 27 de febreiro de 2012 o Pleno Corporativo do Concello do Porriño, en sesión ordinaria, aprobou inicialmente a modificación puntual do PXOM para a harmonización de alturas nos núcleos industriais, mediante acordo que ten o seguinte contido literal:</p>
    <p>«1. Aprobar inicialmente a modificación puntual do PXOM para a harmonización de alturas nas áreas e polígonos industriais do Concello do Porriño.</p>
    <p>2. Someter o expediente a información pública por un prazo de dous meses, mediante publicación no <em>Diario Oficial de Galicia</em>, dous xornais dos de maior difusión da provincia e no taboleiro de edictos do concello.</p>
    <p>3. Dar audiencia aos concellos limítrofes por un prazo de dous meses, para os efectos da presentación das alegacións e reclamacións que coiden convenientes.</p>
    <p>4. Suspender o outorgamento de licenzas de parcelación, edificación e derribo nos ámbitos da modificación puntual que poidan ser incompatibles coa ordenación urbanística obxecto de aprobación.»</p>
    <p>Durante o prazo de dous meses contado desde o día seguinte ao da derradeira publicación deste anuncio, os interesados poderán consultar o expediente no Servizo de Urbanismo do Concello do Porriño, e formular por escrito as alegacións, reclamacións e suxestións que consideren oportunas.</p>
    <p>O Porriño, 14 de marzo de 2012.</p>
    <footer><p>José Nelson Santos Argibay<br>Alcalde</p></footer>

