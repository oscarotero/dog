---
date: '2012-04-18'
id: G2217-260312-13998
page: 14024
number: 74
agency: Xulgado de Primeira Instancia e Instrución número 4 de Cambados
section: V. Administración de xustiza.
title: EDICTO (618/2010).
range: Edicto
url: >-
  https://www.xunta.gal/dog/Publicados/2012/20120418/AnuncioG2217-260312-13998_gl.html
---
<p>María Teresa Vázquez Rodríguez, secretaria xudicial do Xulgado de Primeira Instancia e Instrución número 4 de Cambados, polo presente, anuncio que neste procedemento, seguido por instancia de Gema Domínguez Gondar fronte a Juan Ernesto Loza Valverde, ditouse sentenza cuxo encabezamento e parte dispositiva son os seguintes:</p>
    <p>«Sentenza n.º 15/2012.</p>
    <p>Cambados, 21 de febreiro de 2012.</p>
    <p>Vistos por min, Paula Méndez Domínguez, xuíza do Xulgado de Primeira Instancia e Instrución número 4 de Cambados, os presentes autos de modificación de medidas definitivas n.º 618/2010, seguida por instancia de Gema Domínguez Gondar, representada polo procurador dos tribunais Miguel Ángel Palacios Palacios e asistida pola letrada Silvia García Lombardía; fronte a Juan Ernesto Loza Valverde; con intervención do Ministerio Fiscal; e con base nos seguintes,</p>
    <p>Decisión:</p>
    <p>Estimo integramente a demanda interposta polo procurador dos tribunais Miguel Ángel Palacios Palacios, en nome e representación de Gema Domínguez Gondar, contra Juan Ernesto Loza Valverde, e, en consecuencia, debo declarar e declaro que procede a modificación das medidas definitivas adoptadas na sentenza firme ditada por este xulgado nos autos de divorcio n.º 516/2008 en data 16 de decembro de 2008 no sentido de suspender integramente, a partir da presente resolución e mentres non se produza unha modificación substancial das circunstancias expostas nos fundamentos xurídicos desta resolución, o dereito de comunicación e visitas de Juan Ernesto Loza Valverde coa súa filla menor de idade Lucía Loza Domínguez.</p>
    <p>Non procede efectuar especial imposición das custas procesuais a ningunha das partes, deberá aboar cada unha as causadas pola súa instancia e as comúns por metade.</p>
    <p>Notifíqueselles esta resolución ás partes e ao Ministerio Fiscal, facéndolles saber que esta non é firme e que contra ela cabe recurso de apelación para ante a Audiencia Provincial de Pontevedra, que deberá presentarse por escrito ante este mesmo xulgado no prazo de vinte días contados desde o seguinte ao da súa notificación.</p>
    <p>Esta resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta sentenza, definitivamente xulgando en primeira instancia, pronúncioo, mándoo e asínoo».</p>
    <p>E encontrándose o dito demandado, Juan Ernesto Loza Valverde, en paradoiro descoñecido, expídese o presente co fin de que lle sirva de notificación en forma.</p>
    <p>Cambados, 23 de marzo de 2012.</p>
    <footer><p>A secretaria xudicial</p></footer>

