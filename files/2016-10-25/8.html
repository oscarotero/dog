---
date: '2016-10-25'
id: O150-181016-0001
page: 47681
number: 203
agency: Escola Galega de Administración Pública
section: III. Outras disposicións.
title: >-
  RESOLUCIÓN do 14 de outubro de 2016 pola que se convoca un curso monográfico
  denominado Novas directivas de contratación. Lei de contratos do sector
  público. Modificación e a súa aplicación práctica.
range: Resolución
url: >-
  https://www.xunta.gal/dog/Publicados/2016/20161025/AnuncioO150-181016-0001_gl.html
---
<p>Dentro do plan de actividades da Escola Galega de Administración Pública para o ano 2016 e de acordo coas funcións atribuídas pola Lei 4/1987, do 27 de maio, de creación da Escola, modificada pola Lei 10/1989, do 10 de xullo, convócase un curso monográfico denominado Novas directivas de contratación. Lei de contratos do sector público. Modificación e a súa aplicación práctica, conforme as seguintes bases:</p>
    <p>1. Obxectivos.</p>
    <p>O obxectivo desta acción formativa é dar a coñecer as principais novidades da Lei de contratos do sector público derivadas da última modificación lexislativa e a súa aplicación práctica.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>Réxime xurídico da contratación pública. Tipos de contratos.</p>
    <p>O contrato administrativo. Órganos de contratación.</p>
    <p>Fase de preparación dos contratos.</p>
    <p>Criterios de selección do contratista e adxudicación.</p>
    <p>Garantía do contratista.</p>
    <p>Prerrogativas da Administración.</p>
    <p>Finalización do contrato.</p>
    <p>Normas específicas dos diferentes tipos contractuais.</p>
    <p>3. Destinatarios.</p>
    <p>Este curso está dirixido aos empregados das administracións públicas de Galicia, tanto autonómica como local, das universidades do Sistema universitario de Galicia, persoal das entidades do sector público, xuristas, profesionais e persoas interesadas en xeral.</p>
    <p>4. Desenvolvemento.</p>
    <p>Lugar: EGAP, rúa Madrid, 2-4. Santiago de Compostela.</p>
    <p>Datas: 8, 10, 15 e 17 de novembro de 2016.</p>
    <p>Horario: de tarde.</p>
    <p>Duración: 12 horas lectivas.</p>
    <p>5. Número de prazas: 50.</p>
    <p>6. Inscrición.</p>
    <p>As persoas interesadas deberán formalizar a súa inscrición a través da área de matrícula da web da EGAP: https://egap.xunta.gal/matricula/</p>
    <p>O prazo para a inscrición estará aberto desde as 8.00 horas do día seguinte ao da publicación desta resolución no <em>Diario Oficial de Galicia</em> ata as 23.00 horas do día 3 de novembro de 2016.</p>
    <p>Poderá obterse calquera outra información, desde as 8.30 horas ata as 14.30 horas, nos teléfonos: 981 54 62 41 - 981 54 62 39.</p>
    <p>7. Criterios de admisión.</p>
    <p>A orde de admisión virá determinada pola data e hora de presentación das solicitudes.</p>
    <p>8. Publicación da lista de admitidos.</p>
    <p>A listaxe de seleccionados publicarase na epígrafe deste curso da páxina web da EGAP (http://egap.xunta.gal/).</p>
    <p>9. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento deste curso, así como a facultade de cancelalo se o escaso número de solicitudes non xustifica a súa realización.</p>
    <p>10. Certificado de asistencia oficial.</p>
    <p>Ao final do curso expedirase un certificado electrónico de asistencia, descargable desde a área de matrícula (https://egap.xunta.gal/matricula/), a aquelas persoas inscritas que participasen asiduamente e sempre que a súa asistencia fose igual ou superior ao 90 % das horas lectivas programadas. Este documento estará asinado electronicamente pola EGAP e incluirá, de forma expresa, o contido, a carga lectiva, a data e o lugar de realización do curso, así como un código de verificación electrónica (CVE) para contrastar a súa autenticidade.</p>
    <p>Santiago de Compostela, 14 de outubro de 2016</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

