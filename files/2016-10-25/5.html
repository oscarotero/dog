---
date: '2016-10-25'
id: G0424-191016-0003
page: 47673
number: 203
agency: 'Consellería de Economía, Emprego e Industria'
section: III. Outras disposicións.
title: >-
  ORDE do 10 de outubro de 2016 pola que se modifica o prazo máximo de
  xustificación das accións subvencionadas ao abeiro da Orde do 30 de xuño de
  2016, pola que se establecen as bases reguladoras das subvencións para o
  fomento do emprendemento en economía social (Programa Aprol-economía social),
  cofinanciadas pacialmente con cargo ao Programa operativo do Fondo Social
  Europeo e ao Programa operativo de emprego xuvenil, e se convocan para o ano
  2016 (Diario Oficial de Galicia número 141, do 27 de xullo).
range: Orde
url: >-
  https://www.xunta.gal/dog/Publicados/2016/20161025/AnuncioG0424-191016-0003_gl.html
---
<p>No Diario Oficial de Galicia núm. 141, do mércores 27 de xullo de 2016, publicouse a Orde do 30 de xuño de 2016 pola que se establecen as bases reguladoras das subvencións para o fomento do emprendemento en economía social (Programa Aprol-economía social), cofinanciadas parcialmente con cargo ao Programa operativo do Fondo Social Europeo e ao Programa operativo de emprego xuvenil, e se convocan para o ano 2016. </p>
    <p>No artigo 65, parágrafo segundo, establécese que «A data máxima de xustificación das accións subvencionadas será o 16 de novembro de 2016».</p>
    <p>Diversas dificultades de carácter técnico, así como a tardía publicación no DOG da orde de convocatoria, provocaron que a fase de instrución se prolongase máis alá das datas inicialmente previstas, o que afecta os prazos de resolución das solicitudes. </p>
    <p>Por tal motivo, co fin de garantir a maior eficacia posible da convocatoria das referidas axudas, cómpre adaptar o prazo de xustificación inicialmente previsto, xa que por causas sobrevidas resulta de difícil cumprimento.</p>
    <p>De acordo co anterior, vista a Lei 9/2007, do 13 de xuño, de subvencións de Galicia, e o Decreto 11/2009, do 8 de xaneiro, polo que se aproba o seu regulamento,</p>
    <p class="dog-titulo">DISPOÑO:</p>
    <p>Artigo único. Modifícase o artigo 65, parágrafo segundo, da Orde do 30 de xuño de 2016 pola que se establecen as bases reguladoras das subvencións para o fomento do emprendemento en economía social (Programa Aprol-economía social), cofinanciadas pacialmente con cargo ao Programa operativo do Fondo Social Europeo e ao Programa operativo de emprego xuvenil, e se convocan para o ano 2016, que queda redactado como segue:</p>
    <p>«A data máxima de xustificación das accións subvencionadas será o 30 de novembro de 2016».</p>
    <p>Disposición derradeira</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 10 de outubro de 2016</p>
    <footer><p>Francisco José Conde López<br>Conselleiro de Economía, Emprego e Industria</p></footer>

