---
date: '2001-08-20'
id: D7F6
page: 11
number: 160
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 31 de xullo de 2001, da Secretaría Xeral para as Relacións cos
  Medios Informativos, pola que se anuncia a contratación polo sistema de
  concurso público aberto de subministración dunha fotocopiadora dixital.
range: Resolución
url: 'https://www.xunta.gal/dog/Publicados/2001/20010820/AnuncioD7F6_gl.html'
---
<p>A Consellería da Presidencia e Administración Pública por proposta da Secretaría Xeral para as Relacións cos Medios Informativos, convoca o seguinte concurso público aberto, conforme o disposto na Lei de contratos das administracións públicas e demais lexislación concordante.</p>
<p>Obxecto do contrato.</p>
<p>Subministración dunha fotocopiadora dixital, coas características que se expresan no prego de cláusulas administrativas particulares e de prescricións técnicas.</p>
<p>O orzamento máximo para a realización da citada subministración, IVE incluído, será de 3.000.000 de pesetas (18.030,36 euros) con cargo á aplicación orzamentaria 04.08.361A.625.1. Neste orzamento estarán incluídos os impostos e demais gastos inherentes a ela.</p>
<p>Garantías.</p>
<p>-Provisional: 2% do orzamento de licitación 60.000 pesetas (360,61 euros).</p>
<p>-Definitiva: 4% do orzamento de adxudicación.</p>
<p>-Clasificación e categoría: non se esixe.</p>
<p>Presentación de oferta.</p>
<p>a) Prazo: comezará o día seguinte ó da data da publicación desta resolución e rematará ás 14 horas do décimo quinto día natural, seguinte ó da publicación no Diario Oficial de Galicia. No caso de que o dito día coincida en día inhábil, o prazo de presentación rematará ás 14 horas do día seguinte hábil.</p>
<p>b) Documentación que hai que presentar: os licitadores presentarán as súas ofertas en tres sobres pechados (1, 2, 3) e xúntanse os documentos previstos no prego de cláusulas administrativas particulares.</p>
<p>c) Lugar de presentación: a documentación que hai que presentar entregarase no rexistro xeral da Xunta de Galicia ou no da Secretaría Xeral para as Relacións cos Medios Informativos (San Caetano-Santiago de Compostela), ou por calquera dos medios admitidos polo artigo 100 do Regulamento xeral de contratación do Estado, segundo Real decreto 1528/1986, do 28 de novembro.</p>
<p>d) Modelo de proposición: proposición económica formalizarase conforme o modelo que se xunta como anexo I (modelo de proposición) do prego de cláusulas administrativas particulares.</p>
<p>Apertura de proposicións.</p>
<p>Será realizada pola mesa de contratación na sala desta secretaría xeral, sita na Consellería da Presidencia e Administración Pública, ás 13 horas do oitavo día hábil seguinte ó do peche do prazo de admisión de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>Os documentos de interese para os licitadores, tanto o prego de cláusulas administrativas particulares como o de prescripcións técnicas e demais documentación complementaria, estarán á disposición dos licitadores para o seu exame, durante o prazo de presentación de proposicións nos día e horas hábiles de oficina, nas dependencias da Secretaría Xeral para as Relacións cos Medios Informativos, sita nas dependencias do Pazo de Raxoi, en horario de 9 a 14 horas. Teléfono de aclaracións: 981 54 12 05.</p>
<p>Anuncios.</p>
<p>O custo do anuncio do presente concurso público será por conta do adxudicatario do contrato.</p>
<p>Santiago de Compostela, 31 de xullo de 2001.</p>
<p>P.D. (Orde 22-2-1999)</p>
<p>Jesús Parga López</p>
<p>Secretario xeral para as Relacións</p>
<p>cos Medios Informativos</p>

