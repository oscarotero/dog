---
date: '2012-12-03'
id: L239-141112-0010
page: 45509
number: 230
agency: Concello do Porriño
section: VI. Anuncios. b) Administración local.
title: ANUNCIO de información pública (expediente AM/21/12).
range: Edicto
url: >-
  https://www.xunta.gal/dog/Publicados/2012/20121203/AnuncioL239-141112-0010_gl.html
---
<p>Compañía Española de Algas Marinas, S.A. (Ceamsa) solicitou da Alcaldía licenza municipal de obra e actividade para a ampliación dun establecemento dedicado a mellora na produción actual de carraxeninas e pectinas de alta calidade, consistente na automatización do proceso de dosificación e mestura, que se situará no polígono industrial As Gándaras desta localidade. En cumprimento do disposto no artigo 8.3º do Decreto 133/2008, do 12 de xuño, polo que se regula a avaliación de incidencia ambiental, sométese a información pública por un período de vinte días hábiles, co fin de que durante este -que empezará a contarse desde o día seguinte ao da inserción deste anuncio no <em>Diario Oficial de Galicia</em> e no <em>Boletín Oficial</em> da provincia de Pontevedra- poidan examinar o expediente AM/21/12, na Sección de Urbanismo deste concello, as persoas que dalgún modo se consideren afectadas pola actividade que se pretende instalar e formular por escrito as reclamacións ou observacións que xulguen oportunas.</p>
    <p>O Porriño, 30 de outubro de 2012</p>
    <footer><p>José Nelsón Santos Argibay <br>Alcalde</p></footer>

