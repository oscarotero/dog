---
date: '2012-12-03'
id: C3B0-021212-0001
page: 45293
number: 230
agency: Presidencia da Xunta de Galicia
section: I. Disposicións xerais.
title: >-
  DECRETO 227/2012, do 2 de decembro, polo que se establece a estrutura orgánica
  da Xunta de Galicia.
range: Decreto
url: >-
  https://www.xunta.gal/dog/Publicados/2012/20121203/AnuncioC3B0-021212-0001_gl.html
---
<p>Elixido e investido polo Parlamento de Galicia dos poderes propios do presidente da Xunta de Galicia, segundo o Estatuto de autonomía, conforme o disposto nos artigos 15 e 18 da Lei 1/1983, do 22 de febreiro, de normas reguladoras da Xunta e da súa Presidencia, en virtude das atribucións que me confire o artigo 26, número 1º, do mesmo texto legal, e para establecer a nova estrutura orgánica do Goberno de Galicia, con adecuación ás competencias que ten asumidas e son propias da Comunidade Autónoma, e tendo en conta os criterios de eficacia, austeridade e economía que deben inspirar a actuación e a organización administrativa, </p>
    <h2>DISPOÑO:</h2>
    <p class="dog-artigo">Artigo 1.</p>
    <p>A Xunta de Galicia estará integrada polos departamentos que a seguir se relacionan: </p>
    <p>– Consellería de Presidencia, Administracións Públicas e Xustiza. </p>
    <p>– Consellería de Facenda. </p>
    <p>– Consellería de Medio Ambiente, Territorio e Infraestruturas. </p>
    <p>– Consellería de Economía e Industria. </p>
    <p>– Consellería de Cultura, Educación e Ordenación Universitaria. </p>
    <p>– Consellería de Sanidade. </p>
    <p>– Consellería de Traballo e Benestar. </p>
    <p>– Consellería do Medio Rural e do Mar. </p>
    <p class="dog-artigo">Artigo 2. </p>
    <p>A orde de prelación das consellerías é a que se establece no artigo anterior. </p>
    <p class="dog-artigo">Disposición derrogatoria </p>
    <p>Quedan derrogadas cantas disposicións de igual ou inferior rango se opoñan ao disposto neste decreto. </p>
    <p class="dog-artigo">Disposición derradeira primeira.</p>
    <p>O Consello da Xunta de Galicia adoptará as medidas necesarias para adecuar a estrutura dos distintos organismos obxecto de regulación deste decreto, dentro da política de austeridade, racionalización e redución do gasto público. </p>
    <p class="dog-artigo">Disposición derradeira segunda.</p>
    <p>A Consellería de Facenda realizará as modificacións e habilitacións orzamentarias precisas para o cumprimento do previsto neste decreto, sen que en ningún caso poidan orixinar incremento de gasto. </p>
    <p class="dog-artigo">Disposición derradeira terceira.</p>
    <p>Este decreto entrará en vigor o mesmo día da súa publicación no <em>Diario Oficial de Galicia. </em></p>
    <p>Santiago de Compostela, dous de decembro de dous mil doce.</p>
    <footer><p>Alberto Núñez Feijóo<br>Presidente </p></footer>

