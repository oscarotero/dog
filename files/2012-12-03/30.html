---
date: '2012-12-03'
id: CA04-051112-0008
page: 45443
number: 230
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 29 de outubro de 2012 pola que se autoriza e aproba o proxecto
  de execución das instalacións eléctricas que se describen no concello do
  Porriño (expediente IN407A 2012/206-4).
range: Resolución
url: >-
  https://www.xunta.gal/dog/Publicados/2012/20121203/AnuncioCA04-051112-0008_gl.html
---
<p>Visto o expediente para outorgamento de autorización administrativa e aprobación do proxecto de execución das instalacións eléctricas que a continuación se describen:</p>
    <p>Solicitante: Electra Alto Miño, S.A.</p>
    <p>Domicilio social: polígono industrial Chan da Ponte, parcela 19, 36450 Salvaterra de Miño.</p>
    <p>Denominación: LMTS, CT 4, RBT polígono sur PPI-6, sector 2.</p>
    <p>Situación: O Porriño.</p>
    <p>Descricións técnicas: LMT subterránea a 20 kV con condutor RHZ1 de 2.319 metros de lonxitude para alimentación dos CC.TT. 1, 2, 3, 4 e 5 do polígono industrial sur PPI-6 sector 2, en Budiño, O Porriño. Centro de transformación 4, de 400 kVA, R.T. 20 kV/420 V e rede de baixa tensión para subministración ás parcelas 52, 53, 56 e 57 do citado polígono.</p>
    <p>Cumpridos os trámites ordenados na Lei 54/1997, do 27 de novembro, do sector eléctrico e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución das devanditas instalacións cuxas características se axustarán en todas as súas partes ás que figuran neste e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha da instalación, de acordo co artigo 131 do Real decreto 1955/2000, será de 12 meses a partir da recepción desta resolución. Para efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra esta resolución poderá interpoñer recurso de alzada ante o conselleiro de Economía e Industria no prazo dun mes contado a partir de día seguinte ao da notificación desta resolución; tamén poderá interpoñer calquera outro recurso que estime pertinente ao seu dereito.</p>
    <p>Pontevedra, 29 de outubro de 2012</p>
    <footer><p>Ignacio Rial Santomé<br>Xefe territorial de Pontevedra</p></footer>

