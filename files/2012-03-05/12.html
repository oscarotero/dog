---
date: '2012-03-05'
id: G0003-220212-12526
page: 7868
number: 45
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 25 de xaneiro de 2012, da Xerencia Executiva do Hospital
  Comarcal de Valdeorras, pola que se anuncia convocatoria do concurso de
  mobilidade interna voluntaria do persoal estatutario fixo, correspondente ás
  categorías de persoal diplomado sanitario e de formación profesional, e
  persoal de xestión e servizos deste centro sanitario.
range: Resolución
url: >-
  https://www.xunta.gal/dog/Publicados/2012/20120305/AnuncioG0003-220212-12526_gl.html
---
<p>Conforme os criterios reitores das bases de mobilidade voluntaria do persoal estatutario fixo, correspondentes ás categorías de persoal sanitario diplomado e de formación profesional, e de persoal de xestión e servizos das institucións sanitarias de atención especializada do Servizo Galego de Saúde, aprobadas pola Mesa Sectorial o 23 de decembro de 2009, a Xerencia Executiva do Hospital Comarcal Valdeorras, tras un proceso de negociación coa Xunta de Persoal deste centro sanitario, e con base nas competencias atribuídas polo Decreto 311/2009, do 23 de maio (DOG núm. 109, do 5 de xuño), polo que se establece a estrutura orgánica do Servizo Galego de Saúde e a Orde do 15 de xuño de 2009 (DOG núm. 119, do 19 de xuño), sobre delegación de competencias en órganos centrais e periféricos do Servizo Galego de Saúde, modificada pola Orde do 28 de setembro de 2011 (DOG núm. 188, do 30 de setembro).</p>
    <h2>ACORDA:</h2>
    <p>Anunciar a convocatoria de traslados internos no Hospital Comarcal de Valdeorras, así como as súas bases reguladoras, ou baremo (anexo I), xunto coa relación de todos os postos que se poden solicitar en cada categoría profesional (anexo II), modelo de solicitude (anexo III) así como ordenar a súa publicación nos taboleiros de anuncios do hospital e na intranet do Hospital Comarcal de Valdeorras.</p>
    <p>O Barco de Valdeorras, 25 de xaneiro de 2012.</p>
    <footer><p>María Jesús Magadán Álvarez<br>Xerente executiva do Hospital Comarcal de Valdeorras</p></footer>

