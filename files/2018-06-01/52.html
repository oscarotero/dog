---
date: '2018-06-01'
id: L413-110518-0001
page: 27063
number: 104
agency: Concello de Cervo
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle do soar sito no Camiño
  da Aldea, número 23.
range: Anuncio
url: >-
  https://www.xunta.gal/dog/Publicados/2018/20180601/AnuncioL413-110518-0001_gl.html
---
<p>Mediante o Acordo do Pleno, do 30 de abril de 2018, aprobouse definitivamente o estudo de detalle do soar sito no Camiño da Aldea, número 23, no concello de Cervo, co obxecto de delimitar aliñacións e rasantes para execución dun garaxe. O que se publica para os efectos dos artigos 82 da Lei 2/2016, do 10 de febreiro, do solo de Galicia, e 199 do seu regulamento. O acordo literal é o seguinte:</p>
    <p>«1º. Aprobar definitivamente o estudo de detalle presentado por José Eugenio Lage Fernández e redactado polo arquitecto Santiago Sánchez Escourido, con data do 22 de xuño de 2017, presentado no concello o 3.8.2017 (R.E. 2017), para poder delimitar as aliñacións, rasantes e aproveitamentos que se pretende realizar no soar na rúa A Aldea, número 23, na zona antiga de Cervo (Lugo), con referencia catastral 8758609PJ2385N0001QP, para poder executar sobre el unha edificación dunha planta para destinala a garaxe.</p>
    <p>2º. Este acordo notificaráselles persoalmente aos interesados e publicarase, no prazo dun mes desde a súa adopción, no <em>Diario Oficial de Galicia</em>, e o texto dos documentos que integran o estudo de detalle, así como o índice de planos, no <em>Boletín Oficial</em> da provincia.</p>
    <p>3º. Unha vez publicado o acordo no <em>Diario Oficial de Galicia</em>, remitirase á Consellería de Medio Ambiente e Ordenación do Territorio a documentación exixida polo artigo 88.3 da Lei do solo de Galicia, para os efectos de inscribir o estudo de detalle no Rexistro de Planeamento Urbanístico de Galicia. Logo de que conste a inscrición no rexistro, publicarase a normativa no <em>Boletín Oficial </em>da provincia».</p>
    <p>O documento deste estudo de detalle estará á disposición dos interesados na sede electrónica deste concello: http://cervo.sedelectronica.es </p>
    <p>Contra este acordo interporase recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da publicación deste anuncio, de conformidade co artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Cervo, 9 de maio de 2018</p>
    <footer><p>Alfonso Villares Bermúdez<br>Alcalde</p></footer>

