---
date: '2018-06-01'
id: G0422-290518-0001
page: 26957
number: 104
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 24 de maio de 2018 pola que se lle dá publicidade a unha
  modificación da Resolución do 15 de decembro de 2017, en virtude da cal se
  encarga ao medio propio Tecnologías y Servicios Agrarios, S.A. S.M.E., M.P., o
  servizo técnico cualificado para o control, xestión e análise de proxectos e
  actividades relacionadas cos procedementos de avaliación ambiental e coa
  autorización ambiental integrada.
range: Resolución
url: >-
  https://www.xunta.gal/dog/Publicados/2018/20180601/AnuncioG0422-290518-0001_gl.html
---
<p>De conformidade co artigo 8 da Lei 19/2013, do 9 de decembro, de transparencia, acceso á información pública e bo goberno, dase publicidade á seguinte encomenda coas seguintes características:</p>
    <p>1. Resolución do 9 de abril de 2018, da Consellería de Medio Ambiente e Ordenación do Territorio, pola que se modifica a Resolución do 15 de decembro de 2017, en virtude da cal se encarga ao medio propio Tecnologías y Servicios Agrarios, S.A. S.M.E., M.P., o servizo técnico cualificado para o control, xestión e análise de proxectos e actividades relacionadas cos procedementos de avaliación ambiental e coa autorización ambiental integrada.</p>
    <p>– Actividade. A encomenda comprende traballos de avaliación ambiental estratéxica, avaliación de impacto ambiental así como de tramitación da autorización ambiental integrada. A súa modificación supón a ampliación dos traballos encomendados inicialmente.</p>
    <p>– Natureza e alcance da xestión encomendada. Esta encomenda ten natureza intersubxetiva, ao ter Tragsatec a consideración de medio propio instrumental da Administración segundo o establecido na disposición adicional vixésimo cuarta da Lei 9/2017, do 8 de novembro, de contratos do sector público, pola que se transpoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro de 2014.</p>
    <p>Prazo de vixencia. O período de execución comeza despois de recibir a resolución de ampliación finalizando, en calquera caso, antes do 31 de decembro de 2018.</p>
    <p>– Modalidade de financiamento. Esta encomenda tramítase con cargo aos orzamentos da Comunidade Autónoma de Galicia para o ano 2018, aplicación orzamentaria 07.02.541D.640.</p>
    <p>Santiago de Compostela, 24 de maio de 2018</p>
    <footer><p>Beatriz Mato Otero<br>Conselleira de Medio Ambiente y Ordenación del Territorio</p></footer>

