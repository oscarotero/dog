---
date: '2001-08-28'
id: DC9A
page: 11
number: 166
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Acordo do 20 de agosto de 2001, da Delegación Provincial da Coruña, polo que
  se somete a información pública a petición da autorización administrativa e a
  aprobación do proxecto de execución da instalación eléctrica que se cita.
  (Expediente IN407A 01/340).
range: Acordo
url: 'https://www.xunta.gal/dog/Publicados/2001/20010828/AnuncioDC9A_gl.html'
---
<p>Para os efectos previstos na Lei 54/1997, do 27 de novembro (BOE nº 285), do sector eléctrico, e no título VI do Real decreto 1955/2000, do 1 de decembro (BOE nº 310), sobre autorización de instalacións de enerxía eléctrica, sométese a información pública por petición da autorización administrativa e a aprobación do proxecto de execución da instalación eléctrica que se describe:</p>
<p>Solicitante: Unión Fenosa Distribución, S.A.</p>
<p>Enderezo social: avda. de Arteixo, 171.</p>
<p>Denominación: LAT 66 kV alimentación subestación de Eirís.</p>
<p>Situación: A Coruña.</p>
<p>Descricións técnicas:</p>
<p>Obxecto: alimenta-la subestación de Eirís con dúas liñas a 66 kV nomeadas Sabón-Eirís 1 e Mesón-Eirís 2, modificando as actuais liñas existentes tal e como se describe a continuación:</p>
<p>-Liña Sabón-Eirís 1, con orixe na liña A Grela-Sabón apoio 3 bis (expediente 10167) e final na liña A Grela-Eirís-Fertiberia apoio 2 bis (expediente 29143).</p>
<p>-Liña Mesón-Eirís 2 con orixe na liña A Grela-Mesón apoio 301 bis (expediente 27570) e final na liña A Grela-Eirís-Fertiberia apoio 2 bis (expediente 29143).</p>
<p>-Liña subterránea dobre circuíto con orixe no apoio nº 7 bis da liña A Grela-Eirís-Fertiberia (expediente 29143) e final no apoio nº 1 de Eirís con tramo aéreo a subestación de Eirís.</p>
<p>-Liña subterránea simple circuíto con orixe no apoio nº 4 bis da liña A Grela-Eirís (expediente 29143) e final no apoio nº 8 bis da mentada liña. Liña subterránea desde o apoio nº 3 desta liña ata a subestación de Eirís.</p>
<p>Todas aquelas persoas ou entidades que se consideren afectadas poderán examina-lo expediente e presenta-las súas alegacións nesta delegación provincial, sita no edificio administrativo de Monelos, s/n, 15071-A Coruña, no prazo de vinte día, a partir da última publicación.</p>
<p>A Coruña, 20 de agosto de 2001.</p>
<p>Manuel Estévez Mengotti</p>
<p>Delegado provincial da Coruña en funcións</p>

