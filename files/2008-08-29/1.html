---
date: '2008-08-29'
page: 16
number: 167
agency: CONSELLERÍA DE EDUCACIÓN E ORDENACIÓN UNIVERSITARIA
section: I. DISPOSICIÓNS XERAIS
title: >-
  Resolución do 24 de xullo de 2008, da Dirección Xeral de Formación Profesional
  e Ensinanzas Especiais, pola que se establece o perfil do programa de
  cualificación profesional inicial de fontanaría, calefacción e climatización
  doméstica en Galicia.
range: Resolución
---
<p>O Real decreto 182/2008, do 8 de febreiro, estableceu, entre outras, a cualificación profesional de nivel 1 de operacións de fontanaría, calefacción e climatización doméstica, pertencente á familia profesional de instalación e mantemento, así como os módulos formativos asociados ás unidades de competencia de que se compón.</p>
<p>A Orde do 13 de maio de 2008 pola que se regulan os programas de cualificación profesional inicial na Comunidade Autónoma de Galicia establece no seu artigo 8 que os currículos dos módulos específicos dos perfís profesionais que se establezan se desenvolverán por medio de resolución da Dirección Xeral de Formación Profesional e Ensinanzas Especiais, e que deberán tomar como referencia os módulos formativos asociados ás unidades de competencia que inclúa o perfil.</p>
<p>Na súa virtude, esta dirección xeral</p>
<p>RESOLVE:</p>
<p>Primeiro.-Obxecto.</p>
<p>Esta resolución ten por obxecto o establecemento do perfil profesional do programa de cualificación profesional inicial de fontanaría, calefacción e climatización doméstica en Galicia.</p>
<p>Segundo.-Identificación.</p>
<p>O programa de cualificación profesional inicial de fontanaría, calefacción e climatización doméstica queda identificado polos seguintes elementos:</p>
<p>-Denominación: fontanaría, calefacción e climatización doméstica.</p>
<p>-Nivel: programa de cualificación profesional inicial.</p>
<p>-Duración: 580 horas.</p>
<p>-Familia profesional: instalación e mantemento.</p>
<p>Terceiro.-Competencia xeral.</p>
<p>Realizar a instalación de tubaxes, incluíndo a preparación, o corte e a unión de tubos de diferentes tipos de materiais segundo o tipo de instalación, así como montar e desmontar aparellos sanitarios, radiadores e aparellos de climatización de uso doméstico, coas condicións axeitadas de calidade e seguridade, consonte a normativa establecida.</p>
<p>Cuarto.-Competencias profesionais, persoais e sociais.</p>
<p>As competencias profesionais, persoais e sociais deste programa de cualificación profesional inicial son as que se relacionan a seguir:</p>
<p>a) Montar redes de tubaxes para instalacións de auga, calefacción e climatización, cumprindo a normativa e os requisitos das instalacións.</p>
<p>b) Reunir os recursos e os medios necesarios para acometer a execución da montaxe e o mantemento das instalacións.</p>
<p>c) Montar e conectar aparellos sanitarios e instalacións de subministración e evacuación de augas.</p>
<p>d) Aplicar técnicas de ensamblaxe e unión para a montaxe de instalacións de abastecemento e evacuación de augas, en condicións de calidade, seguridade e respecto polo ambiente.</p>
<p>e) Aplicar técnicas de apertura de rozas e gabias para o tendido de tubaxes de instalacións de auga e calefacción, en condicións de calidade, seguridade e respecto polo ambiente.</p>
<p>f) Aplicar técnicas de construción de condutos para a montaxe de redes de ventilación, en condicións de calidade, seguridade e respecto polo ambiente.</p>
<p>g) Montar equipamentos de calefacción, ventilación e climatización doméstica, seguindo planos de montaxe e especificacións de fábrica.</p>
<p>h) Montar e manter bombas para aplicacións de calefacción e auga sanitaria.</p>
<p>i) Realizar o mantemento básico das instalacións de auga, calefacción e climatización doméstica seguindo os protocolos establecidos.</p>
<p>j) Realizar as probas necesarias das instalacións de auga.</p>
<p>k) Participar na posta en marcha das instalacións de calefacción e climatización domésticas.</p>
<p>l) Aplicar os protocolos e as normas de seguridade, calidade e respecto polo ambiente nas intervencións realizadas nos procesos de montaxe e mantemento das instalacións.</p>
<p>m) Cumprir os obxectivos das instalacións, colaborando co equipo de traballo e actuando conforme os principios de responsabilidade e tolerancia.</p>
<p>n) Adaptarse a diferentes postos de traballo e a novas situacións laborais orixinadas por cambios tecnolóxicos e organizativos nos procesos de montaxe e mantemento.</p>
<p>o) Exercer os dereitos e cumprir as obrigas derivadas das relacións laborais, de acordo co establecido na lexislación.</p>
<p>Quinto.-Relación de cualificacións e unidades de competencia do Catálogo nacional das cualificacións profesionais incluídas no perfil profesional.</p>
<p>Cualificacións profesionais completas incluídas no perfil:</p>
<p>Operacións de fontanaría, calefacción e climatización doméstica, IMA367_1 (Real decreto 182/2008), que abrangue as seguintes unidades de competencia:</p>
<p>-UC1154_1. Realizar a instalación de tubaxes, incluíndo a preparación, o corte e a unión de tubos para a condución de auga e desaugadoiros.</p>
<p>-UC1155_1. Realizar operacións básicas de instalación e mantemento de aparellos sanitarios, radiadores e aparellos de climatización de uso doméstico.</p>
<p>Sexto.-Contorno profesional.</p>
<p>1. Ámbito profesional. Esta figura profesional intégrase en empresas dos sectores público e privado dedicadas á montaxe e ao mantemento de instalacións, así como ao mantemento de tubaxes e aparellos sanitarios, radiadores e aparellos de climatización de uso doméstico.</p>
<p>2. Sectores produtivos. Desenvolve o seu labor en empresas de fontanaría, para a montaxe, o mantemento e a reparación de instalacións de tubaxes, radiadores e aparellos sanitarios e de climatización de uso doméstico.</p>
<p>3. Ocupacións e postos de traballo máis salientables.</p>
<p>-Fontaneiro/a instalador/a e mantedor/a.</p>
<p>-Montador/a mantedor/a de equipamentos de calefacción.</p>
<p>-Montador/a mantedor/a de equipamentos de climatización.</p>
<p>-Instalador/a mantedor/a de redes de subministración e distribución de auga.</p>
<p>-Instalador/a mantedor/a de redes contra incendios.</p>
<p>Sétimo.-Módulos específicos.</p>
<p>1. Os módulos específicos deste perfil profesional, que toman como referentes os módulos formativos asociados ás unidades de competencia de que se compón, quedan desenvolvidos no anexo I desta resolución.</p>
<p>2. Son os que se relacionan a seguir:</p>
<p>-ME0047. Instalación de conducións.</p>
<p>-ME0048. Instalación de equipamentos sanitarios e térmicos domésticos.</p>
<p>-ME0049. Formación en centros de traballo.</p>
<p>Oitavo.-Espazos e equipamentos.</p>
<p>1. Os espazos e os equipamentos mínimos necesarios para o desenvolvemento das ensinanzas deste perfil profesional son os establecidos no anexo II desta resolución.</p>
<p>2. Os espazos formativos establecidos poden ser ocupados por diferentes grupos de alumnado.</p>
<p>3. Non cómpre que os espazos formativos identificados se diferencien mediante pechamentos.</p>
<p>Noveno.-Profesorado e persoas formadoras.</p>
<p>1. A atribución docente dos módulos específicos que constitúen as ensinanzas deste perfil profesional nos programas de cualificación profesional inicial impartidos en centros de ensino públicos dependentes da Consellería de Educación e Ordenación Universitaria establécese no anexo III A) desta resolución.</p>
<p>2. As titulacións requiridas para a impartición dos módulos específicos que conforman o perfil profesional nos programas de cualificación profesional inicial para os centros de titularidade privada ou doutras administracións distintas da educativa establécense no anexo III B) desta resolución.</p>
<p>3. O perfil das persoas formadoras que impartan os módulos específicos en contornos produtivos establécese no anexo IV desta resolución.</p>
<p>Décimo.-Relación de módulos específicos coas unidades de competencia do Catálogo nacional de cualificacións profesionais que inclúe o programa.</p>
<p>A relación dos módulos específicos coas unidades de competencia do Catálogo nacional de cualificacións profesionais que inclúe o programa é a que figura na táboa que se inclúe como anexo V desta resolución.</p>
<p>Décimo primeiro.-Distribución horaria dos módulos específicos.</p>
<p>A distribución horaria dos módulos específicos cursados en contornos non produtivos especifícase no anexo VI desta resolución.</p>
<p>Disposición derradeira</p>
<p>Entrada en vigor.</p>
<p>Esta resolución entrará en vigor aos vinte días da súa publicación no Diario Oficial de Galicia.</p>
<p>Santiago de Compostela, 24 de xullo de 2008.</p>
<p>Antonio Vázquez Vázquez</p>
<p>Director xeral de Formación Profesional e Ensinanzas Especiais</p>
<p>ANEXO I</p>
<p>Módulos específicos</p>
<p>1. Módulo específico: instalación de conducións.</p>
<p>-Código: ME0047.</p>
<p>-Duración: 187 horas.</p>
<p>1.1. Resultados de aprendizaxe e criterios de avaliación.</p>
<p>-RA1. Interpreta información, instrucións e documentación técnica relacionadas con instalacións de tubaxes, e prepara os materiais, os equipamentos e os elementos necesarios.</p>
<p>-CA1.1. Procurouse e interpretouse información sobre materiais, equipamentos e elementos necesarios para a instalación de tubaxes e demais elementos necesarios na instalación.</p>
<p>-CA1.2. Interpretouse información gráfica (debuxos e esbozos) e identificáronse os elementos implicados nas instalacións (tubaxes, arquetas, válvulas, contadores, botes sifónicos, liras de dilatación, etc.).</p>
<p>-CA1.3. Detectáronse necesidades de materiais, repostos e equipamentos en función das operacións que cumpra realizar.</p>
<p>-CA1.4. Preparáronse as ferramentas e os equipamentos propios das operacións que cumpra realizar.</p>
<p>-CA1.5. Organizouse o posto de traballo e realizáronse os labores necesarios de limpeza e mantemento.</p>
<p>-RA2. Realiza a condución de tubaxes de auga seguindo as instrucións de instalación e utilizando os equipamentos adecuados.</p>
<p>-CA2.1. Identificáronse as ferramentas e os equipamentos utilizados para realizar a apertura de rozas e gabias.</p>
<p>-CA2.2. Describíronse as características e o xeito de funcionamento dos devanditos equipamentos.</p>
<p>-CA2.3. Nun suposto práctico de operacións de preparación de rozas ou gabias para unha instalación de condución de augas:</p>
<p>-Realizouse o abastecemento dos materiais e dos equipamentos necesarios para as intervencións que se vaian realizar.</p>
<p>-Efectuouse o apromo, a nivelación e a traza do percorrido das conducións.</p>
<p>-Efectuouse a apertura de rozas ou gabias cos equipamentos adecuados.</p>
<p>-Cortáronse as tubaxes consonte as medidas obtidas.</p>
<p>-Preparouse e acondicionouse o punto ou as superficies de intervención.</p>
<p>-Elimináronse os materiais sobrantes conforme a normativa.</p>
<p>-CA2.4. Realizáronse as operacións de preparación dos equipamentos, e determináronse os necesarios para realizar os traballos en condicións de seguridade requiridas.</p>
<p>-RA3. Ensambla e une as tubaxes das instalacións seguindo as instrucións de montaxe e as normas de seguridade e de calidade.</p>
<p>-CA3.1. Describíronse as técnicas de corte e ensamblaxe de tubaxes en función dos materiais.</p>
<p>-CA3.2. Identificáronse as ferramentas e os equipamentos utilizados para realizar as operacións de tarraxado, curvaxe, unión, soldaxe, corte, etc.</p>
<p>-CA3.3. Describíronse as características e os xeitos de funcionamento dos devanditos equipamentos.</p>
<p>-CA3.4. Efectuáronse as operacións de corte, tarraxado, curvaxe e unión das tubaxes.</p>
<p>-CA3.5. Relacionáronse as operacións de ensamblaxe e unión de tubaxes coas características dos sistemas doméstico, de redes de rega e fontes decorativas, e de redes contra incendios.</p>
<p>-CA3.6. Nun suposto práctico de instalación de tubaxes, onde interveñan operacións de marcaxe, corte, conformación, ensamblaxe e unión de tubaxes para unha instalación doméstica de subministración de auga potable:</p>
<p>-Realizouse o abastecemento dos materiais e os equipamentos necesarios para as intervencións que cumpra realizar.</p>
<p>-Colocáronse os soportes, os puntos de ancoraxe e as formas da tubaxe seguindo instrucións.</p>
<p>-Efectuouse o corte e a curvaxe das tubaxes seguindo o procedemento adecuado.</p>
<p>-Realizáronse as operacións de ensamblaxe e conexión en función dos materiais das conducións e os elementos auxiliares de conexión.</p>
<p>-Aliñáronse e niveláronse as tubaxes da condución proporcionándolles a pendente necesaria, de ser o caso.</p>
<p>-Verificouse a estanquidade, a ausencia de vibracións e o illamento da condución.</p>
<p>-Realizáronse operacións de limpeza e pintado das canalizacións.</p>
<p>-CA3.7. Realizáronse as operacións de ensamblaxe e unión seguindo as normas de seguridade e empregando os equipamentos de protección necesarios.</p>
<p>-RA4. Prepara e realiza o mantemento de canalizacións de conducións para a evacuación de augas pluviais, seguindo as instrucións de montaxe e mantemento.</p>
<p>-CA4.1. Caracterizáronse as operacións básicas de posta a punto e mantemento de canalizacións para a evacuación de augas pluviais.</p>
<p>-CA4.2. Nun suposto práctico de operacións de colocación e mantemento de canalizacións para a evacuación de augas pluviais:</p>
<p>-Montouse a estrutura necesaria para a montaxe da instalación (estadas, suxeicións, etc.).</p>
<p>-Realizouse o abastecemento dos materiais e os equipamentos necesarios para as intervencións que cumpra realizar.</p>
<p>-Realizouse a traza previa e a presentación provisional da canalización.</p>
<p>-Realizáronse operacións de empalme e colocación de canlóns.</p>
<p>-Realizáronse operacións de reparación típicas destas instalacións.</p>
<p>-Realizáronse operacións de limpeza e mantemento deste tipo de conducións.</p>
<p>-Aplicáronse as medidas de seguridade relativas á montaxe destas instalacións.</p>
<p>-CA4.3. Realizáronse as operacións de preparación e mantemento de canalizacións seguindo as normas de seguridade e empregando os equipamentos de protección necesarios.</p>
<p>-RA5. Fixa e comproba as tomas e as canalizacións de auga e desaugadoiros, seguindo as instrucións de montaxe.</p>
<p>-CA5.1. Identificáronse as principais operacións de fixación das tomas e das canalizacións de auga, desaugadoiros e demais elementos que habitualmente se montan en instalacións domésticas.</p>
<p>-CA5.2. Nun suposto práctico de operacións de fixación, montaxe e comprobación de tomas e canalizacións:</p>
<p>-Realizouse o abastecemento dos materiais e dos equipamentos necesarios para as intervencións que cumpra realizar.</p>
<p>-Preparáronse as masas para a fixación das tomas de auga.</p>
<p>-Verificouse a pendente e a nivelación das tubaxes instaladas.</p>
<p>-Montáronse as tubaxes da instalación de toma de auga sanitaria da rede.</p>
<p>-Instalouse, baixo supervisión, o sistema de desaugadoiro.</p>
<p>-Verificouse a estanquidade e a estabilidade das conducións.</p>
<p>-Protexéronse as instalacións mediante illantes adecuados (pintura, forros, etc.).</p>
<p>-CA5.3. Realizáronse as operacións de fixación, comprobación e preparación da ensamblaxe tendo en conta as normas de seguridade e seguindo criterios de calidade.</p>
<p>-RA6. Constrúe tramos de condutos para redes de distribución de aire, para o que interpreta planos ou esquemas, con aplicación de técnicas de trazado, corte e construción.</p>
<p>-CA6.1. Interpretáronse os esquemas das redes de condutos.</p>
<p>-CA6.2. Seleccionáronse as ferramentas e os medios apropiados para executar a construción dos condutos.</p>
<p>-CA6.3. Construíronse as partes da rede de condución de aire, para o que se levou a cabo o trazado, o corte, a ensamblaxe e o remate.</p>
<p>-CA6.4. Ensambláronse e aliñáronse os tramos da rede nos seus soportes e nas súas fixacións.</p>
<p>-CA6.5. Traballouse coa calidade requirida coas ferramentas e cos materiais.</p>
<p>-CA6.6. Adoptáronse as medidas de seguridade requiridas para realizar as operacións.</p>
<p>1.2. Contidos básicos.</p>
<p>Fundamentos da instalación de tubaxes:</p>
<p>-Sistema métrico decimal: unidades de superficie e volume. Teorema de Pitágoras.</p>
<p>-Equivalencias en polgadas. Ferramentas de medición e o seu uso correcto: flexómetro, calibre, etc.</p>
<p>-Coñecementos básicos de mecánica de fluídos: densidade, presión, perda de carga, etc.</p>
<p>-Interpretación de instrucións, documentación técnica, catálogos, esquemas e planos.</p>
<p>-Normas sobre debuxo técnico aplicado ás instalacións en relación coa interpretación de planos sinxelos: vistas, perspectiva isométrica, esbozo a man alzada, deseño de instalacións, planos, escalas, cotación e simboloxía.</p>
<p>-Natureza e características dos materiais empregados nas instalacións: dilatacións, estanquidade, compatibilidade entre os materiais, corrosión, etc.</p>
<p>-Ferramentas específicas para traballar coas tubaxes en función do material constituínte: selección, manexo, mantemento e almacenaxe.</p>
<p>-Tendido de tubaxes, pendente mínima necesaria e nivelamento: fundamentos e técnicas básicas.</p>
<p>Montaxe de instalacións de tubaxes de condución de auga e desaugadoiros:</p>
<p>-Partes das instalacións: características e misión.</p>
<p>-Coeficientes de simultaneidade.</p>
<p>-Caudais mínimos.</p>
<p>-Clasificación das subministracións.</p>
<p>-Dimensionamento: diámetros das partes.</p>
<p>-Sistemas de suxeición.</p>
<p>-Instalacións verticais: fundamentos e técnicas.</p>
<p>-Medidas normalizadas das tubaxes utilizadas en fontanaría: aceiro, cobre, plásticos, etc.</p>
<p>-Técnicas de unión de tubaxes e canlóns: soldaxe, roscaxe, colaxe, termoselaxe, etc.</p>
<p>-Instalacións de desaugadoiros e as súas peculiaridades (para vivendas e para instalacións xerais, arquetas, colectores, sifóns, etc.).</p>
<p>-Canalizacións para sistemas de rega e contra incendios.</p>
<p>-Preparación, posta a punto e mantemento de canalizacións de condución de augas pluviais.</p>
<p>-Calorifugación de tubaxes: fundamentos e técnicas.</p>
<p>-Montaxe de accesorios e compoñentes de tubaxes de condución de auga e desaugadoiros.</p>
<p>-Válvulas e outros accesorios: características e funcionamento.</p>
<p>-Billas: características e funcionamento.</p>
<p>-Bombas e depósitos: clases e características.</p>
<p>-Grupos de presión.</p>
<p>-Sistemas de protección contra a corrosión e as incrustacións.</p>
<p>Normativa de aplicación na montaxe de tubaxes de condución de auga e desaugadoiros:</p>
<p>-Riscos específicos das instalacións.</p>
<p>-Medidas de seguridade en instalacións.</p>
<p>-Regulamentación.</p>
<p>-Normativa de prevención de riscos ambientais. Sistemas e medios de protección persoal.</p>
<p>-Probas funcionais.</p>
<p>Construción e montaxe de condutos de aire para ventilación:</p>
<p>-Interpretación de planos e esquemas.</p>
<p>-Materiais das redes de condutos de aire.</p>
<p>-Ferramentas para empregar na construcións de condutos de fibra ou similares.</p>
<p>-Técnicas de construción de condutos de fibra ou similares.</p>
<p>Montaxe de accesorios e compoñentes de tubaxes de condución de auga e desaugadoiros:</p>
<p>-Válvulas e outros accesorios: características e funcionamento.</p>
<p>-Billas: características e funcionamento.</p>
<p>-Bombas e depósitos: clases e características.</p>
<p>-Grupos de presión.</p>
<p>-Sistemas de protección contra corrosión e incrustacións.</p>
<p>1.3. Orientacións pedagóxicas.</p>
<p>Este módulo específico contén a formación necesaria para desempeñar a función de instalación de condutos e tubaxes, incluíndo a preparación, o corte e a unión de tubos para a condución de auga e desaugadoiros.</p>
<p>A definición desta función abrangue aspectos como:</p>
<p>-Interpretación da documentación técnica relacionada con instalacións de tubaxes.</p>
<p>-Preparación de materiais para levar a cabo a instalación.</p>
<p>-Preparación e manexo dos equipamentos para acometer as conducións de tubaxes de auga.</p>
<p>-Ensamblaxe e unión de tubaxes por soldaxe, roscaxe, presión, etc.</p>
<p>-Montaxe e mantemento de canalizacións de condución de evacuación de augas pluviais.</p>
<p>-Fixación e comprobación das tomas e das canalizacións de auga e desaugadoiros.</p>
<p>-Construción e montaxe de condutos para redes de distribución de aire.</p>
<p>-Mantemento de usuario ou de primeiro nivel.</p>
<p>As liñas de actuación no proceso de ensino e aprendizaxe que permiten alcanzar os obxectivos do módulo versarán sobre:</p>
<p>-Identificación e manexo de equipamentos, medios auxiliares e ferramentas para a realización da montaxe e o mantemento das instalacións.</p>
<p>-Identificación dos materiais empregados na condución de fluídos, e determinación do seu ámbito de aplicación.</p>
<p>-Identificación das partes das instalacións e das funcións que estas desempeñan no conxunto.</p>
<p>-Aplicación de técnicas de montaxe de equipamentos e elementos das instalacións.</p>
<p>-Realización de medidas das magnitudes típicas das instalacións.</p>
<p>2. Módulo específico: instalación de equipamentos sanitarios e térmicos domésticos:</p>
<p>-Código: ME0048.</p>
<p>-Duración: 233 horas.</p>
<p>2.1. Resultados de aprendizaxe e criterios de avaliación.</p>
<p>-RA1. Interpreta informacións, instrucións e documentación técnica relacionadas coas operacións básicas das instalacións de auga, e prepara materiais, equipamentos e elementos necesarios.</p>
<p>-CA1.1. Procurouse e interpretouse información sobre materiais, equipamentos e elementos necesarios para as instalacións de auga.</p>
<p>-CA1.2. Interpretouse información gráfica (planos e esquemas) e identificáronse os elementos implicados nas instalacións de fontanaría.</p>
<p>-CA1.3. Identificáronse as necesidades de materiais, repostos e equipamentos en función das operacións que cumpra realizar.</p>
<p>-CA1.4. Preparáronse as ferramentas e os equipamentos propios das operacións que cumpra realizar.</p>
<p>-CA1.5. Organizouse o posto de traballo e realizáronse as tarefas de limpeza e mantemento necesarias.</p>
<p>-RA2. Instala aparellos sanitarios e efectúa as comprobacións para o seu correcto funcionamento, seguindo as instrucións de instalación.</p>
<p>-CA2.1. Describíronse as principais características dos aparellos sanitarios e a súa vinculación coas operacións para a súa instalación.</p>
<p>-CA2.2. Nun caso práctico de instalación de aparellos sanitarios:</p>
<p>-Realizouse o abastecemento dos materiais e dos equipamentos necesarios para as intervencións que cumpra realizar.</p>
<p>-Efectuouse a presentación provisional dos aparellos, as billas, os sifóns, etc.</p>
<p>-Colocáronse os soportes e as fixacións definitivas dos aparellos.</p>
<p>-Colocáronse billas e os complementos.</p>
<p>-Realizouse a conexión da auga sanitaria e do desaugadoiro.</p>
<p>-Verificouse o correcto funcionamento dos aparellos e comprobouse a estanquidade, a seguridade e as prestacións.</p>
<p>-Realizouse a regulación do aparello sanitario e das billas.</p>
<p>-Identificáronse as operacións de mantemento básico da instalación.</p>
<p>-RA3. Instala os aparellos de produción de auga quente sanitaria e/ou calefacción seguindo as instrucións e as normas de instalación.</p>
<p>-CA3.1. Describíronse as principais características dos aparellos de produción de auga quente destinados a calefacción ou a consumo doméstico, e a súa vinculación coas operacións para a súa instalación.</p>
<p>-CA3.2. Nun caso práctico de instalación de aparellos de auga quente sanitaria con fornecemento solar:</p>
<p>-Realizouse o abastecemento dos materiais e dos equipamentos necesarios para as intervencións que cumpra realizar.</p>
<p>-Efectuouse a presentación dos aparellos que se vaian instalar.</p>
<p>-Efectuáronse as conexións de auga de rede e de fornecemento solar á instalación de auga quente sanitaria.</p>
<p>-Efectuouse a conexión eléctrica do equipamento de produción de calor.</p>
<p>-Efectuouse a conexión de subministración de combustible.</p>
<p>-Verificouse o correcto funcionamento do equipamento de produción de calor: estanquidade, acendemento, regulación da chama, regulación de caudal, seguridade, etc.</p>
<p>-Colocáronse as reixas de ventilación seguindo a regulamentación.</p>
<p>-Conectáronse os sistemas de evacuación de produtos de combustión consonte a regulamentación.</p>
<p>-Identificáronse as operacións de mantemento básico da instalación.</p>
<p>-CA3.3. Instaláronse os aparellos sanitarios respectando a regulamentación.</p>
<p>-CA3.4. Empregáronse os equipamentos de protección necesarios e respectáronse as normas de seguridade durante a execución dos traballos.</p>
<p>-RA4. Monta elementos emisores de calor para instalacións de calefacción de uso doméstico, seguindo as instrucións e os planos de montaxe.</p>
<p>-CA4.1. Describíronse os elementos emisores utilizados nas instalacións de calefacción (radiadores, ventiloconvectores, chan radiante, etc.), e as características da súa colocación.</p>
<p>-CA4.2. Nun caso práctico de instalación de elementos de calefacción de uso doméstico:</p>
<p>-Realizouse o abastecemento dos materiais e os equipamentos necesarios para as intervencións que cumpra realizar.</p>
<p>-Efectuouse a presentación provisional dos elementos que se vaian instalar.</p>
<p>-Colocáronse os soportes e as fixacións definitivas dos elementos nivelados.</p>
<p>-Realizouse a conexión do elemento ao circuíto da tubaxe de auga.</p>
<p>-Participouse na posta en marcha e na regulación básica dos equipamentos: conexións eléctricas, enchedura de auga, purga de aire e de auga, probas de estanquidade, etc.</p>
<p>-Identificáronse as principais avarías deste tipo de instalacións domésticas de calefacción e as operacións do seu mantemento básico.</p>
<p>-CA4.3. Instaláronse os aparellos sanitarios respectando a regulamentación.</p>
<p>-CA4.4. Empregáronse os equipamentos de protección necesarios e respectáronse as normas de seguridade durante a execución dos traballos.</p>
<p>-RA5. Monta elementos de ventilación e climatización de uso doméstico, seguindo as instrucións e as normas de instalación.</p>
<p>-CA5.1. Describíronse os elementos utilizados nas instalacións de climatización, ventilación e extracción, e as características da súa colocación.</p>
<p>-CA5.2. Nun caso práctico de instalación de elementos de climatización de uso doméstico:</p>
<p>-Realizouse o abastecemento dos materiais e dos equipamentos necesarios para as intervencións que cumpra realizar.</p>
<p>-Efectuouse a presentación provisional dos elementos que se van instalar.</p>
<p>-Colocáronse os soportes e as fixacións definitivas dos elementos nivelados.</p>
<p>-Realizouse a conexión do elemento ao circuíto da tubaxe de auga, aos condutos de aire ou á tubaxe de refrixerante.</p>
<p>-Participouse na posta en marcha e na regulación básica dos equipamentos: conexións eléctricas, enchedura de auga, purga de aire e de auga, probas de estanquidade, etc.</p>
<p>-Identificáronse as principais avarías deste tipo de instalacións domésticas de climatización, e as operacións do seu mantemento básico.</p>
<p>-CA5.3. Instaláronse os aparellos sanitarios respectando a regulamentación.</p>
<p>-CA5.4. Empregáronse os equipamentos de protección necesarios e respectáronse as normas de seguridade durante a execución dos traballos.</p>
<p>-RA6. Monta bombas de pequena potencia para a circulación forzada das instalacións, seguindo as instrucións e as normas de instalación.</p>
<p>-CA6.1. Recoñécense os tipos de bombas que se instalan en instalacións de auga, calefacción e climatización doméstica.</p>
<p>-CA6.2. Recoñécense as características que debe reunir a bomba para cada tipo de instalación.</p>
<p>-CA6.3. Instalouse a bomba de acordo coas instrucións de montaxe.</p>
<p>-CA6.4. Desmontouse a bomba para a súa limpeza e montouse novamente.</p>
<p>-CA6.5. Identificáronse as principais avarías deste tipo de equipamento.</p>
<p>-CA6.6. Empregáronse os equipamentos de protección necesarios e respectáronse as normas de seguridade durante a execución dos traballos.</p>
<p>2.2. Contidos básicos.</p>
<p>Fundamentos de instalación de aparellos sanitarios e de climatización doméstica:</p>
<p>-Sistema métrico decimal: unidades de superficie e volume. Teorema de Pitágoras. Presión. Perda de carga. Manexo da ponte de manómetros. Temperaturas e termómetros.</p>
<p>-Equivalencias en polgadas. Ferramentas de medición e o seu uso correcto: flexómetro, calibre, etc.</p>
<p>-Interpretación de instrucións, documentación técnica, catálogos e planos de montaxe. Manuais de manexo.</p>
<p>-Electrotecnia básica aplicada á montaxe de instalacións domésticas de calefacción e climatización.</p>
<p>-Conexión e desconexión de circuítos de mando e protección en equipamentos domésticos de calefacción e climatización.</p>
<p>-Debuxo técnico aplicado ás instalacións para a interpretación de planos sinxelos: vistas, perspectiva isométrica, esbozo a man alzada, planos, escalas, cotación, esquemas e simboloxía.</p>
<p>-Ferramentas específicas: manexo, mantemento e almacenaxe. Nivelación: fundamentos e técnicas básicas.</p>
<p>Instalación e mantemento de sanitarios e de aparellos de climatización doméstica:</p>
<p>-Aparellos que se atopan nunha instalación de climatización básica: fundamentos.</p>
<p>-Aparellos sanitarios: tipoloxía e características fundamentais da montaxe.</p>
<p>-Instalación de aparellos sanitarios. Sistemas de montaxe e suxeición. Comprobacións para o seu funcionamento.</p>
<p>-Aparellos de produción de auga quente con fornecemento solar: fundamentos. Instalación de aparellos de produción de auga quente sanitaria e/ou calefacción. Sistemas de suxeición. Comprobacións para o seu funcionamento.</p>
<p>-Colocación de radiadores, ventiladores e outros elementos de climatización. Comprobacións para o seu funcionamento.</p>
<p>-Tipos de bombas para instalacións domésticas. Montaxe de bombas.</p>
<p>-Sistemas de climatización sinxelos: expansión directa, unidades compactas, partidas, etc.</p>
<p>-Características dos fluídos refrixerantes empregados en sistemas de climatización doméstica.</p>
<p>-Avarías máis frecuentes e operacións básicas de mantemento.</p>
<p>Normativa de aplicación na instalación de aparellos sanitarios e de climatización doméstica:</p>
<p>-Normas para as instalacións interiores de auga.</p>
<p>-Normas sobre documentación, tramitación e prescricións técnicas das instalacións interiores de subministración de auga.</p>
<p>-Medidas de seguridade en instalacións.</p>
<p>-Normas que regulan as probas de funcionamento dos aparellos (rendemento, combustión, seguridades, etc.).</p>
<p>-Normativa de prevención de riscos ambientais.</p>
<p>-Riscos específicos no proceso de instalación.</p>
<p>-Sistemas e equipamentos de protección individual.</p>
<p>2.3. Orientacións pedagóxicas.</p>
<p>Este módulo específico contén a formación necesaria para desempeñar a función de realización de operacións básicas de instalación e mantemento de aparellos sanitarios, radiadores e aparellos de climatización de uso doméstico.</p>
<p>A definición desta función abrangue aspectos como:</p>
<p>-Interpretación de instrucións e de documentación técnica.</p>
<p>-Instalación de aparellos sanitarios e comprobacións do seu correcto funcionamento.</p>
<p>-Instalación de aparellos de produción de auga quente sanitaria e calefacción.</p>
<p>-Instalación de aparellos sanitarios, abastecemento e evacuación de augas.</p>
<p>-Montaxe de emisores de calor para instalacións de calefacción de uso doméstico.</p>
<p>-Montaxe de elementos de ventilación e climatización de uso doméstico.</p>
<p>-Montaxe e recoñecemento das bombas para a circulación forzada das instalacións.</p>
<p>As liñas de actuación no proceso de ensino e aprendizaxe que permiten alcanzar os obxectivos do módulo versarán sobre:</p>
<p>-Identificación de equipamentos, medios auxiliares e ferramentas para a realización da montaxe e o mantemento das instalacións.</p>
<p>-Aplicación de técnicas de montaxe de equipamentos e elementos das instalacións.</p>
<p>-Realización de medidas das magnitudes típicas das instalacións.</p>
<p>-Identificación de operacións habituais no mantemento deste tipo de instalacións.</p>
<p>3. Módulo específico: formación en centros de traballo.</p>
<p>-Código: ME0049.</p>
<p>-Duración: 160 horas.</p>
<p>3.1. Resultados de aprendizaxe e criterios de avaliación.</p>
<p>-RA1. Realiza a instalación de tubaxes, incluíndo a preparación, o corte e a unión de tubos para a condución de auga e desaugadoiros, seguindo instrucións.</p>
<p>-CA1.1. Interpretouse a información, as instrucións e a documentación técnica relacionadas coas instalacións de tubaxes, e preparáronse os materiais, os equipamentos e os elementos necesarios.</p>
<p>-CA1.2. Realizouse a condución de tubaxes de auga seguindo as instrucións de instalación e utilizando os equipamentos adecuados.</p>
<p>-CA1.3. Ensambláronse e uníronse as tubaxes das instalacións seguindo as instrucións de montaxe e as normas de seguridade e calidade.</p>
<p>-CA1.4. Preparouse e realizouse o mantemento de canalizacións de conducións para a evacuación de augas pluviais, seguindo as instrucións de montaxe e mantemento.</p>
<p>-CA1.5. Fixáronse e comprobáronse as tomas e as canalizacións de auga e desaugadoiros, seguindo as instrucións de montaxe.</p>
<p>-CA1.6. Construíronse tramos de condutos para redes de distribución de aire, para o que se interpretaron planos ou esquemas, con aplicación de técnicas de trazado, corte e construción.</p>
<p>-RA2. Realiza operacións básicas de instalación e mantemento de aparellos sanitarios, radiadores e aparellos de climatización de uso doméstico, seguindo instrucións.</p>
<p>-CA2.1. Interpretáronse informacións, instrucións e documentación técnica relacionadas coas operacións básicas das instalacións de auga, e preparáronse os materiais, os equipamentos e os elementos necesarios.</p>
<p>-CA2.2. Instaláronse aparellos sanitarios e efectuáronse as comprobacións para o seu correcto funcionamento, seguindo as instrucións de instalación.</p>
<p>-CA2.3. Instaláronse os aparellos de produción de auga quente sanitaria e/ou calefacción seguindo as instrucións e as normas de instalación.</p>
<p>-CA2.4. Montáronse elementos emisores de calor para instalacións de calefacción de uso doméstico, seguindo as instrucións e os planos de montaxe.</p>
<p>-CA2.5. Montáronse elementos de ventilación e climatización de uso doméstico, seguindo as instrucións e as normas de instalación.</p>
<p>-CA2.6. Montáronse bombas de pequena potencia para a circulación forzada das instalacións, seguindo as instrucións e as normas de instalación.</p>
<p>-RA3. Recoñece a estrutura xerárquica da empresa, e identifica as funcións asignadas a cada nivel e a súa relación co desenvolvemento da actividade.</p>
<p>-CA3.1. Identificouse a estrutura organizativa da empresa e as funcións de cada área.</p>
<p>-CA3.2. Identificáronse os procedementos de traballo no desenvolvemento do proceso produtivo.</p>
<p>-CA3.3. Relacionáronse as competencias dos recursos humanos co desenvolvemento da actividade produtiva.</p>
<p>-CA3.4. Identificouse a importancia de cada elemento da rede no desenvolvemento da actividade da empresa.</p>
<p>-CA3.5. Relacionáronse as vantaxes e os inconvenientes da estrutura da empresa fronte a outro tipo de organizacións empresariais.</p>
<p>-CA3.6. Analizouse o tecido empresarial do sector en función da prestación que ofrece.</p>
<p>-CA3.7. Recoñecéronse as empresas tipo e indicouse a estrutura organizativa e as funcións de cada departamento.</p>
<p>-RA4. Aplica hábitos éticos e laborais no desenvolvemento da súa actividade profesional de acordo coas características da tarefa asignada e segundo os procedementos establecidos pola empresa.</p>
<p>-CA4.1. Recoñeceuse e xustificouse:</p>
<p>-Disposición persoal e temporal que necesita o posto de traballo.</p>
<p>-Actitudes persoais (puntualidade, empatía, etc.) e profesionais (orde, limpeza e seguridade necesarias para o posto de traballo, responsabilidade, etc.).</p>
<p>-Requisitos actitudinais ante a prevención de riscos na actividade profesional e medidas de protección persoal.</p>
<p>-Requisitos actitudinais referidos á calidade na actividade profesional.</p>
<p>-Actitudes relacionadas co propio equipo de traballo e coa estrutura xerárquica establecida na empresa.</p>
<p>-CA4.2. Identificáronse as normas de prevención de riscos laborais aplicables na actividade profesional e os aspectos fundamentais da lei de prevención de riscos laborais.</p>
<p>-CA4.3. Aplicáronse os equipamentos de protección individual segundo os riscos da actividade profesional e as normas da empresa.</p>
<p>-CA4.4. Mantívose unha actitude clara de respecto polo medio nas actividades desenvolvidas e aplicáronse as normas internas e externas vinculadas.</p>
<p>-CA4.5. Mantivéronse organizados, limpos e libres de obstáculos o posto de traballo e a área correspondente ao desenvolvemento da actividade.</p>
<p>-CA4.6. Interpretáronse e cumpríronse as instrucións recibidas, e responsabilizouse do traballo asignado.</p>
<p>-CA4.7. Estableceuse unha comunicación e unha relación eficaces coa persoa responsable en cada situación e cos membros do equipo, e mantívose un trato fluído e correcto.</p>
<p>-CA4.8. Valorouse a importancia da actividade propia e a adaptación aos cambios de tarefas asignados no desenvolvemento dos procesos produtivos da empresa, integrándose nas novas funcións.</p>
<p>-CA4.9. Comprometeuse responsablemente na aplicación das normas e dos procedementos no desenvolvemento de calquera actividade ou tarefa.</p>
<p>Ver referencia pdf "16700D001P005.PDF"</p>

