---
date: '2010-11-12'
page: 18
number: 218
agency: 'CONSELLERÍA DE PRESIDENCIA, ADMINISTRACIÓNS PÚBLICAS E XUSTIZA'
section: I. DISPOSICIÓNS XERAIS
title: >-
  Decreto 185/2010, do 11 de novembro, polo que se modifica o Decreto 83/2009,
  do 21 de abril, polo que se fixa a estrutura orgánica dos departamentos da
  Xunta de Galicia.
range: Decreto
---
<p>O artigo 6 a) do Decreto 83/2009, do 21 de abril, establece a estrutura e denominación dos órganos superiores da Consellería de Sanidade, entre os que está a Dirección Xeral de Saúde Pública e Planificación.</p>
<p>Co obxecto de adaptar a denominación do citado órgano superior ás súas funcións efectivas e actividades desenvolvidas no seu eido de atribucións administrativas, cómpre facer o correspondente cambio na denominación asignada pola norma indicada.</p>
<p>Na súa virtude e segundo o disposto no artigo 4º.15 da Lei 1/1983, do 22 de febreiro, de normas reguladoras da Xunta e da súa Presidencia, por proposta do conselleiro de Presidencia, Administracións Pública e Xustiza e logo de deliberación do Consello da Xunta de Galicia, na súa reunión do día once de novembro de dous mil dez,</p>
<p>DISPOÑO:</p>
<p>Artigo único.-Modificación da letra a) do artigo 6º do Decreto 83/2009, do 21 de abril, polo que se fixa a estrutura orgánica dos departamentos da Xunta de Galicia.</p>
<p>Modifícase a letra a) do artigo 6º, no que atinxe á denominación da Dirección Xeral de Saúde Pública e Planificación, que pasará a denominarse Dirección Xeral de Innovación e Xestión da Saúde Pública.</p>
<p>Disposición adicional</p>
<p>As alusións contidas en normas de igual ou inferior rango á Dirección Xeral de Saúde Pública e Planificación entenderanse realizadas no sucesivo á Dirección Xeral de Innovación e Xestión da Saúde Pública.</p>
<p>Disposición derradeira</p>
<p>Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, once de novembro de dous mil dez.</p>
<p>Alberto Núñez Feijóo</p>
<p>Presidente</p>
<p>Alfonso Rueda Valenzuela</p>
<p>Conselleiro de Presidencia, Administracións Públicas e Xustiza</p>
<p>b) NOMEAMENTOS CONSELLERÍA DE SANIDADE</p>

