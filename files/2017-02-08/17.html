---
date: '2017-02-08'
id: G2188-180117-0002
page: 5759
number: 27
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (1587/2015).
range: Edicto
url: >-
  https://www.xunta.gal/dog/Publicados/2017/20170208/AnuncioG2188-180117-0002_gl.html
---
<p>Eu, Sarai Paniagua Acera, letrada da Administración de xustiza do Xulgado de Primeira Instancia número 5 de Vigo, certifico que neste xulgado se tramitan autos nos cales se ditou o seguinte:</p>
    <p>Sentenza nº 643.</p>
    <p>Vigo, 19 de decembro de 2016</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo (Xulgado de Familia), viu os autos seguidos neste xulgado baixo o número 1587/2015, sobre modificación de medidas, por instancia de Estefanía Negreira Vázquez, como demandante, representada pola procuradora dos tribunais Victoria Soñora Álvarez e baixo a asistencia letrada de Andrea Guillán Domínguez, contra Edelmiro Silva López, como demandado, declarado en situación procesual de rebeldía e no que interveu o Ministerio Fiscal, con base no seguinte: </p>
    <p>(seguen antecedentes de feito e fundamentos de dereito).</p>
    <p>Resolvo que estimando integramente a demanda, acordo privar da patria potestade o demandado, Edelmiro Silva López, respecto do seu fillo Francisco Javier Silva Negreira, sen prexuízo de que esta poida ser recuperada mediante o procedemento xudicial que se solicite para o efecto. Declaro o exercicio exclusivo da patria potestade do menor a favor de Estefanía Negreira Vázquez.</p>
    <p>Así mesmo, suprímese o réxime de visitas acordado na Sentenza do 27 de febreiro de 2008 en procedemento de divorcio contencioso 947/2007 deste mesmo xulgado.</p>
    <p>Condénase en custas a parte demandada.</p>
    <p>Esta sentenza non é firme. Contra ela cabe recurso de apelación, para ante a Audiencia Provincial de Pontevedra, que se deberá interpor perante este xulgado no prazo de vinte días contados desde o seguinte ao da súa notificación.</p>
    <p>Así o pronuncio, mando e asino por esta a miña sentenza».</p>
    <p>Ao encontrarse o dito demandado, Edelmiro Silva López, en paradoiro descoñecido, expídese este edicto co fin de que lle sirva de notificación en forma.</p>
    <p>Vigo, 18 de xaneiro de 2017</p>
    <footer><p>A letrada da Administración de xustiza</p></footer>

