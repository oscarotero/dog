---
date: '2017-02-08'
id: G1138-020217-0004
page: 5858
number: 27
agency: Cámara Oficial de Comercio de Santiago de Compostela
section: VI. Anuncios. c) Outros anuncios.
title: >-
  ANUNCIO de convocatoria ás pemes de Galicia para a participación no programa
  Plan internacional de promoción, cofinanciado polo Fondo Europeo de
  Desenvolvemento Rexional (Feder), período 2014-2020.
range: Anuncio
url: >-
  https://www.xunta.gal/dog/Publicados/2017/20170208/AnuncioG1138-020217-0004_gl.html
---
<p>A Cámara de Comercio de Santiago de Compostela anuncia a apertura de convocatoria que ten por obxecto promover a participación no programa Plan internacional de promoción, cofinanciado polo Fondo Europeo de Desenvolvemento Rexional (Feder), período 2014-2020, da Unión Europea, nas seguintes accións:</p>
    <p>1. Misión comercial a Viena (Austria), do 3 ao 6 de abril de 2017. Convocatoria prevista en febreiro de 2017. Sector alimentos e bebidas.</p>
    <p>2. Visita á Feira WTM do Turismo de São Paulo, do 3 ao 8 de abril de 2017. Convocatoria prevista en febreiro de 2017. Sector turismo. </p>
    <p>Primeiro. Beneficiarias</p>
    <p>Pemes da Comunidade Autónoma de Galicia.</p>
    <p>Segundo. Obxecto</p>
    <p>O obxecto da convocatoria é a selección de operacións realizadas polas pemes que contribúan a promover a súa internacionalización e mellorar a súa competitividade, co obxectivo de mellorar a propensión para exportar e a base exportadora da economía española, diversificar os mercados de destino da exportación española e incrementar a competitividade da economía española para impulsar España como destino de investimento.</p>
    <p>Terceiro. Convocatoria</p>
    <p>O texto completo da convocatoria estará á disposición das empresas na sede da Cámara de Santiago de Compostela. Ademais, pode consultarse a través da web www.camaracompostela.com</p>
    <p>Cuarto. Contía</p>
    <p>A contía máxima das axudas que se outorgarán con cargo a estas convocatorias en concepto de subvencións para o período 2014-2020 é de:</p>
    <p>– Misión comercial a Viena: 56.000 euros.</p>
    <p>– Visita WTM Turismo São Paulo: 20.000 euros.</p>
    <p>As axudas serán cofinanciadas nunha porcentaxe do 80 % con cargo aos fondos Feder, a través do Programa operativo de crecemento intelixente 2014-2020, e o resto financiarase con cargo ás empresas participantes.</p>
    <p>Quinto. Prazo de presentación de solicitudes</p>
    <p>O prazo para a presentación de solicitudes e a súa finalización comunícase en cada convocatoria. O modelo de solicitude de participación poderá descargarse na web www.camaracompostela.com</p>
    <p>Santiago de Compostela, 26 de xaneiro de 2017</p>
    <footer><p>Jesús Asorey Carril<br>Presidente da Cámara Oficial de Comercio de Santiago de Compostela</p></footer>

