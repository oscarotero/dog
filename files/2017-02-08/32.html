---
date: '2017-02-08'
id: C3K1-270117-0001
page: 5797
number: 27
agency: Consellería de Sanidade
section: VI. Anuncios. a) Administración autonómica.
title: >-
  ANUNCIO do 25 de xaneiro de 2017, da Secretaría Xeral Técnica da Consellería
  de Sanidade, polo que se notifica a resolución ditada no expediente
  disciplinario 1/16-2/16.
range: Anuncio
url: >-
  https://www.xunta.gal/dog/Publicados/2017/20170208/AnuncioC3K1-270117-0001_gl.html
---
<p>Con data do 19 de xaneiro de 2017, o secretario xeral técnico da Consellería de Sanidade ditou resolución no expediente disciplinario instruído a Luis Matos Espiño.</p>
    <p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, intentouse efectuar a notificación da citada resolución no lugar indicado polo interesado para os efectos de notificacións sen que esta se puidese facer efectiva.</p>
    <p>Polo exposto, esta secretaría xeral técnica, de conformidade co disposto no citado artigo 44 da Lei 39/2015, en virtude deste anuncio, notifica a Resolución do 19 de xaneiro de 2017.</p>
    <p>Luis Matos Espiño poderá recoller a notificación da citada resolución mediante comparecencia na Subdirección Xeral de Réxime Xurídico e Administrativo da Secretaría Xeral Técnica da Consellería de Sanidade, sita no Edificio Administrativo do Servizo Galego de Saúde, en San Lázaro, s/n, 15703 Santiago de Compostela, no prazo de dez días contados a partir do seguinte ao da publicación deste anuncio no <em>Diario Oficial de Galicia</em>. Transcorrido este prazo, entenderase efectuada a notificación para todos os efectos.</p>
    <p>Así mesmo, fáiselle saber o dereito que o asiste para interpor recurso de alzada ante o conselleiro de Sanidade, no prazo dun mes contado desde o día seguinte ao da súa comparecencia para recoller a notificación da resolución, ou ao do transcurso do prazo previsto no parágrafo anterior sen que o interesado compareza, segundo o que establece o artigo 121 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 25 de xaneiro de 2017</p>
    <footer><p>Alberto Fuentes Losada<br>Secretario xeral técnico da Consellería de Sanidade</p></footer>

