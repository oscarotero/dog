---
date: '2017-02-08'
id: G0422-010217-0007
page: 5689
number: 27
agency: Consellería de Medio Ambiente e Ordenación do Territorio
section: III. Outras disposicións.
title: >-
  ORDE do 18 de xaneiro de 2017 de aprobación definitiva do Plan xeral de
  ordenación municipal de Mos (Pontevedra).
range: Orde
url: >-
  https://www.xunta.gal/dog/Publicados/2017/20170208/AnuncioG0422-010217-0007_gl.html
---
<p>O Concello de Mos eleva, para a súa aprobación definitiva, o expediente do Plan xeral de ordenación municipal, conforme o previsto no artigo 85.7 da Lei 9/2002, do 30 de decembro, de ordenación urbanística e protección do medio rural de Galicia.</p>
    <p>Examinada a documentación remitida polo Concello de Mos e vista a proposta literal que nesta mesma data eleva a Dirección Xeral de Ordenación do Territorio e Urbanismo, resulta:</p>
    <p>I. Antecedentes.</p>
    <p>I.1. Planeamento municipal vixente.</p>
    <p>No concello de Mos están actualmente en vigor as normas subsidiarias de planeamento municipal aprobadas definitivamente o 23.1.1992, que foron obxecto de sete modificacións puntuais.</p>
    <p>En desenvolvemento desas normas, aprobáronse dous plans parciais e un plan especial:</p>
    <p>– Plan parcial de San Eleuterio (AD 15.7.1992).</p>
    <p>– Plan parcial de Santiaguiño-Arrufana-Louredo (AD 31.1.2000).</p>
    <p>– Plan especial de infraestruturas no entorno da área educativa e recreativa de Petelos (AD 7.11.1997).</p>
    <p>I.2. Figuras de ordenación do territorio con incidencia supramunicipal.</p>
    <p>O termo municipal de Mos está afectado polos seguintes proxectos sectoriais de incidencia supramunicipal:</p>
    <p>– Proxecto sectorial do gasoduto Vilalba-Tui (AD 26.9.1996. DOG 23.10.1996).</p>
    <p>– LAT 220 kV Sub.Pazos-LAT Atios/Mos. Modificación nº 1 (AD 14.11.2002. DOG 4.2.2003).</p>
    <p>– Parque empresarial de Mos (AD 19.4.2007. DOG 4.5.2007).</p>
    <p>– Modificación puntual do Proxecto sectorial e do Proxecto de urbanización do parque empresarial de Mos (AD 19.11.2009. DOG 3.12.2009).</p>
    <p>I.3. Tramitación.</p>
    <p>1. Ao abeiro do artigo 85.1 da LOUG, a Secretaría Xeral de Ordenación do Territorio e Urbanismo emitiu o 23.5.2012 informe previo á aprobación inicial do PXOM de Mos.</p>
    <p>2. Na sesión do 25.10.2012, o Concello acordou aprobar inicialmente o PXOM e sometelo a información pública mediante anuncios no DOG do 9.11.2012 e nos xornais La Voz de Galicia e Faro de Vigo do 10.11.2012; deuse audiencia aos concellos limítrofes e solicitáronse informes aos distintos organismos de carácter sectorial.</p>
    <p>3. A Secretaría Xeral de Calidade e Avaliación Ambiental formulou a memoria ambiental correspondente ao procedemento de avaliación ambiental estratéxica do PXOM mediante Resolución do 9.12.2015 (DOG 5.1.2016).</p>
    <p>4. Con data do 30.12.2015, o Concello acordou aprobar provisionalmente o PXOM e someter o expediente ao órgano autonómico para a súa aprobación definitiva, despois dos informes da Intervención e Secretaría municipais do 14.12.2015. </p>
    <p>5. O 19.1.2016, conforme o artigo 85.7 da LOUG, tivo entrada o PXOM de Mos solicitando a súa aprobación definitiva. Formuláronse requirimentos de integridade documental o 3.2.2016, 3.3.2016, 22.4.2016 e 12.5.2016. O Concello achegou documentación complementaria en datas 8.2.2016, 16.3.2016, 7.4.2016, 28.6.2016, 2.8.2016, 9.8.2016, 22.8.2016 e o 26.9.2016.</p>
    <p>6. Mediante Orde do 24.10.2016, a CMAOT resolveu non outorgar a aprobación definitiva ao PXOM do concello de Mos, sinalando as deficiencias que se debían emendar.</p>
    <p>7. O plan xeral, coas modificacións resultantes da Orde do 24.10.2016, foi aprobado provisionalmente polo Concello Pleno do 2.12.2016. Constan informes municipais do arquitecto e a enxeñeira (16.11.2016); da Intervención (22.11.2016); e da Secretaría (24.11.2016).</p>
    <p>8. Constan no expediente convenios de planeamento asinados para os ámbitos A-1-R01/A-1-R02 e A-4-R05; os sectores SUDR-06, SUDI-01, SUDI-02 e SUDI-09; e o SX-DC-13. Observadas algunhas discrepancias entre os datos das fichas anexas aos distintos convenios e as fichas do PXOM aprobado polo Pleno do 2.12.2016, en todo caso prevalecerán os datos do PXOM, con base no estipulado no artigo 233.3 da LOUG.</p>
    <p>II. Análise e consideracións.</p>
    <p>Analizada a documentación do PXOM de Mos, redactada por Barcovi, S.L. datada en novembro de 2016 e con dilixencia de aprobación provisional do 2.12.2016, púidose verificar o cumprimento das deficiencias sinaladas na Orde da CMAOT do 24.10.2016.</p>
    <p>En todo caso, cómpre formular as seguintes consideracións:</p>
    <p>II.1. Informes sectoriais.</p>
    <p>En relación co informe do Ministerio de Fomento, Dirección Xeral de Ferrocarrís de agosto 2013, os planos de clasificación 1:5000 recollen a liña límite de edificación do sistema ferroviario. Nos solos urbanizables, a liña límite da edificación situarase a 50 m da aresta exterior máis próxima á plataforma (en vez de a 20 m).</p>
    <p>O informe favorable da Confederación Hidrográfica Miño-Sil do 15.4.2014 está condicionado á obriga de solicitar novo informe no desenvolvemento dos solos urbanos non consolidados e dos solos urbanizables e deben constar nas fichas deses ámbitos.</p>
    <p>Conforme o informe do Instituto Xeográfico Nacional do 7.12.2012, o límite grafado nos planos de ordenación do PXOM, identificado como límite do IXN, será para todos os efectos o límite administrativo oficial do termo municipal.</p>
    <p>II.2. Determinacións do solo urbano.</p>
    <p>Conforme o establecido no artigo 12.b) da LOUG, nas zonas de solo urbano consolidado sinaladas na Orde do 24.10.2016, o PXOM prevé unha serie de actuacións, identificadas nos planos de infraestruturas programadas como IB-A/S, que completan as infraestruturas básicas de abastecemento e saneamento e se cuantifican como parte dos sistemas xerais previstos, cando deben ser promovidas polo propio municipio ao abeiro do artigo 124 da LOUG. Entre esas actuacións, incluirase a prevista na rede de saneamento na zona de ordenanza 4 en Campo de Eiró.</p>
    <p>II.3. Normativa.</p>
    <p>O capítulo V do título I relativo á intervención municipal na edificación e uso do solo, debe adaptarse á Lei 9/2013, do 19 de decembro, do emprendemento e da competitividade económica en Galicia. </p>
    <p>O contido do artigo 4.5.9 (sistemas locais nos núcleos rurais) axustarase ao disposto no artigo 93 da LOUG.</p>
    <p>As condicións de parcelación do artigo 4.7.1 (solos rústicos afectados por estradas de titularidade autonómica) adaptaranse ao artigo 206 da LOUG.</p>
    <p>II.4. Estratexia de actuación e estudo económico.</p>
    <p>O sistema de concerto que se prevé para a obtención do SX-DC-13 Atín de 12.522 m² non se axusta aos métodos previstos no artigo 166 da LOUG para o solo rústico. Do convenio urbanístico xuntado resulta a cesión de 10.910 m², e quedan por definir a obtención dos 1.612 m² restantes.</p>
    <p>As infraestruturas programadas IB-A4 e IB-S2, grafadas no contorno do núcleo rural da Rúa, non constan no estudo económico.</p>
    <p>II.5. Cuestións de índole documental.</p>
    <p>A memoria xustificativa referirase ao cumprimento da Lei 10/2014, do 3 de decembro, de accesibilidade (en vez da Lei 8/1997, xa derrogada). Actualizarase a xustificación sobre o cumprimento da lexislación sobre barreiras arquitectónicas e urbanísticas.</p>
    <p>Non consta a superficie do SX-INF-06 Ponte Reguengo.</p>
    <p>Falta o plano de ordenación 1:2000 e a ortofoto do núcleo do Castro (Mos).</p>
    <p>Incorporaranse na normativa as condicións sinaladas no informe favorable da Secretaría de Estado de Telecomunicacións do 1.6.2016.</p>
    <p>A competencia para resolver sobre a aprobación definitiva do planeamento xeral corresponde á conselleira de Medio Ambiente e Ordenación do Territorio, de conformidade co disposto nos artigos 89 e 93.4 da LOUG; e no artigo 10.1.b) do Decreto 167/2015, do 13 de novembro, polo que se establece a estrutura orgánica da CMAOT, en relación co artigo 3.4 e coas disposicións adicional 10ª e transitoria 2ª do Decreto 177/2016, do 15 de decembro, polo que se fixa a estrutura orgánica da vicepresidencia e das consellerías da Xunta de Galicia.</p>
    <p>III. Resolución.</p>
    <p>En consecuencia, e visto o que antecede,</p>
    <h2>RESOLVO:</h2>
    <p>1. Outorgar a aprobación definitiva ao Plan xeral de ordenación municipal de Mos, de acordo co establecido no artigo 85.7.a) da Lei 9/2002, de ordenación urbanística e de protección do medio rural de Galicia, con suxeición ao cumprimento das condicións sinaladas no punto II anterior.</p>
    <p>2. De conformidade co disposto polos artigos 92 da Lei 9/2002 e 70 da Lei 7/1985, do 2 de abril, reguladora das bases de réxime local, o Concello deberá publicar no BOP a normativa e ordenanzas do PXOM aprobado definitivamente.</p>
    <p>3. Notifíquese esta orde ao Concello e publíquese no Diario Oficial de Galicia.</p>
    <p>4. Contra esta orde cabe interpoñer recurso contencioso-administrativo ante a Sala do Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Mos, 18 de xaneiro de 2017</p>
    <footer><p>Beatriz Mato Otero<br>Conselleira de Medio Ambiente e Ordenación do Territorio</p></footer>

