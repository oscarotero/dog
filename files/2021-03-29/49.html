---
date: '2021-03-29'
id: G0181-230321-0002
page: 17100
number: 59
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 9 de marzo de 2021, da Área de Planificación e Proxectos, pola
  que se fai pública a aprobación do expediente de información pública e
  definitivamente o proxecto de construción do itinerario peonil e ciclista na
  PO-551, treito A Moureira-Palmás, puntos quilométricos 29+450-30+900, de clave
  PO/16/268.06.
range: Resolución
url: >-
  https://www.xunta.gal/dog/Publicados/2021/20210329/AnuncioG0181-230321-0002_gl.html
---
<p>O director da Axencia Galega de Infraestruturas, por delegación da conselleira de Infraestruturas e Mobilidade (Orde do 7 de setembro de 2017, <em>Diario Oficial de Galicia</em> do 20 de setembro), vistos os informes das administracións afectadas e as alegacións formuladas no trámite de información pública, ditou o 8 de marzo de 2021 a seguinte resolución:</p>
    <p>«Resolución pola que se aproba o expediente de información pública e definitivamente o proxecto de construción do itinerario peonil e ciclista na PO-551, treito A Moureira-Palmás, puntos quilométricos 29+450-30+900, de clave PO/16/268.06.</p>
    <p>Antecedentes de feito:</p>
    <p>Primeiro. Con data do 2 de febreiro de 2017, a Axencia Galega de Infraestruturas aprobou a Estratexia en materia de mobilidade alternativa na comarca do Morrazo e concellos limítrofes, onde unha das sendas propostas é un itinerario peonil e ciclista na PO-551, que se desenvolveu mediante o proxecto construtivo do itinerario peonil e ciclista na PO-551, treito A Moureira-Palmás, pp.qq. 29+450-30+900, de clave PO/16/268.06.</p>
    <p>Segundo. No DOG número 65, do 4 de abril de 2018, publicouse o Anuncio de 23 de maio de 2018 polo que se somete ao trámite de información pública o citado proxecto para os efectos do establecido no artigo 21 da Lei 8/2013, do 28 de xuño, de estradas de Galicia, así como a relación individual de bens, dereitos e propietarios afectados polo citado proxecto, para os efectos do previsto no artigo 56.1 do Regulamento da Lei de expropiación forzosa, aprobado polo Decreto do 26 de abril de 1957.</p>
    <p>Terceiro. As administracións afectadas emitiron os correspondentes informes e no trámite de información pública formularon alegacións as persoas interesadas. A todas elas se lles deu resposta motivada, segundo figura no informe que consta no expediente, que lles foi notificado ás administracións ás cales se lles deu trámite de informe e aos particulares que presentaron alegacións.</p>
    <p>Fundamentos de dereito:</p>
    <p>Primeiro. A conselleira de Infraestruturas e Mobilidade é competente para resolver os expedientes de información pública en materia de estradas e informe das administracións afectadas, así como aprobar definitivamente os estudos informativos ou, de ser o caso, os anteproxectos ou proxectos que asuman a súa función, segundo o previsto na Lei 8/2013, do 28 de xuño, de estradas de Galicia, de acordo co Decreto 26/2019, do 7 de marzo, polo que se establece a estrutura orgánica da Consellería de Infraestruturas e Mobilidade. Esta competencia encóntrase delegada na persoa titular da Dirección da Axencia Galega de Infraestruturas, segundo o artigo 8.1.b) da Orde do 7 de setembro de 2017 sobre delegación de competencias no secretario xeral técnico e noutros órganos e entidades públicas adscritos a esta consellería (DOG nº 179, do 20 de septiembre).</p>
    <p>Segundo. O artigo 21.4 da Lei 8/2013, do 28 de xuño, de estradas de Galicia, establece que transcorridos os prazos dos trámites de información pública e informe das administracións afectadas e recibidas as alegacións e informes presentados, darase resposta motivada ás alegacións formuladas. O informe resultante porase á disposición das persoas interesadas e notificaráselles ás administracións ás cales se lles dese trámite de informe e aos particulares que presentasen alegacións. Finalmente, resolverase tamén sobre a aprobación do expediente de información pública.</p>
    <p>Logo de revisados os informes emitidos e as alegacións formuladas, procede introducir as seguintes modificacións relativas ao trazado sometido a información pública:</p>
    <p>– Para facilitar a mobilidade dos peóns que acceden á estrada desde a parte baixa do núcleo de Meira, e en atención á solicitude realizada polo Concello de Moaña, adiantarase o inicio da senda. Esta comezará no p.q. 29+220 da PO-551 en vez de no p.q. 29+520. Para iso, será necesario expropiar parcialmente 5 predios existentes no actual noiro da estrada nese tramo. A referencia catastral e a relación de propietarios destes predios é a seguinte:</p>
    <table>
     <thead>
      <tr>
       <td>Referencia catastral</td>
       <td>Propietario (datos do Catastro)</td>
       <td>Superficie (localización)</td>
      </tr>
     </thead>
     <tbody>
      <tr>
       <td>36029A06800025</td>
       <td>En investigación, art. 47 da Lei 33/2003</td>
       <td>143,00 m2 (noiro, entre a plataforma da PO-551 e o acceso pavimentado)</td>
      </tr>
      <tr>
       <td>36029A06806005</td>
       <td>Rodríguez Rodríguez, Feliciano</td>
       <td>55,28 m2 (noiro, entre a plataforma da PO-551 e o acceso pavimentado)</td>
      </tr>
      <tr>
       <td>36029A06800031</td>
       <td>Fernández Fernández, Rosa María</td>
       <td>220,07 m2 (entre a plataforma da PO-551 e a sebe existente)</td>
      </tr>
      <tr>
       <td>36029A06800032</td>
       <td>Pena Rodríguez, Antonio</td>
       <td>29,53 m2 (noiro da PO-551)</td>
      </tr>
      <tr>
       <td>36029A06801006</td>
       <td>En investigación, art. 47 da Lei 33/2003</td>
       <td>299,41 m2 (noiro, entre a PO-551 e a vía existente baixo a PO-551)</td>
      </tr>
     </tbody>
    </table>
    <p>– No p.q. 30+500 procederase á roza do terreo polo que discorría a antiga estrada.</p>
    <p>Desestímanse as demais alegacións e modificacións propostas, de acordo coas xustificacións e fundamentos que constan no expediente de información pública.</p>
    <p>Terceiro. O artigo 22.2 da citada Lei 8/2013, do 28 de xuño, establece que, no caso de estudos ou proxectos sometidos aos trámites de información pública e informe das administracións afectadas, unha vez emitido o informe sobre as alegacións presentadas, o órgano competente da administración promotora da actuación debe adoptar a correspondente resolución, que pode ser de aprobación definitiva de todo o ámbito do estudo ou proxecto ou ben só dunha parte deste.</p>
    <p>No seu número 5, o mesmo artigo indica que a aprobación definitiva dos anteproxectos, proxectos de trazado ou proxectos de construción implicará a declaración de utilidade pública, a necesidade de ocupación dos bens e de adquisición dos dereitos necesarios para a execución das obras, dos depósitos dos materiais sobrantes, dos préstamos necesarios para executalas e para a reposición de servizos afectados, así como para a traza de planta do proxecto e as modificacións desta que, de ser o caso, se puidesen aprobar posteriormente, e a urxencia da ocupación, todo iso para os efectos de expropiación, ocupación temporal ou imposición ou modificación de servidumes.</p>
    <p>No punto 6 do mesmo artigo 22 indícase: «logo de aprobados definitivamente os anteproxectos, proxectos de trazado ou proxectos de construción, as limitacións á propiedade e á titularidade doutros dereitos establecidos nesta lei serán efectivas respecto dos terreos que afecte a actuación correspondente».</p>
    <p>Cuarto. De acordo co que establece o artigo 23 da citada Lei 8/2013, do 28 de xuño, os estudos e proxectos sometidos aos trámites de información pública en materia de estradas e informe das administracións afectadas, unha vez aprobados definitivamente, teñen a consideración de proxectos sectoriais de incidencia supramunicipal, segundo o disposto na lexislación autonómica de ordenación do territorio, e as determinacións que neles se conteñen terán forza vinculante para as administracións públicas e para os particulares, e prevalecerán sobre as determinacións do planeamento urbanístico vixente, sen prexuízo de que as entidades locais en que se asenten as infraestruturas obxecto do proxecto deberán adaptar o seu planeamento urbanístico ao contido no proxecto.</p>
    <p>O presente proxecto contén as determinacións do planeamento do Concello de Moaña que, na súa primeira modificación ou revisión, deben ser modificadas como consecuencia desta aprobación.</p>
    <p>De acordo con todo o exposto, </p>
    <h2>RESOLVO:</h2>
    <p>Primeiro. Aprobar o expediente de información pública do proxecto de construción do itinerario peonil e ciclista na PO-551, treito A Moureira-Palmás, p.q 29+450-30+900, de clave PO/16/268.06, coas modificacións relativas ao trazado sometido á información pública que se indican no fundamento de dereito segundo.</p>
    <p>Segundo. Aprobar o proxecto de construción do itinerario peonil e ciclista na PO-551, treito A Moureira-Palmás, p.q 29+450-30+900, de clave PO/16/268.06, nos termos indicados no punto anterior. </p>
    <p>Terceiro. O Concello de Moaña deberá adaptar o seu planeamento urbanístico ao contido no proxecto, na súa primeira modificación ou revisión.</p>
    <p>Contra esta resolución, que pon fin á vía administrativa, as persoas interesadas poderán formular un recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da publicación desta resolución no <em>Diario Oficial de Galicia</em>, de conformidade co establecido nos artigos 10, 14 e 46.1 da Lei 29/1998, do 13 de xullo, reguladora da xurisdición contencioso-administrativa».</p>
    <p>O que se fai público para xeral coñecemento.</p>
    <p>Santiago de Compostela, 9 de marzo de 2021</p>
    <footer><p>Carlos Lefler Gullón<br>Xefe da Área de Planificación e Proxectos</p></footer>

