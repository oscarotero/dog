---
date: '2022-04-20'
id: L309-280322-0001
page: 24204
number: 75
agency: Concello do Barco de Valdeorras
section: VI. Anuncios. b) Administración local.
title: ANUNCIO da oferta de emprego público para o ano 2022.
range: Anuncio
url: >-
  https://www.xunta.gal/dog/Publicados/2022/20220420/AnuncioL309-280322-0001_gl.html
---
<p>A Alcaldía do Concello do Barco de Valdeorras, mediante o Decreto número 391, do 25 de marzo de 2022, acordou aprobar a oferta de emprego público desta administración para o ano 2022, incluíndo as seguintes prazas vacantes nos termos que se reproduce:</p>
    <p>A. Funcionarios de carreira.</p>
    <p>A.1. Funcionarios da Administración xeral.</p>
    <p>– 1 praza de funcionario de carreira, escala da Administración xeral, subescala auxiliar, integrada no grupo C, subgrupo C2.</p>
    <p>O prazo máximo para a convocatoria dos procesos selectivos será o 31 de maio de 2023, o prazo de remate do proceso selectivo prevese o 31 de xaneiro de 2024 e a selección realizarase mediante oposición en quenda libre.</p>
    <p>A.2. Funcionarios do corpo de policía local.</p>
    <p>– 1 praza de funcionario de carreira, escala básica, categoría policía, denominación policía local, integradas no grupo C, subgrupo C1.</p>
    <p>A selección será realizada pola Academia Galega de Seguridade Pública segundo o convenio asinado entre a Vicepresidencia Primeira e Consellería de Presidencia, Xustiza e Turismo e o Concello do Barco de Valdeorras o 9 de marzo de 2018, e prorrogado o 21 de febreiro de 2022.</p>
    <p>B. Persoal laboral.</p>
    <p>– 1 praza de persoal laboral fixo, axudante de cociña e limpeza da escola infantil municipal. A selección realizarase en quenda libre e mediante concurso-oposición.</p>
    <p>Establécese o concurso oposición ao considerar que resulta unha vantaxe para esta administración, debido á natureza das funcións que se van desenvolver da praza, que o aspirante que resulte seleccionado teña experiencia e ou coñecementos previos no desenvolvemento das funcións encomendadas, que son de carácter predominantemente manuais.</p>
    <p>Contra este acordo, que pon fin á vía administrativa, poderanse interpoñer os seguintes recursos:</p>
    <p>1. De forma potestativa o recurso de reposición, ante o alcalde do Concello do Barco de Valdeorras, no prazo dun mes contado a partir do día seguinte ao da publicación do anuncio, segundo establecen os artigos 112 a 120, 123 e 124 da Lei 39/2015, do 1 de outubro, do procedemento administrativo común das administracións públicas. </p>
    <p>2. Recurso contencioso-administrativo, nos xulgados do contencioso-administrativo de Ourense (artigos 8 e 46 da Lei 29/1998, do 13 de xullo, reguladora da xurisdición contencioso-administrativa), no prazo de dous meses contados a partir do día seguinte ao da publicación do anuncio. En caso de interpoñerse recurso de reposición, o prazo de interposición do recurso contencioso-administrativo será igualmente de dous meses contados desde a notificación da resolución desestimatoria do recurso de reposición, se for expresa, ou desde a súa desestimación tácita, que se producirá se no prazo de seis meses non se resolve o recurso de reposición interposto. Todo iso sen prexuízo de que interpoña calquera outro que xulgue procedente.</p>
    <p>O Barco de Valdeorras, 25 de marzo de 2022</p>
    <footer><p>Alfredo L. García Rodríguez<br>Alcalde </p></footer>

