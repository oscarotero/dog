---
date: '2022-04-20'
id: C141-110422-0001
page: 24151
number: 75
agency: Portos de Galicia
section: VI. Anuncios. a) Administración autonómica.
title: >-
  CÉDULA do 8 de abril de 2022 pola que se notifica o acordo de prórroga do
  prazo para proceder a retirar da explanada do porto de Tragove a embarcación
  de nome Pemeia.
range: Cédula
url: >-
  https://www.xunta.gal/dog/Publicados/2022/20220420/AnuncioC141-110422-0001_gl.html
---
<p>De conformidade co disposto nos artigos 41, 44 e 46 da Lei 39/2015, do 1 de outubro (BOE nº 236, do 2 de outubro), do procedemento administrativo común das administracións públicas, en prol de asegurar a eficacia da actuación administrativa que se cita, notifícaselle a Anduriñamar, S.L. como arrendataria cesionaria da embarcación que se cita mediante a publicación no <em>Boletín Oficial del Estado</em>, o Acordo do 23 de marzo de 2022 da Presidencia da entidade pública Portos de Galicia relativo á concesión de prórroga para proceder a retirar da explanada do porto de Tragove a embarcación Pemeia por resultaren infrutuosas todas as notificacións efectuadas ata o momento.</p>
    <p>Así mesmo, este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no <em>Boletín Oficial del Estado</em>.</p>
    <p>A parte dispositiva do mencionado acordo outorga ás mercantís Caixabank, S.A. como propietaria, e a Anduriñamar, S.L., como arrendataria, un prazo máximo dun mes para proceder a retirar a embarcación cumprindo cos termos previstos nese acordo entre os que consta a obriga de aboar os custos correspondentes ao remolque e varada forzosa da embarcación no porto de Tragove.</p>
    <p>Así mesmo, suspéndese o prazo máximo legal para emitir e notificar resolución do expediente durante o citado prazo dun mes.</p>
    <p>O acordo constitúe un acto de trámite que non é impugnable de maneira independente.</p>
    <p>Para o seu exame, o expediente atópase nas dependencias dos servizos centrais de Portos de Galicia na Área Central, praza de Europa, 5-A, 6º, Santiago de Compostela.</p>
    <p>Santiago de Compostela, 8 de abril de 2022</p>
    <footer><p>Susana Lenguas Gil<br>Presidenta de Portos de Galicia</p></footer>

