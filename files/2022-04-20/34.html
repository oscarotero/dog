---
date: '2022-04-20'
id: G0427-280322-0002
page: 24145
number: 75
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 24 de marzo de 2022, da Dirección Xeral de Desenvolvemento
  Pesqueiro, pola que se autoriza modificar a categoría da escola de navegación
  de lecer Escuela Marevento, S.L. (Enal básica) e recoñecela como escola de
  navegación de lecer (Enal).
range: Resolución
url: >-
  https://www.xunta.gal/dog/Publicados/2022/20220420/AnuncioG0427-280322-0002_gl.html
---
<p>Antecedentes:</p>
    <p>A escola de navegación de lecer Escuela Marevento, S.L. está actualmente inscrita como escola de navegación de lecer (Enal básica) e solicita a modificación da súa categoría no Rexistro de Escolas de Navegación de Lecer, para recoñecerse como escola de navegación de lecer (Enal).</p>
    <p>Consideracións legais e técnicas:</p>
    <p>– Decreto 50/2021, do 11 de marzo, polo que se aproba a estrutura orgánica da Consellería do Mar (DOG núm. 58, do 26 de marzo).</p>
    <p>– Real decreto 875/2014, do 10 de outubro, polo que se regulan as titulacións náuticas para o goberno das embarcacións de lecer (BOE núm. 247, do 11 de outubro).</p>
    <p>– Orde do 31 de xullo de 1998 pola que se regulamenta a normativa para o recoñecemento das escolas de navegación de lecer na Comunidade Autónoma de Galicia (DOG núm. 164, do 25 de agosto).</p>
    <p>– O Servizo de Ensino e Titulacións Náutico-Pesqueiras analizou a documentación e realizou as correspondentes inspeccións.</p>
    <p>A Dirección Xeral de Desenvolvemento Pesqueiro é a competente para resolver o expediente.</p>
    <p>De acordo con todo o indicado,</p>
    <h2>RESOLVE:</h2>
    <p>Autorizar o cambio de categoría á escola Escuela Marevento, S.L. (Enal básica) e recoñecela como escola de navegación de lecer (Enal). A escola sigue mantendo o mesmo número de rexistro (XGEN053) co que foi recoñecida. As instalacións están situadas na avenida de Galicia, núm. 52, 36620 Vilanova de Arousa (Pontevedra).</p>
    <p>Segundo o artigo 7 da Orde do 31 de xullo de 1998, pola que se regulamenta a normativa para o recoñecemento das escolas de navegación de lecer na Comunidade Autónoma de Galicia, terá a consideración de centro colaborador da Administración nos temas que lle son propios.</p>
    <p>A inscrición no Rexistro de Escolas de Navegación de Lecer ten como finalidade a anotación, o seguimento, o control e a inspección da escola recoñecida. Terá unha vixencia de cinco (5) anos, que se contarán a partir do día seguinte ao da publicación no DOG desta resolución, e deberá solicitar a súa renovación transcorrido ese prazo.</p>
    <p>A escola está obrigada a comunicar ao rexistro calquera cambio que modifique as condicións en que foi recoñecida, como pode ser o cambio do/da instrutor/a ou da embarcación de prácticas. </p>
    <p>Así mesmo, a escola poderá perder o seu recoñecemento e darse de baixa no rexistro por non renovar o recoñecemento, por incumprimento das súas obrigas ou por cesamento da actividade por máis de tres (3) anos. A resolución publicarase no DOG.</p>
    <p>Contra esta resolución, que non pon fin á vía administrativa, poderá interpoñer recurso de alzada ante a conselleira do Mar no prazo dun mes, contado desde o día seguinte ao da súa publicación no Diario Oficial de Galicia.</p>
    <p>Santiago de Compostela, 24 de marzo de 2022</p>
    <footer><p>Susana Rodríguez Carballo<br>Directora xeral de Desenvolvemento Pesqueiro</p></footer>

