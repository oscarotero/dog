---
date: '1996-03-27'
id: D5F2
page: 2
number: 62
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Decreto 126/1996, do 14 de marzo, polo que se declara a delimitación do
  contorno do Mosteiro de Santa María, sito no Concello de Meira, provincia de
  Lugo.
range: Decreto
url: 'https://www.xunta.gal/dog/Publicados/1996/19960327/AnuncioD5F2_gl.html'
---
<p>A Gaceta de Madrid de data 4 de xuño de 1931, publicaba un Real decreto do 3 de xuño de 1931, polo que se declaraba ben de interese cultural con</p>
<p>categoría de Monumento Histórico Artístico o Mosteiro de Santa María, sito no Concello de Meira, provincia de Lugo.</p>
<p>Sendo a devandita declaración anterior á entrada en vigor da Lei 8/1995, do 30 de outubro de 1995, do patrimonio cultural de Galicia, cómpre na actualidade concreta-la delimitación do seu contorno.</p>
<p>Con data 30 de marzo de 1995, publicouse una Resolución do 28 de febreiro, pola que se incoaba expediente para a delimitación do seu contorno.</p>
<p>A tramitación do expediente levouse a cabo de acordo coa Lei 8/1995, do 30 de outubro, (Diario Oficial de Galicia do 8 de novembro de 1995) do patrimonio cultural de Galicia, e demais disposicións vixentes.</p>
<p>Por proposta do conselleiro de Cultura (artigo 12 da Lei 8/1995, do 30 de outubro), e logo de deliberación do Consello da Xunta de Galicia na súa reunión do día catorce de marzo de mil novecentos noventa e seis,</p>
<p>DISPOÑO:</p>
<p>Primeiro.-Declara-la delimitación do contorno do Mosteiro de Santa María, no Concello de Meira, provincia de Lugo (artigo 11 da Lei 8/1995, do 30 de outubro).</p>
<p>Segundo.-A zona de delimitación é a comprendida no anexo I, e no plano do anexo II.</p>
<p>Terceiro.-O presente decreto será notificado ó Rexistro de Bens de Interese Cultural do Ministerio de Cultura, ó Rexistro de Bens de Interese Cultural de Galicia, ó concello e ós interesados.</p>
<p>Disposición derradeira</p>
<p>O presente decreto entrará en vigor ó dia seguinte da súa publicación no Diario Oficial de Galicia.</p>
<p>Santiago de Compostela, catorce de marzo de mil novecentos noventa e seis</p>
<p>Manuel Fraga Iribarne</p>
<p>Presidente</p>
<p>Víctor Manuel Vázquez Portomeñe</p>
<p>Conselleiro de Cultura</p>
<p>ANEXO I</p>
<p>-Perimetral Norte:</p>
<p>NI. Liña paralela, a 30 ms, da aliñación norte da r/ Julio Cachafeiro e de orientación O-E.</p>
<p>Comézase no lateral NO, designado NO2.</p>
<p>Está atravesada, en disposición ortogonal xenérica, por vía de plan xeral, designada r/ Carballous, que se estende desde r/ Julio Cachafeiro ata o río Miño.</p>
<p>Ten unha lonxitude de 90 m.</p>
<p>N2. Liña perpendicular á anterior N1 e da orientación N-S, que enlaza coa r/ Julio Cachafeiro.</p>
<p>Ten unha lonxitude de 30 m.</p>
<p>N3. Liña perpendicular á anterior N2, coincidente coa aliñación sur de r/ Julio Cachafeiro e orientación O-E.</p>
<p>Ten unha lonxitude de 34 m.</p>
<p>-Perimetral este:</p>
<p>E1. Liña perpendicular á anterior N3, que parte da r/ Julio Cachafeiro con orientación N-S.</p>
<p>Ten unha lonxitude de 20 m.</p>
<p>E2. Liña prolongación da anterior E1, xira cara ó oeste lixeiramente, é dicir, practicamente trasverso-ortogonal á r/ Julio Cachafeiro.</p>
<p>Ten unha lonxitude de 114 m.</p>
<p>-Perimetral sur:</p>
<p>S1. Liña perpendicular á anterior E2 e a r/ José Antonio, e con orientación E-O.</p>
<p>Ten unha lonxitude de 30 m.</p>
<p>S2. Liña prolongación da anterior S1, trala intersección coa r/ José Antonio, aínda que lixeiramente desprazada cara ó norte por intermedio da vía do plan xeral, denominada Rúa Nova, ortogonal á devandita r/ José Antonio e de orientación E-O.</p>
<p>Ten unha lonxitude de 30 m.</p>
<p>-Perimetral oeste:</p>
<p>O1. Liña perpendicular á devandita S2 e paralela á r/ José Antonio da que se separa, basicamente 30 m. e de orientación S-N.</p>
<p>Ten unha lonxitude de 114 m.</p>
<p>-Perimetral noroeste:</p>
<p>NO1. Liña diverxente da devandita O1, mediante ángulo de xiro oeste de 120 e que converxe no vértice da unión da aliñación sur da Praza Maior coa aliñación oeste da r/ José Antonio.</p>
<p>Ten orientación SO-NE.</p>
<p>Ten unha lonxitude de 30 m.</p>
<p>NO2. Liña prolongación da devandita NO1, lixeiramente xirada, tras intersección coa angular leste da Praza Maior.</p>
<p>Pecha o perimetro de contorno mediante ángulo próximo, por defecto, a 120 con liña N1.</p>
<p>Ten orientación SO-NE.</p>
<p>Ten unha lonxitude de 42 m.</p>
<p>O conxunto das perimetrais N, E, S, O e NO delimitan unha superficie pechada, atopándose no interior o Mosteiro de Santa María de Meira.</p>
<p>880</p>

