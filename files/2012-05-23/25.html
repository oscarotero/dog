---
date: '2012-05-23'
id: G2018-100512-0001
page: 19466
number: 97
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 8 de maio de 2012 pola que se aproba e fai pública a listaxe
  provisional de persoas admitidas e excluídas ao proceso selectivo para cubrir
  unha praza da categoría profesional técnico superior de investigación,
  espectrometría de masas e proteómica, grupo I desta universidade, pola quenda
  de promoción interna e pola quenda de acceso libre.
range: Resolución
url: >-
  https://www.xunta.gal/dog/Publicados/2012/20120523/AnuncioG2018-100512-0001_gl.html
---
<p>Por Resolución do 21 de febreiro de 2012 (DOG do 12 de marzo e BOE do 31 de marzo), convocáronse probas selectivas para cubrir unha praza da categoría profesional técnico superior de investigación, espectrometría de masas e proteómica, do grupo I da USC, pola quenda de promoción interna e pola quenda de acceso libre. Finalizado o prazo de presentación de solicitudes, o reitor </p>
    <h2>RESOLVE:</h2>
    <p>Primeiro. Declarar aprobada e facer pública a listaxe provisional de persoas admitidas e excluídas pola quenda de promoción interna e pola quenda de acceso libre ás citadas probas.</p>
    <p>Segundo. Indicar que a listaxe provisional de persoas aspirantes admitidas e excluídas está exposta nos taboleiros de anuncios da Reitoría, da Casa da Balconada, do edificio de Servizos Administrativos e Biblioteca Intercentros e na web: </p>
    <p>http://www1.usc.es/webpas/SPAS/Laborais/Indice.htm</p>
    <p>Terceiro. As persoas aspirantes excluídas ou que non figuren na relación de persoas admitidas dispoñen dun prazo de dez días hábiles, contados a partir do seguinte ao da publicación desta resolución no <em>Diario Oficial de Galicia</em>, para poder emendar os defectos que motivasen a exclusión ou a omisión.</p>
    <p>Cuarto. As persoas aspirantes que, dentro do prazo sinalado, non emenden a exclusión ou aleguen a omisión, xustificando o dereito a ser incluídas na relación de persoas admitidas, serán definitivamente excluídas da realización das probas.</p>
    <p>Santiago de Compostela, 8 de maio de 2012.</p>
    <footer><p>Juan José Casares Long<br>Reitor da Universidade de Santiago de Compostela</p></footer>

