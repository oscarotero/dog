---
date: '1999-05-18'
id: 7F12
page: 5
number: 93
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Orde do 10 de maio de 1999 pola que que se modifica a do 14 de agosto de 1998,
  pola que se regula a asignación de dereitos de novas plantacións de viñedo en
  zona de producción das denominacións de orixe.
range: Orde
url: 'https://www.xunta.gal/dog/Publicados/1999/19990518/Anuncio7F12_gl.html'
---
<p>O Regulamento (CEE) 822/1987, polo que se establece a organización común do mercado vitivinícola, no que a última modificación a constitúe o Regulamento (CEE) 1592/1996, establece para España a posibilidade de concede-las autorizacións de novas plantacións de viñedo nas campañas 1996/1997 e 1997/1998 nunha superficie total de 3.615 ha, das que 240 ha foron asignadas á Comunidade Autónoma de Galicia para as denominacións de orixe Rías Baixas, Ribeiro, Valdeorras, Monterrei e Ribeira Sacra mediante a decisión da comisión do 9 de xaneiro de 1997.</p>
<p>Mediante a Orde do 14 de agosto de 1998 desta consellería publicada no DOG nº 163, do 24 de agosto de 1998, establécense as normas para a solicitude de asignación de dereitos e realización das plantacions de viñedo ata un total das 240 ha.</p>
<p>No artigo 8º establécese un prazo para a realización das plantacions, as que se lle asignen dereitos, que deben realizarse e inscribirse no Rexistro de Plantacions de Viñedo e Dereito de Replantación da Comunidade Autónoma antes do 30 de agosto de 1999.</p>
<p>Debido ás esixencias técnicas en consideración co período vexetativo adecuado para efectua-las plantacions, é necesario amplia-lo prazo para a súa realización de forma que se conte alomenos cun período invernal de parada vexetativa.</p>
<p>Polo tanto, de acordo co disposto no artigo 30.1º.3 do Estatuto de autonomía de Galicia e no uso das</p>
<p>facultades que me concede a Ley 1/1983, do 22 de febreiro, reguladora da Xunta de Galicia e o seu presidente,</p>
<p>DISPOÑO:</p>
<p>Artigo único.-Modifícase o artigo 8º da Orde do 14 de agosto de 1998 e queda redactado como segue:</p>
<p>Artigo 8º.-Realización das plantacións.</p>
<p>As plantacións correspondentes ós dereitos asignados deberanse realizar e inscribirse no Rexistro de Plantacions de Viñedo e Dereitos de Replantación da Comunidade Autónoma de Galicia antes de transcorrido un ano desde o momento no que a súa autorización de plantación adquira firmeza. No caso de que a plantación non se rexistre antes da data indicada anteriormente, o interesado perderá os dereitos asignados. Excepcionalmente, por causas debidamente motivadas, por instancia do interesado, poderá concederse unha prórroga non superior a un ano.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 10 de maio de 1999.</p>
<p>Cástor Gago Álvarez</p>
<p>Conselleiro de Agricultura, Gandería e Política</p>
<p>Agroalimentaria</p>

