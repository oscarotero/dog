---
date: '1999-05-18'
id: 7F1E
page: 5
number: 93
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Corrección de erros.-Orde do 6 de maio de 1999 pola que se determinan os
  servicios mínimos dirixidos a garanti-los servicios prestados polos médicos
  internos residentes durante a folga que se levará a efecto nas institucións
  sanitarias do Servicio Galego de Saúde desde as 8 horas do día 11 ata as 8
  horas do día 14, desde as 8 horas do día 18 ata as 8 horas do día 21, desde as
  8 horas do día 25 ata as 8 horas do día 28 de maio de 1999.
range: Corrección
url: 'https://www.xunta.gal/dog/Publicados/1999/19990518/Anuncio7F1E_gl.html'
---
<p>Advertido erro por omisión no Diario Oficial de Galicia nº 89, do martes, 11 de maio de 1999, cómpre engadi-lo seguinte anexo:</p>
<p>ANEXO I</p>
<p>Criterios rectores e número de servicios mínimos por centro hospitalario</p>
<p>1. C.H. Juan Canalejo:</p>
<p>Criterio que determina a fixación de servicios mínimos:</p>
<p>Para atende-las urxencias desde as 15 horas ata as 8 horas están de garda tres facultativos do cadro de persoal do servicio de urxencias e nove residentes das diferentes especialidades de necesaria colaboración nas urxencias intrahospitalarias. En urxencias do Hospital Teresa Herrera está de garda de pediatría un residente.</p>
<p>Calquera diminución no número de facultativos para atende-las urxencias tería graves repercusións na asistencia, dado que neste hospital se atenden unha media de 300 urxencias/día e no centro hospitalario Teresa Herrera aténdense 65 urxencias/día de pediatría, non podendo asumir co cadro de persoal de garda a primeira atención nin o necesario apoio sen ocasionar un colapso no servicio, o que xeraría importantes demoras na asistencia ós doentes, cos conseguintes riscos para a súa saúde.</p>
<p>Por iso se fixan como imprescindibles os seguintes efectivos:</p>
<p>-Seis residentes de diferentes especialidades nos días que se detallan para o apoio nas urxencias:11, 12, 13, 18, 19, 20, 25, 26 e 27 de maio de 1999.</p>
<p>-Un médico residente na especialidade de pediatría no servicio de urxencias do Hospital Teresa Herrera nos días que se detallan: 11, 12, 13, 18, 19, 20, 25, 26 e 27 de maio de 1999.</p>
<p>2. C.H. Arquitecto Marcide-Prof. Novoa Santos:</p>
<p>Criterios que determinan a fixación de servicios mínimos:</p>
<p>Calquera diminución do número de efectivos para atende-las urxencias tería graves repercusións no complexo hospitalario. Diariamente aténdense ó</p>
<p>redor de 150 urxencias, atención prestada por dous médicos e dous médicos residentes. Calquera diminución do persoal de garda na primeira atención no servicio de urxencias implicaría un importante risco para a saúde dos cidadáns.</p>
<p>Por iso se fixan como mínimos os seguintes efectivos:</p>
<p>-Un médico residente nos días que se detallan: 11, 12, 13, 18, 19, 20, 25, 26 e 27 de maio de 1999.</p>
<p>-Un médico residente de segundo ano ou superior nos días que se detallan: 11, 12, 13, 18, 19, 20, 25, 26 e 27 de maio de 1999.</p>
<p>3. C.H. Xeral Cíes:</p>
<p>Calquera diminución do número de efectivos para atende-las urxencias tería graves repercusións no complexo hospitalario. Diariamente aténdense ó redor de 300 urxencias, atención que se presta con tres médicos e dous residentes pola tarde e dous médicos residentes pola noite.</p>
<p>Nestas urxencias teñen unha importante incidencia as motivadas pola demanda de asistencia pediátrica e obstrético-xinecolóxica; así, prestan servicios segundo esta demanda específica de urxencias un pediatra e un médico residente da especialidade de pediatría; e un xinecólogo e un médico residente de xinecoloxía. Nestas dúas especialidades, os médicos residentes colaboran na asistencia urxente. Así mesmo, realízase unha media de cinco intervencións cirúrxicas urxentes con dous facultativos de garda e o necesario apoio nelas dun residente desta especialidade.</p>
<p>Ademais destes indicadores existe un importante número de demada urxente intrahospitalaria que fai imprescindible a súa cobertura coa colaboración de dous médicos residentes da especialidade de medicina interna. Por todo iso e co obxecto de garanti-la saúde dos cidadáns, os mínimos que se propoñen son os seguintes:</p>
<p>-Un médico residente no servicio de urxencias. Un médico residente da especialidade de cirurxía xeral de apoio á cirurxía urxente; un médico residente de apoio a pediatría; un médico residente de apoio a xinecoloxía, e dous médicos residentes de apoio a medicina interna, nos días que se detallan: 11, 12, 13, 18, 19, 20, 25, 26 e 27 de maio de 1999.</p>
<p>4. C.H. de Pontevedra:</p>
<p>Calquera diminución do número de efectivos para atende-las urxencias tería graves repercusións no complexo hospitalario. Diariamente aténdense ó redor de 240 urxencias, atención para a que o colec</p>
<p>tivo de residentes supón un número importante de médicos que colaboran na asistencia.</p>
<p>Por iso, é imprescindible fixa-los seguintes servicios mínimos:</p>
<p>-Un residente da especialidade de medicina familiar e comunitaria para o servicio de urxencias do Hospital Provincial de Pontevedra nos días que se detallan: 11, 12, 13, 18, 19, 20, 25, 26 e 27 de maio de 1999.</p>
<p>-Dous residentes da especialidade de medicina familiar e comunitaria para o servicio de urxencias do Hospital Montecelo nos días que se detallan: 11, 12, 13, 18, 19, 20, 25, 26 e 27 de maio de 1999.</p>
<p>5. Hospital Meixoeiro:</p>
<p>Calquera diminución do número de efectivos para atende-las urxencias tería graves repercusións no noso complexo hospitalario. Diariamente aténdense ó redor de 150 urxencias, atención para a que o colectivo de residentes supón un número importante de médicos que colaboran na asistencia.</p>
<p>Por iso, é imprescindible fixa-los seguintes servicios mínimos:</p>
<p>-Dous médicos residentes no servicio de urxencias nos días que se detallan: 11, 12, 13, 18, 19, 20, 25, 26 e 27 de maio de 1999.</p>

