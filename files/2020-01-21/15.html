---
date: '2020-01-21'
id: O90-191219-0004
page: 3198
number: 13
agency: Axencia Galega de Desenvolvemento Rural
section: III. Outras disposicións.
title: >-
  EXTRACTO da Resolución do 18 de decembro de 2019 pola que se convoca, mediante
  tramitación anticipada de gasto, a décimo primeira edición dos premios Agader
  ás iniciativas de desenvolvemento rural (código de procedemento MR709A).
range: Resolución
url: >-
  https://www.xunta.gal/dog/Publicados/2020/20200121/AnuncioO90-191219-0004_gl.html
---
<p>BDNS (Identif.): 492195.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións:</p>
    <p>(http://www.pap.minhap.gob.es/bdnstrans/index):</p>
    <p>Primeiro. <em>Obxecto</em></p>
    <p>Fomentar actuacións que animen á participación privada no proceso de desenvolvemento rural mediante a concesión de premios a iniciativas de desenvolvemento rural. </p>
    <p>Segundo. <em>Beneficiarios</em></p>
    <p>Persoas físicas ou xurídicas de natureza privada.</p>
    <p>Terceiro. <em>Bases reguladoras </em></p>
    <p>Resolución pola que se convoca a décimo primeira edición dos premios Agader ás iniciativas de desenvolvemento rural (código de procedemento MR709A).</p>
    <p>Cuarto. <em>Contía </em></p>
    <p>A contía global da convocatoria é de 80.000 €.</p>
    <p>Quinto. <em>Prazo de presentación de solicitudes</em></p>
    <p>O prazo para presentar as solicitudes será dun (1) mes, contado a partir do día seguinte ao da publicación da resolución da convocatoria no <em>Diario Oficial de Galicia</em>.</p>
    <p>Entenderase como último día do prazo o correspondente ao mesmo ordinal do día da publicación. Se o último día do prazo é inhábil, entenderase prorrogado ao primeiro día hábil seguinte, e se no mes de vencemento non hai día equivalente ao inicial do cómputo, entenderase que o prazo finaliza o último día do mes.</p>
    <p>Sexto. <em>Outros datos</em></p>
    <p>Este procedemento tramítase en réxime de concorrencia competitiva.</p>
    <p>Santiago de Compostela, 18 de decembro de 2019</p>
    <footer><p>Miguel Ángel Pérez Dubois<br>Director xeral da Axencia Galega de Desenvolvemento Rural</p></footer>

