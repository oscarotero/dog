---
date: '1998-03-16'
id: 9F62
page: 2
number: 51
agency: 'CONSELLERÍA DE PESCA, MARISQUEO E ACUICULTURA'
section: IV. OPOSICIÓNS E CONCURSOS
title: >-
  Orde do 23 de febreiro de 1998 pola que se resolve a convocatoria para a
  provisión, polo sistema de libre designación, de varios postos de traballo
  vacantes na Consellería de Pesca, Marisqueo e Acuicultura.
range: Orde
url: 'https://www.xunta.gal/dog/Publicados/1998/19980316/Anuncio9F62_gl.html'
---
<p>Convocada a provisión, polo sistema de libre designación, de varios postos de traballo vacantes na Consellería de Pesca, Marisqueo e Acuicultura pola Orde do 7 de xaneiro de 1998 (Diario Oficial de Galicia nº 16, do 26 de xaneiro), esta consellería, no uso das facultades e atribucións conferidas pola Lei 4/1988, da función pública de Galicia, e os artigos 16 e 17 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna,</p>
<p>RESOLVE:</p>
<p>Primeiro.- Adxudicarlle destino no posto de traballo que se indica á funcionaria que se expresa no anexo I da presente orde e declarar deserto o posto de traballo que se indica no anexo II da orde.</p>
<p>Segundo.- O cesamento no actual destino do funcionario que obtivo praza producirase no prazo de tres días, contados a partir do seguinte ó da publicación desta orde no Diario Oficial de Galicia.</p>
<p>Se na data na que debe cesar no seu destino, o funcionario desfruta dun período de licencia, vacacións ou permiso, o prazo para efectualo empezará a contar a partir do día seguinte ó da súa incorporación.</p>
<p>A toma de posesión da praza adxudicada deberase realizar no prazo de tres días a partir do seguinte ó do cesamento, de tratarse da mesma localidade na que actualmente presta os seus servicios o funcionario, ou no prazo dun mes, de tratarse de distinta localidade, conforme o establecido nos artigos 14 e 16 do Decreto 93/1991, do 20 de marzo (Diario Oficial de Galicia nº 58, do 25 de marzo).</p>
<p>Terceiro.- A xefatura de persoal do centro no que cause baixa o funcionario, así como a daquel no que obteña praza, efectuarán, dentro do prazo sinalado no apartado anterior, as dilixencias de cesamento e toma de posesión, respectivamente; acto seguido realizaranse os trámites necesarios para a súa alta na nómina.</p>
<p>Cuarto.- Contra esta orde, que esgota a vía administrativa, os interesados poderán interpoñer recurso contencioso-administrativo perante o Tribunal Superior de Xustiza de Galicia, no prazo de dous meses a partir do día seguinte ó da súa publicación no Diario Oficial de Galicia, logo de comunicarlle a esta consellería a vontade de interpoñelo, segundo o prevido no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 23 de febreiro de 1998.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>
<p>ANEXO I</p>
<p>Apelidos e nome: Pais Comino, Beatriz.</p>
<p>Número de rexistro persoal: 5249092213 A2060.</p>
<p>Grupo: A.</p>
<p>Posto de traballo: Servicio de Marisqueo e Acuicultura.</p>
<p>Código do posto: PE.C99.10.000.15001.054.</p>
<p>Nivel: 28.</p>
<p>Dependencia: Delegación Territorial da Coruña.</p>
<p>Localidade: A Coruña.</p>
<p>ANEXO II</p>
<p>Posto de traballo: Secretaría.</p>
<p>Código do posto: PE.C01.00.000.15770.002.</p>
<p>Nivel: 18.</p>
<p>Dependencia: gabinete do conselleiro.</p>
<p>Localidade: Santiago de Compstela.</p>
<p>2041</p>

