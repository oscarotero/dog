---
date: '1998-03-16'
id: 9FE2
page: 2
number: 51
agency: CONCELLO DE BUEU
section: VI. ANUNCIOS
title: >-
  Edicto polo que se fai pública a convocatoria para a elección de xuíz de paz
  substituto deste termo municipal.
range: Edicto
url: 'https://www.xunta.gal/dog/Publicados/1998/19980316/Anuncio9FE2_gl.html'
---
<p>De conformidade co establecido no artigo 101 e concordantes da Lei orgánica 6/1985, do 1 de xullo,</p>
<p>do poder xudicial, anúnciase convocatoria para a provisión do cargo de xuíz de paz substituto deste termo municipal, por canto quedou vacante na anterior convocatoria, conforme as seguintes bases:</p>
<p>Primeira.- Obxecto.- É obxeto da presente convocatoria, a provisión do cargo de xuíz de paz substituto deste termo municipal, polo período de catro anos.</p>
<p>Segunda.- Solicitudes.- Presentaranse no rexistro xeral do concello, de 8 a 14 horas, durante o prazo de quince días hábiles contados a partir da publicación do presente anuncio no Diario Oficial de Galicia.</p>
<p>Coa solicitude achegarase a seguinte documentación:</p>
<p>a) Certificado de nacemento ou fotocopia compulsada do documento nacional de identidade.</p>
<p>b) Certificación expedida polo Rexistro Central de Penados e Rebeldes, acompañada de declaración complementaria do solicitante, referida a que non se atopa inculpado nin procesado.</p>
<p>c) Xustificación dos méritos alegados polo solicitante.</p>
<p>Terceira.- Condicións legais.- Ser español e maior de idade; non atoparse incurso en causas de incapacidade ou incompatibilidade previstas para o desempeño das funcións xudiciais, agás actividades profesionais ou mercantís.</p>
<p>As causas de incompatibilidade sinaladas no artigo 389 da Lei orgánica, operarán con posterioridade ó nomeamento, mediante opción efectuada polo nomeado.</p>
<p>Son causas de incapacidade: estar impedido física ou psiquicamente para desempeña-la dita función; estar condenado por delicto doloso, mentres non se obteña a rehabilitación; estar procesado ou inculpado por delicto doloso, mentres non se obteña a absolución ou sexa dictado auto de sobresemento, e non atoparse en pleno exercicio dos dereitos civís.</p>
<p>Bueu, 23 de xaneiro de 1998.</p>
<p>Xosé Novas Piñeiro</p>
<p>Alcalde</p>
<p>1749</p>

