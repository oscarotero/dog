---
date: '2012-11-30'
id: L111-121112-0001
page: 45266
number: 229
agency: Concello de Boiro
section: VI. Anuncios. b) Administración local.
title: >-
  ANUNCIO de exposición pública do proxecto de modificación puntual do Plan
  parcial dos sectores SURPP B1 e B2.
range: Anuncio
url: >-
  https://www.xunta.gal/dog/Publicados/2012/20121130/AnuncioL111-121112-0001_gl.html
---
<p>A Xunta de Goberno Local, na sesión ordinaria do 6 de novembro de 2012, aprobou de xeito inicial o proxecto de modificación puntual do Plan parcial dos sectores SURPP B1+B2 que fora aprobado de xeito definitivo polo Pleno da Corporación na sesión do 8 de marzo de 2007.</p>
    <p>Tamén acordou someter o expediente a exposición pública por un prazo dun mes mediante a inserción de anuncios no taboleiro municipal, na páxina web do concello, no Diario Oficial de Galicia e en dous dos xornais de máis difusión da provincia, así como a notificación individual aos propietarios afectados que constan no proxecto. </p>
    <p>Durante este prazo o expediente estará á disposición dos interesados para a súa consulta nas oficinas municipais de Urbanismo (2ª planta da casa do concello), que poderán formular as alegacións que xulguen oportunas no citado prazo dun mes.</p>
    <p>Do mesmo xeito, o proxecto da modificación puntual poderá consultarse na páxina web deste concello (www.boiro.org).</p>
    <p>Con esta aprobación inicial queda suspendida a concesión de licenzas no ámbito afectado pola modificación puntual. Esta suspensión cesará coa aprobación definitiva da modificación puntual e terá, en todo caso, unha duración máxima de dous anos.</p>
    <p>Boiro, 9 de novembro de 2012</p>
    <footer><p>Juan José Dieste Ortigueira<br>Alcalde</p></footer>

