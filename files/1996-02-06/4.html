---
date: '1996-02-06'
id: D3B2
page: 947
number: 26
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 8 de xaneiro 1996 sobre concesión do título-licencia de axencia
  de viaxes do grupo minorista a Viajes Rías Altas, S.L., co número XG-164 e
  casa central na rúa Betanzos, 2 da Coruña.
range: Resolución
url: 'https://www.xunta.gal/dog/Publicados/1996/19960206/AnuncioD3B2_gl.html'
---
<p>Visto o expediente instruído a instancia de José González Fuentes, na súa calidade de representante de Viajes Rías Altas, S.L., en solicitude da concesión do oportuno título-licencia de axencia de viaxes do grupo minorista.</p>
<p>Resultando que coa referida solicitude se achegou a documentación que se indica no artigo 4 e concordantes do Regulamento das axencias de viaxes aprobado polo Decreto 155/1989, do 22 de xuño, que regula o exercicio da actividade profesional que compete ás axencias de viaxes, e no que se especifican os documentos que terán que presentarse coa solicitude de outorgamento do título-licencia.</p>
<p>Resultando que, tramitado o oportuno expediente, aparecen cumpridas as formalidades e xustificados os extremos que se sinalan nos artigos 4, 5 e 6 do regulamento.</p>
<p>Considerando que na empresa solicitante concorren tódalas condicións esixidas polo Decreto 155/1989, do 22 de xuño, para a obtención do título-licencia de axencia de viaxes do grupo minorista.</p>
<p>Vistos o Real decreto 2086/1983, do 1 de setembro, de traspaso de funcións e servicios do Estado á Comunidade Autónoma de Galicia en materia de turismo, a Lei 1/1983, do 22 de febreiro, reguladora da Xunta de Galicia e do seu presidente, o Decreto 155/1989, do 22 de xuño, polo que se aproba o Regulamento das axencias de viaxes de Galicia, e a Orde do 21 de setembro de 1995 da Consellería da Presidencia e Administración Pública, pola que se delega no secretario xeral para o Turismo a competencia para a concesión do título-licencia de axencia de viaxes, esta Secretaría Xeral para o Turismo,</p>
<p>RESOLVE:</p>
<p>Concederlle o título-licencia de axencia de viaxes do grupo minorista, co número XG-164, a Viajes Rías Altas, S.L., con casa central na rúa Betanzos, 2 na Coruña, da que é representante José González Fuentes, que poderá exerce-la súa actividade mercantil a partir da data de publicación desta resolución no DOG, con suxeición ó preceptuado no Decreto 155/1989, do 22 de xuño, polo que se aproba o Regulamento das axencias de viaxes de Galicia.</p>
<p>A dita axencia quedará inscrita no Rexistro de Empresas e Actividades Turísticas da Comunidade Autónoma galega.</p>
<p>Contra esta resolución o interesado poderá interpoñer recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses a contar desde o día seguinte ó da súa publicación no Diario Oficial de Galicia.</p>
<p>Santiago de Compostela, 8 de xaneiro de 1996.</p>
<p>P.D. (Orde 21-9-1995)</p>
<p>Francisco García-Bobadilla Prósper</p>
<p>Secretario xeral para o Turismo</p>
<p>551</p>

