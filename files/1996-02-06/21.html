---
date: '1996-02-06'
id: D3FE
page: 966
number: 26
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (192/1990).
range: Edicto
url: 'https://www.xunta.gal/dog/Publicados/1996/19960206/AnuncioD3FE_gl.html'
---
<p>Ángel Pantín Reigada, maxistrado-xuíz do Xulgado de Primeira Instancia e Instrucción número cinco de Santiago de Compostela, fai saber que neste xulgado, baixo o número 192/1990, se seguen autos de xuízo verbal civil, por instancia do procurador Julio Barreiro Fernández, en representación de Antonio Romero Fernández, contra a comunidade de propietarios dos números 2, 4 e 6 da avenida de Vilagarcía, representada pola procuradora Soledad Sánchez Silva, en reclamación de cantidade, actuacións nas que se acordou sacar á venda en primeira e pública poxa, por termo de vinte días e prezo de valoración por perito, os seguintes predios embargados ó demandado:</p>
<p>1. Caldeira de calefacción marca Roca. Prezo de valoración: 50.000 ptas.</p>
<p>2. Caldeira de calefacción marca Lamborghini. Prezo de valoración: 75.000 ptas.</p>
<p>3. 17 manómetros C.C. Prezo de valoración: 85.000 ptas.</p>
<p>4. 2 motobombas marca Tavira Elorriaga. Prezo de valoración: 40.000 ptas.</p>
<p>5. 4 motobombas marca Drouard. Prezo de valoración: 80.000 ptas.</p>
<p>6. Bomba de presión marca Eusko Jaularitza. Prezo de valoración: 25.000 ptas.</p>
<p>7. Acumulador de auga quente, esmaltado en branco. Prezo de valoración: 30.000 ptas.</p>
<p>8. Conxunto de chemineas para saída de fumes. Prezo de valoración: 30.000 ptas.</p>
<p>A poxa terá lugar na sala de audiencia deste xulgado, sito no novo edificio dos xulgados, rúa de Viena, polígono das Fontiñas, o próximo día 12 de marzo ás once horas, conforme as seguintes condicións:</p>
<p>1. O tipo de remate será o sinalado antes en cada un dos lotes, sen que se admitan posturas que non cubran as dúas terceiras partes da dita suma.</p>
<p>2. Para tomar parte na licitación, os licitadores deberán consignar previamente na mesa do xulgado ou na conta de depósitos e consignacións deste xulgado, no BBV, nº de conta 1592-13-192-90, o vinte por cento do tipo do remate.</p>
<p>3. Poderanse facer ofertas por escrito, en prego pechado, desde o anuncio da poxa ata a súa celebración, depositando na mesa do xulgado, xunto con aquel, o vinte por cento do tipo do remate.</p>
<p>4. Só o acredor poderá face-lo remate para cederllo a un terceiro.</p>
<p>5. Reservaranse en depósito por instancia do acredor as consignacións dos licitadores que non resultaren rematantes e que o admitan e cubrisen o tipo da poxa, para efectos de que, se o primeiro adxudicatario non cumpre a obriga, poida aprobarse o remate a favor dos que o sigan pola orde das súas respectivas ofertas.</p>
<p>Para o suposto de resultar deserta a primeira poxa, sinálase para que teña lugar a segunda o día 10 de abril, ás once horas, nas mesmas condicións cá primeira, excepto o tipo do remate que será do setenta e cinco por cento do da primeira. E no caso de resultar deserta a segunda, celebrarase unha terceira, sen suxeición a tipo, o día 9 de maio, tamén ás once horas, rexendo para ela as restantes condicións fixadas para a segunda.</p>
<p>Dado en Santiago de Compostela o dez de xaneiro de mil novecentos noventa e seis.</p>
<p>O maxistrado-xuíz</p>
<p>Rubricado</p>
<p>O secretario</p>
<p>Rubricado</p>
<p>9508307</p>

