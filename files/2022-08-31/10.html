---
date: '2022-08-31'
id: G2018-250822-0001
page: 46581
number: 165
agency: Universidade de Santiago de Compostela
section: III. Outras disposicións.
title: >-
  EXTRACTO da Resolución do 29 de xullo de 2022 pola que se convocan axudas para
  a recualificación do Sistema universitario español para 2021-2023, modalidade
  María Zambrano.
range: Resolución
url: >-
  https://www.xunta.gal/dog/Publicados/2022/20220831/AnuncioG2018-250822-0001_gl.html
---
<p>BDNS (Identif.): 645091.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (https://www.infosubvenciones.es/bdnstrans/GE/es/convocatoria/645091).</p>
    <p>Primeiro. Modalidade</p>
    <p>María Zambrano para a atracción de talento internacional.</p>
    <p>Segundo. Beneficiarios</p>
    <p>Persoal docente e investigador, de nacionalidade española ou doutro país, cunha traxectoria posdoutoral acumulada non inferior a 24 meses en universidades ou centros de investigación españois ou situados fóra de España diferentes ao da defensa da tese doutoral. No momento de formular a solicitude deben estar desenvolvendo proxectos de investigación e/ou impartindo docencia en universidades, centros de investigación ou organismos situados fóra de España e residir no país onde estean localizados.</p>
    <p>Terceiro. Obxecto</p>
    <p>O obxecto destas axudas é a atracción á Universidade de Santiago de Compostela de persoal docente e investigador con traxectoria posdoutoral acumulada en universidades ou centros de investigación estranxeiros.</p>
    <p>Cuarto. Bases reguladoras</p>
    <p>O Real decreto 289/2021, do 20 de abril, do Ministerio de Universidades, e a Orde UNI/551/2021, do 26 de maio, pola que se conceden as subvencións a universidades públicas para a recualificación do Sistema universitario español, actuarán como bases reguladoras.</p>
    <p>Quinto. Contía</p>
    <p>A contía total do crédito destinado a estas axudas será de oito millóns oitocentos setenta e cinco mil oitocentos euros (8.875.800 €), segundo a distribución por anualidades para 2021, 2022 e 2023 que figura no Real decreto 289/2021, do 20 de abril, con cargo aos orzamentos da Universidade de Santiago de Compostela de 2021, incorporándose o remanente e restantes anualidades na aplicación orzamentaria que corresponda para os anos 2022, 2023 e 2024.</p>
    <p>Sexto. Prazo de presentación de solicitudes</p>
    <p>Desde o día 10 de agosto de 2022 ata o día 16 de setembro de 2022 (ambos incluídos).</p>
    <p>Santiago de Compostela, 29 de xullo de 2022</p>
    <footer><p>Antonio López Díaz<br>Reitor da Universidade de Santiago de Compostela</p></footer>

