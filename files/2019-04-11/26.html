---
date: '2019-04-11'
id: G0533-280319-0002
page: 18294
number: 71
agency: Consellería de Infraestruturas e Mobilidade
section: VI. Anuncios. a) Administración autonómica.
title: >-
  ANUNCIO do 27 de marzo de 2019, da Xunta Arbitral de Transportes de Galicia,
  polo que se notifica a citación para a vista oral de varios expedientes
  tramitados por este organismo (expediente XA 32/18 e catro máis).
range: Anuncio
url: >-
  https://www.xunta.gal/dog/Publicados/2019/20190411/AnuncioG0533-280319-0002_gl.html
---
<p>Nas datas que para o efecto se indican no anexo rexistráronse nesta dirección xeral as reclamacións que, así mesmo, se sinalan para a súa tramitación pola Xunta Arbitral de Transportes de Galicia. Xa que logo, e segundo o disposto no artigo 9.3 do Real decreto 1211/1990, do 28 de setembro, polo que se aproba o Regulamento da Lei de ordenación de transportes terrestres, acordouse a citación de ambas as dúas partes para unha vista oral. O artigo 9.6 da mesma norma establece que «en relación coas notificacións ás partes, que serán realizadas pola Secretaría das xuntas, será de aplicación a lexislación de procedemento administrativo», polo que esta secretaría intentou facer a notificación presencial do dito acordo consonte o artigo 42.2 da Lei 39/2015, do 1 de outubro, do procedemento administrativo común. Porén, a notificación non puido ser completada para unha ou varias das partes.</p>
    <p>En consecuencia, e segundo o disposto no artigo 44 da mesma lei, por medio deste anuncio notifícaselles ás persoas ou entidades interesadas o contido esencial das citacións, o cal figura no anexo. De acordo co mesmo artigo, e sen prexuízo da súa publicación no <em>Diario Oficial de Galicia</em>, a eficacia deste anuncio queda supeditada á súa publicación no <em>Boletín Oficial del Estado</em>.</p>
    <p>A documentación relativa ás reclamacións está á disposición das partes na Secretaría da Xunta Arbitral de Transportes de Galicia (teléfonos de contacto 981 54 45 65 e 881 99 50 76).</p>
    <p>Santiago de Compostela, 27 de marzo de 2019</p>
    <footer><p>David Conde Varela<br>Secretario da Xunta Arbitral de Transportes de Galicia</p></footer>
    <h2>ANEXO</h2>
    <p>Información común para todos os expedientes:</p>
    <p>– No caso de persoas ou entidades que teñan a consideración de reclamantes, a súa comparecencia a esta vista é obrigatoria, de maneira que se non asisten se terán por desistidos/as na súa reclamación. Non obstante, se asiste a parte reclamada e se opón a ese arquivamento, celebrarase a vista mesmo na súa ausencia se a Xunta Arbitral así o acorda (artigo 9.5 do Real decreto 1211/1990, do 28 de setembro).</p>
    <p>– No caso de persoas ou entidades que ocupen a posición de reclamadas, a súa incomparecencia non impedirá que se celebre a vista nin que se dite o laudo. En caso de incomparecencia da parte reclamante, a reclamación arquivarase sen máis trámite, agás que a parte reclamada asista e se opoña ao dito arquivamento. Nese caso, celebrarase a vista igualmente se a Xunta Arbitral así o acorda.</p>
    <p>– Sen prexuízo do anterior, a comparecencia de calquera das dúas partes poderase facer persoalmente ou por medio de representante, acreditando, neste último suposto, a representación con que se afirma actuar. En calquera dos dous casos, a persoa que asista ao acto da vista deberá presentar o seu DNI ou outro documento fidedigno acreditativo da súa identidade.</p>
    <p>– Así mesmo, as persoas que acudan á vista oral deberán ir provistas de todos os documentos que permitan xustificar aquilo que aleguen na súa defensa, e poderán achegar calquera outra proba que consideren oportuna.</p>
    <table>
     <thead>
      <tr>
       <td>Expediente
        Data de rexistro</td>
       <td>Reclamante(s)</td>
       <td>Reclamado(s)</td>
       <td>Parte pendente de notificar
        Último enderezo coñecido
        NIF</td>
       <td>Data, hora e lugar da vista oral</td>
      </tr>
     </thead>
     <tbody>
      <tr>
       <td>XA 499-18
        30.10.2018</td>
       <td>Rubén Amor Becerra</td>
       <td>Francisco Luis Rodríguez Collantes (Isletrans)</td>
       <td>Francisco Luis Rodríguez Collantes (Isletrans)
        R/ Moreras, 3 - nave 17 P.E. - Camporrosso Sur - Ciempozuelos 28350 Madrid
        NIF ***7463**</td>
       <td>11.6.2019
        4.20 PM horas
        Xunta de Galicia&amp;nbsp;– sala&amp;nbsp;E (Edificio Pirámide) – San&amp;nbsp;Caetano, s/n – Santiago de Compostela</td>
      </tr>
      <tr>
       <td>XA 32-18
        6.2.2018</td>
       <td>Hugetrans Logistics, S.L.</td>
       <td>Manuel Álvarez Rodríguez (Trans Álvarez Vigo)</td>
       <td>Manuel Álvarez Rodríguez (Trans Álvarez Vigo)
        Rúa Xeme, 61, Bembrive - Vigo 36214 Pontevedra
        NIF ***5135**</td>
       <td>28.5.2019
        5.00 PM horas
        Xunta de Galicia&amp;nbsp;– sala&amp;nbsp;E (Edificio Pirámide) – San&amp;nbsp;Caetano, s/n – Santiago de Compostela</td>
      </tr>
      <tr>
       <td>XA 429-18
        3.8.2018</td>
       <td>Transportes Crespo y Cousido, S.L.</td>
       <td>Javier Rodríguez Míguez</td>
       <td>Javier Rodríguez Míguez
        O Mosteiro, 28 A - Pazos de Borbén 36842 Pontevedra
        NIF ***0002**</td>
       <td>28.5.2019
        5.10 PM horas
        Xunta de Galicia – sala&amp;nbsp;E (Edificio Pirámide) – San&amp;nbsp;Caetano, s/n – Santiago de Compostela</td>
      </tr>
      <tr>
       <td>XA 459-18
        9.8.2018</td>
       <td>Granxatrans Porriño, S.L.</td>
       <td>Víctor Carrera Padilla</td>
       <td>Víctor Carrera Padilla
        R/ Estrecha, 6, Parada de Ribeira - Xinzo de Limia 32635 Ourense
        NIF ***8270**</td>
       <td>28.5.2019
        5.20 PM horas
        Xunta de Galicia&amp;nbsp;– sala&amp;nbsp;E (Edificio Pirámide) – San&amp;nbsp;Caetano, s/n – Santiago de Compostela</td>
      </tr>
      <tr>
       <td>XA 475-18
        11.7.2018</td>
       <td>Seur Geopost,&amp;nbsp;S.L.U.</td>
       <td>Mohamed Nouri (Comercial Florida)</td>
       <td>Mohamed Nouri (Comercial Florida)
        R/ San Sebastián, 21 - Xinzo da Limia 32630 Ourense
        NIF ***7195**</td>
       <td>28.5.2019
        5.30 PM horas
        Xunta de Galicia&amp;nbsp;– sala&amp;nbsp;E (Edificio Pirámide) – San&amp;nbsp;Caetano, s/n – Santiago de Compostela</td>
      </tr>
     </tbody>
    </table>

