---
date: '2019-04-11'
id: G1440-220319-0002
page: 18342
number: 71
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO do 27 de febrero de 2019 polo que a Deputación asume a competencia
  delegada nela polo Concello de Xunqueira de Espadanedo sobre revogación da
  delegación de competencias de xestión tributaria e recadatoria do imposto de
  vehículos de tracción mecánica e aceptación da recadación executiva deste
  imposto.
range: Anuncio
url: >-
  https://www.xunta.gal/dog/Publicados/2019/20190411/AnuncioG1440-220319-0002_gl.html
---
<p>De conformidade co disposto no artigo 7 do Real decreto lexislativo 2/2004 e 106.3 da Lei 7/1985, e cumprindo o que acordou a Corporación Provincial, na sesión do día 22 de febreiro de 2019, faise público que a Deputación Provincial de Ourense asume a competencia delegada nela polo Concello de Xunqueira de Espadanedo nos seguintes termos:</p>
    <p> Primeiro. Aceptar a revogación da delegación da xestión tributaria e recadatoria do Imposto sobre vehículos de tracción mecánica do Concello de Xunqueira de Espadanedo, efectuada mediante acordo plenario do 21 de xaneiro de 2019.</p>
    <p>Segundo. Aceptar a delegación de competencia efectuada polo Concello de Xunqueira de Espadanedo a favor da Deputación Provincial, mediante o acordo do 21 de xaneiro de 2019, para a recadación executiva do imposto de vehículos de tracción mecánica (IVTM) do Concello de Xunqueira de Espadanedo.</p>
    <p>O contido da delegación abranguerá o exercicio de todas as facultades necesarias para a realización da recadación en vía executiva e ditaranse todos os actos administrativos necesarios para a xestión dos ditos procedementos, incluída a emisión da providencia de constrinximento e resolución dos recursos administrativos contra os actos de recadación executiva.</p>
    <p>Para o exercicio da competencia delegada o Concello debería remitir as oportunas certificacións de descuberto do tributo a que se refire.</p>
    <p>A taxa que deberá satisfacer o Concello pola prestación do servizo de recadación en período executivo será o 100 % da recarga de constrinximento que debe pagar o debedor tributario, conforme o establecido no artigo 6, alínea b), da Ordenanza fiscal reguladora da taxa pola prestación dos servizos de xestión, inspección e recadación da Deputación Provincial de Ourense. A Deputación deducirá da transferencia do importe recadado a cantidade correspondente á taxa liquidada, sen prexuízo da notificación da dita liquidación na forma prevista no artigo 9 da ordenanza fiscal.</p>
    <p>A presente delegación estará vixente ata o 31 de decembro de 2023 e prorrogaranse tacitamente por períodos de 4 anos se ningunha das partes mostra expresamente a súa vontade en contra comunicándollo á outra cunha antelación inferior a 6 meses á data sinalada ou á de calquera dos períodos de prórroga.</p>
    <p>A dita delegación rexerase polas condicións xerais establecidas no presente acordo de delegación.</p>
    <p>Ourense, 27 de febreiro de 2019</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

