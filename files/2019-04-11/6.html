---
date: '2019-04-11'
id: G2455-100419-1
page: 18232
number: 71
agency: Xunta Electoral Provincial da Coruña
section: III. Outras disposicións.
title: >-
  ACORDO do 9 de abril de 2019 polo que se fai pública a distribución de espazos
  gratuítos de propaganda electoral nos medios de comunicación de titularidade
  pública, a favor das entidades políticas concorrente ás eleccións ao Congreso
  dos Deputados e ao Senado convocadas polo Real decreto 129/2019, do 4 de
  marzo.
range: Acordo
url: >-
  https://www.xunta.gal/dog/Publicados/2019/20190411/AnuncioG2455-100419-1_gl.html
---
<p>En cumprimento do previsto na Instrución 4/2011, do 24 de marzo da XEC, de interpretación do artigo 66 da LOREG no relativo ás garantías de respecto aos principios de pluralismo, igualdade, proporcionalidade e neutralidade informativa polos medios de comunicación en período electoral, acorda a publicación no Diario Oficial de Galicia do anuncio de aprobación da proposta de distribución de espazos gratuítos de propaganda electoral, nos medios de comunicación de titularidade pública, efectuada pola Comisión de Radio e Televisión o día 8 de abril de 2019, a favor das entidades políticas concorrentes ás eleccións ao Congreso dos Deputados e ao Senado convocadas polo Real decreto 129/2019, do 4 de marzo, a fin de que as entidades políticas que se consideren afectadas poidan examinar a dita proposta e os seus antecedentes, na secretaría desta xunta, no prazo preclusivo do día seguinte ao da publicación do acordo, e formular ante esta xunta electoral, dentro do mesmo prazo, as reclamacións ou recursos que consideren oportunos.</p>
    <p>A Coruña, 9 de abril de 2019</p>
    <footer><p>Lorenzo Villalpando Lucas<br>Secretario da Xunta Electoral Provincial da Coruña</p></footer>

