---
date: '2002-10-15'
id: 142A2
page: 14
number: 199
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 30 de agosto de 2002 pola que se declara deserto o concurso
  público, por procedemento aberto e trámite de urxencia, para a contratación
  dunha póliza de responsabilidade civil por danos causados a terceiros e unha
  póliza colectiva de accidentes corporais derivadas das actividades levadas a
  cabo polos alumnos de formación profesional na realización de prácticas en
  empresas.
range: Resolución
url: 'https://www.xunta.gal/dog/Publicados/2002/20021015/Anuncio142A2_gl.html'
---
<p>Por Resolución do 28 de xuño de 2002 anunciouse polo sistema de concurso de procedemento aberto declarado de urxencia, a contratación dunha póliza</p>
<p>de responsabilidade civil por danos causados a terceiros e unha póliza colectiva de accidentes corporais derivadas das actividades levadas a cabo polos alumnos de formación profesional na realización de prácticas en empresas.</p>
<p>Cumpridos os trámites que en materia de contratación prevé a vixente Lei de contratos das administracións públicas, así como os requisitos establecidos no prego de cláusulas administrativas particulares e demais lexislación vixente, e con base na proposta formulada pola mesa de contratación reunida o día 29 de agosto de 2002,</p>
<p>RESOLVO:</p>
<p>Declarar deserto o concurso convocado por Resolución do 28 de xuño de 2002, por terse presentado</p>
<p>unha única oferta económica cunhas condicións que non figuran no prego de cláusulas técnicas particulares e seren gravosas para a Administración.</p>
<p>Santiago de Compostela, 30 de agosto de 2002.</p>
<p>P.D. (Orde 21-6-1996)</p>
<p>Máximo García Serrano</p>
<p>Secretario xeral da Consellería</p>
<p>de Educación e Ordenación Universitaria</p>

