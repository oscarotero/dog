---
date: '2002-10-15'
id: 1426E
page: 14
number: 199
agency: UNIVERSIDADE DA CORUÑA
section: III. OUTRAS DISPOSICIÓNS
title: >-
  Resolución do 19 de setembro de 2002 pola que se modifica a oferta de emprego
  público para o ano 2002.
range: Resolución
url: 'https://www.xunta.gal/dog/Publicados/2002/20021015/Anuncio1426E_gl.html'
---
<p>Por Resolución do 5 de febreiro de 2002, publicada no DOG nº 42, do 27 de febreiro, aprobouse a oferta de emprego público correspondente a diversas prazas de corpos e escalas do persoal funcionario de administración e servicios desta universidade.</p>
<p>Por razóns organizativas non se incluíron na referida oferta as prazas vacantes correspondentes á escala de axudantes de arquivos, bibliotecas e museos das que existe necesidade e afectan ó funcionamento de diversos servicios universitarios esenciais.</p>
<p>En consecuencia, este rectorado, no uso das atribucións que lle confiren o artigo 20 da Lei orgánica 6/2001, do 21 de decembro, de universidades (BOE do 24 de decembro), e o artigo 65 dos estatutos da Universidade da Coruña,</p>
<p>RESOLVE:</p>
<p>Primeiro.-De conformidade co establecido no artigo 29 da Lei 4/1988, do 26 de maio, da función pública de Galicia, modificada pola Lei 3/1995, do 10 de abril, modifícase a oferta de emprego público do persoal funcionario de administración e servicios da Universidade da Coruña para o ano 2002 coa inclusión das seguintes prazas:</p>
<p>-Grupo B, escala de axudantes de arquivos, bibliotecas e museos: 12 prazas.</p>
<p>Segundo.-As prazas ofertadas están dotadas orzamentariamente na correspondente relación de postos de traballo do persoal funcionario de administración e servicios e atópanse vacantes ou cubertas por persoal laboral con contratos de interinidade.</p>
<p>Terceiro.-As convocatorias de probas selectivas que deriven desta modificación publicaranse no DOG e no BOE.</p>
<p>A Coruña, 19 de setembro de 2002.</p>
<p>José Luis Meilán Gil</p>
<p>Rector da Universidade da Coruña</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

