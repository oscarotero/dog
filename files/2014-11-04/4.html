---
date: '2014-11-04'
id: O150-291014-0001
page: 46272
number: 211
agency: Escola Galega de Administración Pública
section: III. Outras disposicións.
title: >-
  RESOLUCIÓN do 24 de outubro de 2014 pola que se convoca un curso monográfico
  sobre transparencia, goberno aberto e Administración pública.
range: Resolución
url: >-
  https://www.xunta.gal/dog/Publicados/2014/20141104/AnuncioO150-291014-0001_gl.html
---
<p>Dentro do plan de actividades da Escola Galega de Administración Pública para o ano 2014 e de acordo coas funcións atribuídas pola Lei 4/1987, do 27 de maio, de creación da Escola, e pola Lei 10/1989, do 10 de xullo, de modificación da anterior, convócase, en colaboración co Valedor do Pobo, un curso monográfico sobre transparencia, goberno aberto e Administración pública, conforme as seguintes bases:</p>
    <p>1. Obxectivos.</p>
    <p>O principal obxectivo deste curso é o estudo e análise da Lei 19/2013, do 9 de decembro, de transparencia, acceso á información pública e bo goberno e a súa implementación nas administracións públicas.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– Quen debe controlar a transparencia?</p>
    <p>– O acceso a documentos administrativos nas administracións públicas galegas.</p>
    <p>– A publicidade activa na actividade da Administración pública.</p>
    <p>– Presente e futuro da transparencia: fortalezas e debilidades da regulación actual.</p>
    <p>– Para que serve a transparencia? Desmontando o mito.</p>
    <p>– Parlamento galego e transparencia.</p>
    <p>– A transparencia no nivel comunitario.</p>
    <p>– A simplificación das institucións políticas e administrativas.</p>
    <p>3. Destinatarios.</p>
    <p>Persoal ao servizo das administracións públicas e dos entes institucionais da Comunidade Autónoma, xuristas, universitarios e interesados en xeral.</p>
    <p>4. Desenvolvemento.</p>
    <p>Lugar: Escola Galega de Administración Pública (EGAP).</p>
    <p>Datas: 13 e 14 de novembro de 2014.</p>
    <p>Horario:</p>
    <p>Día 13 de novembro, das 10.00 ás 14.30 horas e das 16.30 ás 19.30 horas.</p>
    <p>Día 14 de novembro, das 9.30 ás 14.30 horas.</p>
    <p>Duración: 12 horas lectivas.</p>
    <p>5. Número de prazas.</p>
    <p>Limitado pola capacidade do local.</p>
    <p>6. Inscrición.</p>
    <p>As persoas interesadas deberán formalizar a súa inscrición a través da área de matrícula da web da EGAP: https://egap.xunta.es/matricula/</p>
    <p>O prazo para inscribirse estará aberto desde o día seguinte ao da publicación desta resolución no Diario Oficial de Galicia ata o 11 de novembro de 2014.</p>
    <p>Poderá obterse calquera outra información, das 8.30 ás 14.30 horas, nos teléfonos: 981 54 62 41 e 981 54 62 39.</p>
    <p>7. Certificado de asistencia.</p>
    <p>Ao final do curso entregarase un certificado de asistencia a aquelas persoas inscritas que participasen asiduamente e sempre que a súa asistencia sexa igual ou superior ao 90 % das horas lectivas programadas. Neste documento aparecerán, de forma expresa, o contido, a carga lectiva, a data, o lugar de realización e o selo oficial da institución.</p>
    <p>8. Modificacións e incidencias.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento deste curso, así como a facultade de cancelalo se o número de solicitudes non xustifica a súa realización.</p>
    <p>Santiago de Compostela, 24 de outubro de 2014</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

