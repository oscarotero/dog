---
date: '2013-08-22'
id: G0007-010813-0001
page: 33885
number: 159
agency: Xulgado do Social número 3 de Santiago de Compostela
section: V. Administración de xustiza.
title: EDICTO (178/2012).
range: Edicto
url: >-
  https://www.xunta.gal/dog/Publicados/2013/20130822/AnuncioG0007-010813-0001_gl.html
---
<p>Susana Varela Amboage, secretaria xudicial do Xulgado do Social número 3 de Santiago de Compostela, fago saber que no procedemento de execución de títulos xudiciais número 178/2012 deste xulgado do social, seguido por instancia de Marcos Mourelle Mallo, contra a empresa Idega Prevención, S.L., sobre reclamación de cantidade, ditouse decreto o 31 de xullo de 2013, cuxa parte dispositiva é do teor literal seguinte:</p>
    <p>Parte dispositiva do decreto:</p>
    <p>«Parte dispositiva.</p>
    <p>Acordo:</p>
    <p>– Transferir ao Xulgado do Social número 1 desta cidade, á ETJ 239/12, o sobrante existente na presente execución e que ascende 1.169,55 euros, dado que se embargou nesta.</p>
    <p>– Ter por rematado o presente procedemento de execución seguido por instancia de Marcos Mourelle Mallo fronte a Idega Prevención, S.L.</p>
    <p>– Alzar os embargos trabados nas actuacións a través do punto neutro xudicial.</p>
    <p>Arquívese o presente procedemento e dease de baixa nos libros correspondentes.</p>
    <p>Notifíquese ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin, producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: contra a presente resolución cabe recurso directo de revisión, que deberá interpoñerse ante quen dita a resolución no prazo de tres días hábiles seguintes á notificación desta con expresión da infracción cometida nesta a xuízo do recorrente, artigo 188 LXS. O recorrente que non teña a condición de traballador ou beneficiario de réxime público da Seguridade Social deberá facer un depósito para interpoñer recurso de 25 euros, na conta número 5076 no Banco Español de Crédito, debendo indicar no campo concepto, “recurso” seguido do código “31 Social-Revisión de resolucións secretario xudicial”. Se o ingreso se fai mediante transferencia bancaria deberá incluír tras a conta referida, separada por un espazo, a indicación “recurso” seguida de “31 Social-Revisión de resolucións secretario xudicial”. Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución impugnada, utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>O/a secretario/a xudicial»</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial.</p>
    <p>E para que sirva de notificación a Idega Prevención, S.L., expido o presente.</p>
    <p>Santiago de Compostela, 31 de xullo de 2013</p>
    <footer><p>A secretaria xudicial</p></footer>

