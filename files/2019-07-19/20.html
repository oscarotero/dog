---
date: '2019-07-19'
id: G2158-010719-0001
page: 33775
number: 137
agency: Xulgado de Primeira Instancia número 6 de Ourense
section: V. Administración de xustiza.
title: EDICTO (1796/2018).
range: Edicto
url: >-
  https://www.xunta.gal/dog/Publicados/2019/20190719/AnuncioG2158-010719-0001_gl.html
---
<p>No procedemento de referencia ditouse a resolución con encabezamento e resolución do teor literal seguinte:</p>
    <p>«Sentenza número 483/2019.</p>
    <p>Maxistrada xuíza: Laura Guede Gallego.</p>
    <p>Ourense, 23 de abril de 2019.</p>
    <p>Vistos os presentes autos número 892/2017 sobre divorcio, promovidos pola procuradora Sra. González Tejada, en nome e representación de Zoila Rebeca Albarán Farinango como demandante, asistida polo Sr. Blanco, fronte a Luis Humberto Ajala Yamberla, que foi declarado en rebeldía, con intervención do Ministerio Fiscal.</p>
    <p>Acordo a disolución do matrimonio formado por Zoila Rebeca Albarán Farinango e Luis Humberto Ajala Yamberla con todos os efectos legais inherentes á dita disolución. Acórdanse como medidas definitivas:</p>
    <p>1. Atribúese a garda e custodia da menor á nai.</p>
    <p>2. Atribúese o exercicio exclusivo da patria potestade á nai.</p>
    <p>3. Suspéndese o réxime de visitas que Francisco José puidese ter coa súa filla.</p>
    <p>4. En concepto de alimentos a favor da filla menor establécese a obriga do pai de aboar, dentro dos cinco días hábiles de cada mes e na conta que designe a demandante, a suma de 100 euros, que será anualmente actualizada en función das variacións que experimente o IPC ou índice que o substitúa en data 1 de xaneiro. Así mesmo, establécese a obriga de aboar o 50 % dos gastos de material escolar que se xeran anualmente no mes de setembro e o 50 % dos gastos extraordinarios, diferenciando entre os necesarios (aqueles sanitarios e farmacéuticos non cubertos pola Seguridade Social) e os non necesarios; será necesario o consentimento previo para estes últimos e non para os primeiros.</p>
    <p>5. Atribúese o uso e desfrute do domicilio que foi familiar á filla e á nai baixo cuxa custodia queda.</p>
    <p>6. Non se establece pensión compensatoria.</p>
    <p>Non se impoñen as custas do presente procedemento a ningunha das partes.</p>
    <p>Esta sentenza non é firme. Conforme o disposto no artigo 208.4 LAC, indícase que contra a presente resolución cabe interpoñer, no prazo de 20 días, recurso de apelación (artigos 457 e ss. LAC) ante este tribunal, para o cal se deberá constituír o depósito legalmente establecido.</p>
    <p>E unha vez que sexa firme esta resolución, comuníquese de oficio para a súa anotación no Rexistro Civil Central, onde figura a inscrición do matrimonio cuxa disolución se declara.</p>
    <p>Así o acorda, manda e asina S.S.ª. Dou fe».</p>
    <p>Sentenza aclarada por auto do 24 de xuño de 2019, con parte dispositiva do teor literal seguinte:</p>
    <p>«Acordo aclarar a Sentenza do 23 de abril de 2019 e na resolución, onde di: “... Suspéndese o réxime de visitas que Francisco José puidese ter coa súa filla. “, debe dicir: “... Suspéndese o réxime de visitas que Luis Humberto puidese ter coa súa filla”.</p>
    <p>Conforme o disposto no artigo 208.4 LAC, indícase que contra a presente resolución non cabe interpor ningún recurso.</p>
    <p>Mándao e asínao S.S.ª. Dou fe». </p>
    <p>E como consecuencia do ignorado paradoiro de Luis Humberto Ajala Yamberla, expídese esta cédula para que sirva de cédula de notificación.</p>
    <p>Ourense, 25 de xuño de 2019</p>
    <footer><p>O/a letrado/a da Administración de xustiza</p></footer>

