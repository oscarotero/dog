---
date: '2019-07-19'
id: O150-090719-0001
page: 33852
number: 137
agency: Escola Galega de Administración Pública
section: VI. Anuncios. a) Administración autonómica.
title: >-
  ANUNCIO do 24 de xuño de 2019 polo que se fai pública a resolución da
  concesión dunha bolsa de formación para a xestión de procesos de avaliación e
  calidade.
range: Anuncio
url: >-
  https://www.xunta.gal/dog/Publicados/2019/20190719/AnuncioO150-090719-0001_gl.html
---
<p>En cumprimento do establecido na base décimo terceira da Resolución do 15 de febreiro de 2019 (DOG núm. 44, do 4 de marzo), faise pública a Resolución do 20 de xuño de 2019 pola que se concede unha bolsa de formación para a xestión de procesos de avaliación e calidade:</p>
    <p>Resolución do 20 de xuño de 2019 pola que se adxudica a bolsa de formación para a xestión de procesos de avaliación e calidade (PR770P):</p>
    <p>1. A Escola Galega de Administración Pública (en diante, EGAP) convocou mediante a Resolución do 15.2.2019 (DOG núm. 44, do 4 de marzo) unha bolsa de formación para a xestión de procesos de avaliación e calidade.</p>
    <p>2. Mediante a Resolución da directora da EGAP do 23.5.2019 nomeáronse as persoas integrantes da comisión de avaliación.</p>
    <p>3. Terminado o prazo de presentación de instancias e emendadas as deficiencias observadas na documentación achegada polas persoas solicitantes, a dita comisión reuniuse para avaliar os seus méritos.</p>
    <p>Logo de ser realizada a dita avaliación, publicouse na web da EGAP https://egap.xunta.gal e no seu taboleiro de anuncios a listaxe provisional de posibles bolseiros/as coas puntuacións obtidas.</p>
    <p>4. O día 10.6.2019, a comisión de avaliación entrevistou aquelas persoas candidatas que acadaron a puntuación mínima establecida na avaliación de méritos e que se presentan á entrevista.</p>
    <p>Como consecuencia das ditas entrevistas, con esa mesma data, a comisión elevou á directora da EGAP unha proposta de concesión para a designación de Ángela Fernández da Silva como titular da bolsa.</p>
    <p>Consideracións legais e técnicas:</p>
    <p>Primeira. A competencia para ditar esta resolución correspóndelle á directora da EGAP, segundo o establecido na base décimo terceira da convocatoria.</p>
    <p>Esta competencia atópase delegada no secretario xeral da EGAP en virtude do disposto polo punto primeiro, letra i), da Resolución do director da EGAP do 17 de decembro de 2007.</p>
    <p>Segunda. De acordo co establecido na base décimo segunda da convocatoria, a comisión de avaliación examinou e valorou os méritos e realizou a entrevista das persoas candidatas, e concluíu que a persoa con maior puntuación e que, polo tanto, debería de ser a titular da bolsa é Ángela Fernández da Silva, que obtivo un total de 23,59 puntos.</p>
    <p>Esta conclusión foi recollida na proposta que se elevou á directora da EGAP de conformidade co exixido pola dita base.</p>
    <p>Polo exposto e examinada a proposta da comisión de avaliación para a súa adxudicación, </p>
    <h2>RESOLVO:</h2>
    <p>Primeiro. Adxudicar a bolsa de referencia a Ángela Fernández da Silva, NIF 39454798T, por ser a candidata a que lle corresponde por orde de puntuación. As actividades de formación iniciaranse desde a data da súa incorporación na EGAP e finalizarán o 31 de decembro de 2019.</p>
    <p>Segundo. Lembrar á beneficiaria que, de acordo co disposto pola base décimo cuarta da convocatoria, unha vez recibida a notificación desta resolución de concesión da bolsa, disporá dun prazo de dez días para comunicar á EGAP a súa aceptación ou renuncia á bolsa. Transcorrido este prazo sen que se producise manifestación expresa pola súa parte, entenderase tacitamente aceptada, segundo o establecido no artigo 21.5 da Lei 9/2007, do 13 de xuño, de subvencións de Galicia.</p>
    <p>Terceiro. Lembrar á beneficiaria que, de acordo co disposto pola base décimo cuarta da convocatoria, no prazo de cinco días contados desde a aceptación expresa da bolsa ou do transcurso do prazo para entendela tacitamente aceptada, deberá incorporarse ao desempeño da bolsa na EGAP. No caso de que a beneficiaria non se incorporase neste prazo, ou que renunciase expresamente, perderá os dereitos inherentes á bolsa.</p>
    <p>Esta resolución pon fin á vía administrativa e contra ela poderá interpoñerse, con carácter potestativo, recurso de reposición ante a directora da EGAP no prazo dun mes, contado desde o día seguinte ao da súa notificación ou publicación, nos termos dos artigos 123 e 124 da Lei 39/2015, do 1 de outubro, do procedemento administrativo común das administracións públicas. Así mesmo, cabe a interposición directa de recurso contencioso-administrativo ante os xulgados do contencioso-administrativo que resulten competentes, no prazo de dous meses contado desde o día seguinte ao da dita notificación ou publicación, de conformidade co establecido nos artigos 8.2.a), 14 e 46.1, respectivamente, da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 24 de xuño de 2019</p>
    <footer><p>A directora da Escola Galega de Administración Pública<br>P.D. (Resolución do 17.12.2007; DOG núm. 3, do 2 de xaneiro de 2008)<br>Sergio Domingo Baamonde Boquete<br>Secretario xeral da Escola Galega de Administración Pública</p></footer>

