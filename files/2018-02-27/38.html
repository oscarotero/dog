---
date: '2018-02-27'
id: G1096-150218-0001
page: 12000
number: 41
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 29 de xaneiro de 2018  pola que se notifica a incoación do
  expediente sancionador e de restitución e reposición da legalidade
  POL/110/2017.
range: Cédula
url: >-
  https://www.xunta.gal/dog/Publicados/2018/20180227/AnuncioG1096-150218-0001_gl.html
---
<p>O director da Axencia de Protección da Legalidade Urbanística acordou, o 1 de decembro de 2017, incoar expediente sancionador e de restitución e reposición da legalidade, entre outros a Miguel Fojo Villaverde e a Ana María Covelo Dasilva, por actuacións abusivas dentro da servidume de protección do dominio público marítimo-terrestre, no lugar de Punta Area Brava, Vilanova, O Hío, termo municipal de Cangas (Pontevedra).</p>
    <p>Ao non poderse realizar a notificación persoal da incoación a Miguel Fojo Villaverde e a Ana María Covelo Dasilva, mediante esta cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselles aos interesados a dita incoación mediante un anuncio publicado no Boletín Oficial del Estado.</p>
    <p>Tendo en conta que, en atención ao previsto no artigo 46 da Lei 39/2015, do procedemento administrativo común das administracións públicas, o acto non se publica na súa integridade, fáiselles saber aos interesados que o texto íntegro da incoación que se notifica está ao seu dispor nas dependencias da Axencia de Protección da Legalidade Urbanística sitas no Edificio Witland, 1º andar, Salgueiriños, Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula no Boletín Oficial del Estado. Transcorrido o dito prazo, a notificación entenderase producida.</p>
    <p>Os interesados disporán dun prazo de quince (15) días hábiles para alegaren e presentaren os documentos e informacións que xulguen pertinentes e, se é o caso, proporen proba concretando os medios de que pretendan valerse.</p>
    <p>Para que conste e lles sirva de notificación aos interesados, en cumprimento do disposto no artigo 44 da Lei 39/2015, do procedemento administrativo común das administracións públicas, expido e asino esta cédula.</p>
    <p>Santiago de Compostela, 29 de xaneiro de 2018</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística </p></footer>

