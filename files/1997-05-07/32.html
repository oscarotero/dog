---
date: '1997-05-07'
id: '60E2'
page: 4
number: 86
agency: CONCELLO DE BRIÓN
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1997/19970507/Anuncio60E2_gl.html'
---
<p>Aceptada pola deputación provincial a delegación para o exercicio de competencia en materia de xestión tributaria e recadatoria do imposto sobre vehículos de tracción mecánica, faise público, en cumprimento do artigo 7 da Lei 39/1988, reguladora das facendas locais, que o Pleno do Concello, en sesión celebrada o 21 de xaneiro de 1997, acordou elevar a definitivo o acordo provisional adoptado con data do 27 de novembro de 1996, que ten o seguinte texto:</p>
<p>1º. Delegar na Deputación Provincial da Coruña a xestión e recadación do imposto sobre vehículos de tracción mecánica, de conformidade co previsto no artigo 106.3 da Lei 7/1985, do 2 de abril, reguladora das bases de réxime local e co establecido no artigo 7 da Lei 39/1988, do 28 de decembro, reguladora das facendas locais.</p>
<p>2º. Solicitarlle á deputación provincial a ampliación do convenio vixente, asinado o 14 de decembro de 1992, incluíndo nel, xunto coas delegacións que afectan a outros impostos, a xestión e recadación do imposto sobre vehículos de tracción mecánica.</p>
<p>3º. Ratifica-lo devandito convenio vixente de delegación de competencias en materia de xestión tributaria e recadatoria en tódalas súas cláusulas.</p>
<p>4º. Acepta-lo marco de prestación delegada dos servicios de xestión tributaria, incluída a recadatoria, creado pola deputación provincial polos seus acordos plenarios na materia e aceptar, en consecuencia, o contido de tódolos instrumentos xurídicos que rexerán a dita prestación.</p>
<p>5º. Tramitar este acordo, de conformidade cos artigos 15 a 19 da Lei 39/1988, reguladora das facendas locais.</p>
<p>6º. Faculta-lo alcalde para a sinatura do convenio e de cantos documentos sexan precisos, así como para a execución dos actos que se requiran para levar a cabo este acordo.</p>
<p>Brión, 21 de marzo de 1997.</p>
<p>José Luis García García</p>
<p>Alcalde</p>
<p>97-3446</p>

