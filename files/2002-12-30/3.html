---
date: '2002-12-30'
id: 1D856
page: 17
number: 251
agency: MINISTERIO DE ADMINISTRACIÓNS PÚBLICAS
section: I. DISPOSICIÓNS XERAIS
title: >-
  Real decreto 1327/2002, do 13 de decembro, sobre determinación do custo
  efectivo correspondente ós servicios traspasados á Comunidade Autónoma de
  Galicia polo Real decreto 1838/1999, do 3 de decembro, en materia de ensino
  non universitario (profesorado de relixión).
range: Real decreto
url: 'https://www.xunta.gal/dog/Publicados/2002/20021230/Anuncio1D856_gl.html'
---
<p>A Constitución, no artigo 149, reserva para o Estado a competencia exclusiva sobre regulación das condicións de obtención, expedición e homologación de títulos académicos e profesionais e normas básicas para o desenvolvemento do artigo 27 da Cons</p>
<p>titución, a fin de garanti-lo cumprimento das obrigas dos poderes públicos nesta materia.</p>
<p>Pola súa parte, o Estatuto de autonomía para Galicia, aprobado pola Lei orgánica 1/1981, do 6 de abril, establece no seu artigo 31 que corresponde á Comunidade Autónoma de Galicia a competencia plena para a regulación e administración do ensino en toda a súa extensión, niveis e graos, modalidades e especialidades, no ámbito das súas competencias, sen prexuízo do disposto no artigo 27 da Constitución e leis orgánicas que, conforme o artigo 81.1º dela o desenvolvan, e sen prexuízo das facultades que atribúe ó Estado o artigo 149.1.30.a e da alta inspección para o seu cumprimento e garantía.</p>
<p>Polo Real decreto 1838/1999, do 3 de decembro, foron ampliadas as funcións e servicios traspasados á Comunidade Autónoma de Galicia en materia de profesorado de relixión, quedando pendente a fixación do custo efectivo correspondente a este profesorado, a integrar no sistema de financiamento, a que concluíse o período de equiparación retributiva a que se refire o artigo 93 da Lei 50/1998, do 30 de decembro, de medidas fiscais, administrativas e da orde social. Esta circunstancia produciuse o ano 2002.</p>
<p>Finalmente, o Real decreto 581/1982, do 26 de febreiro, regula a forma e condicións a que deben axustarse os traspasos de funcións e servicios da Administración do Estado á Comunidade Autónoma de Galicia.</p>
<p>De conformidade co disposto no real decreto citado, que tamén regula o funcionamento da Comisión Mixta de Transferencias prevista na disposición transitoria cuarta do Estatuto de autonomía para Galicia, esta comisión adoptou, na súa reunión do día 26 de novembro de 2002, o oportuno acordo, a virtualidade práctica do cal esixe a súa aprobación polo Goberno mediante real decreto.</p>
<p>Na súa virtude, en cumprimento do disposto na disposición transitoria cuarta do Estatuto de autonomía para Galicia, por proposta do Ministerio de Administracións Públicas e logo de deliberación do Consello de Ministros na súa reunión do día trece de decembro de dous mil dous,</p>
<p>DISPOÑO:</p>
<p>Artigo 1º</p>
<p>Apróbase o acordo da comisión mixta prevista na disposición transitoria cuarta do Estatuto de autonomía para Galicia, polo que se determina o custo efectivo correspondente ós servicios traspasados á Comunidade Autónoma de Galicia en materia de ensino non universitario (profesorado de relixión), adoptado polo Pleno da dita comisión na súa reunión do día 26 de novembro de 2002, e que se trascribe como anexo ó presente real decreto.</p>
<p>Artigo 2º</p>
<p>En consecuencia, a valoración do custo efectivo obxecto deste acordo, para efectos da revisión do</p>
<p>fondo de suficiencia, terá efectividade a partir da data sinalada no anexo ó presente real decreto.</p>
<p>Disposición derradeira</p>
<p>Única.-Este real decreto entrará en vigor o día seguinte ó da súa publicación no Boletín Oficial del Estado.</p>
<p>Madrid, trece de decembro de dous mil dous.</p>
<p>Juan Carlos R.</p>
<p>Javier Arenas Bocanegra</p>
<p>Ministro de Administracións Públicas</p>
<p>ANEXO</p>
<p>Juan Palacios Benavente e Pedro Puy Fraga, secretarios da Comisión Mixta de Transferencias prevista na disposición transitoria cuarta do Estatuto de autonomía para Galicia,</p>
<p>CERTIFICAN:</p>
<p>Que no Pleno da Comisión Mixta de Transferencias Administración do Estado-Comunidade Autónoma de Galicia, celebrado o día 8 de outubro de 1999, se adoptou un acordo sobre traspaso de funcións e servicios en materia de ensino non universitario, no que se prevía que, unha vez concluído o período de equiparación retributiva a que se refire o artigo 93 da Lei 50/1998, de 30 de decembro, de medidas fiscais, administrativas e da orde social, se aprobase o correspondente acordo relativo ó importe do custo efectivo do profesorado de relixión, a integrar non sistema de financiamento das comunidades autónomas, e a conseguinte modificación do fondo de suficiencia da Comunidade Autónoma de Galicia. Esta circunstancia produciuse no ano 2002.</p>
<p>Concluído o período de homologación, a Comisión Mixta de Transferencia Administración do Estado-Comunidade Autónoma de Galicia, celebrada o día 26 de novembro de 2002, adoptou un acordo sobre a determinación do custo efectivo correspondente ós servicios traspasados á Comunidade Autónoma de Galicia polo Real decreto 1838/1999, do 3 de decembro, en materia de ensino non universitario, relativo ó profesorado de relixión, nos termos que a seguir se indican:</p>
<p>A) Normas nas que se ampara o traspaso.</p>
<p>A Constitución, no artigo 149, reserva para o Estado a competencia exclusiva sobre regulación das condicións de obtención, expedición e homologación de títulos académicos e profesionais e normas básicas para o desenvolvemento do artigo 27 da Constitución, a fin de garanti-lo cumprimento das obrigas dos poderes públicos nesta materia.</p>
<p>Pola súa parte, o Estatuto de autonomía para Galicia, aprobado por Lei orgánica 1/1981, do 6 de abril, establece no seu artigo 31 que corresponde á Comunidade Autónoma de Galicia, a competencia plena para a regulación e administración do ensino en toda a súa extensión, niveis e graos, modalidades e espe-</p>
<p>cialidades, no ámbito das súas competencias, sen prexuízo do disposto no artigo 27 da Constitución e leis orgánicas que, conforme o artigo 81.1º dela, o desenvolven, e sen prexuízo das facultades que atribúe ó Estado o artigo 149.1.30. e da alta inspección para o seu cumprimento e garantía.</p>
<p>Polo Real decreto 1838/1999, do 3 de decembro, foron ampliadas as funcións e servicios traspasados á Comunidade Autónoma de Galicia en materia de profesorado de relixión o custo do cal non se integrará no sistema de financiamento ata a equiparación ó 100 por cento das retribucións do persoal interino ó que se refire o artigo 93 da Lei 50/1998, de medidas fiscais, administrativas e da orde social. Esta circunstancia produciuse no ano 2002.</p>
<p>Finalmente, a disposición transitoria cuarta do Estatuto de autonomía para Galicia e o Real decreto 581/1982, do 26 de febreiro, regulan a forma e condicións a que deben axustarse os traspasos de funcións e servicios da Administración do Estado á Comunidade Autónoma de Galicia.</p>
<p>En consecuencia, unha vez producida a equiparación de retribucións, procede determina-lo custo efectivo da ampliación de medios en materia de profesorado de relixión, que debe integrarse no financiamento da Comunidade Autónoma de Galicia, nos termos fixados na Lei 21/2001, do 27 de decembro, pola que se regulan as medidas fiscais e administrativas do novo sistema de financiamento das comunidades autónomas de réxime común e cidades con estatuto de autonomía.</p>
<p>B) Valoración das cargas financeiras dos servicios traspasados.</p>
<p>1. O custo efectivo anual en euros de 2002, correspondente ó profesorado de relixión ascende a 10.049.461,25 euros.</p>
<p>2. A valoración provisional no ano base 1999 que corresponde ó custo efectivo anual dos medios que se traspasaron á Comunidade Autónoma de Galicia elévase a 8.206.991,6 euros. Esta valoración será obxecto de revisión nos termos establecidos no artigo 16.1º da Lei 21/2001, do 27 de decembro, pola que se regulan as medidas fiscais e administrativas do novo sistema de financiamento das comunidades autónomas de réxime común e cidades con estatuto de autonomía.</p>
<p>3. Transitoriamente, en canto non se produce a revisión do fondo de suficiencia como consecuencia da incorporación a este do custo efectivo deste traspaso, o financiamento deste custo seguirase producindo mediante a consolidación na sección 32 dos orzamentos xerais do Estatuto dos distintos compoñentes do dito custo.</p>
<p>C) Data de efectividade do acordo.</p>
<p>A valoración do custo efectivo obxecto deste acordo, para efectos da revisión do fondo de suficiencia, terá efectividade a partir do 1 de xaneiro de 2003.</p>
<p>E para que conste, expedímo-la presente certificación en Santiago de Compostela o 26 de novembro de 2002. Os secretarios da Comisión Mixta, Juan Palacios Benavente e Pedro Puy Fraga.</p>
<p>CONSELLERÍA DE POLÍTICA TERRITORIAL, OBRAS PÚBLICAS</p>
<p>E VIVENDA</p>

