---
date: '2015-11-04'
id: G0244-261015-0004
page: 42184
number: 210
agency: >-
  Vicepresidencia e Consellería de Presidencia, Administracións Públicas e
  Xustiza
section: II. Autoridades e persoal. b) Nomeamentos.
title: >-
  ORDE do 22 de outubro de 2015 pola que se nomea un membro da Comisión de
  Heráldica da Xunta de Galicia.
range: Orde
url: >-
  https://www.xunta.gal/dog/Publicados/2015/20151104/AnuncioG0244-261015-0004_gl.html
---
<p>A Lei 5/1997, do 22 de xullo, de Administración local de Galicia, regula os aspectos esenciais da Comisión de Heráldica de Galicia, configurándoa como órgano consultivo da Xunta de Galicia a quen lle corresponde emitir informe vinculante nos procedementos de aprobación, modificación ou rehabilitación de escudos ou bandeiras das entidades locais.</p>
    <p>Mediante o Decreto 19/2010, do 11 de febreiro, polo que se aproba o Regulamento de símbolos das entidades locais de Galicia, se regula a composición e funcionamento da Comisión de Heráldica da Xunta de Galicia, así como a adscrición desta á consellería competente en materia de réxime local.</p>
    <p>O artigo 6 do Decreto 19/2010 recolle a composición e o nomeamento dos seus membros.</p>
    <p>O artigo 7.1.a) establece como motivo de perda da condición de membro da Comisión de Heráldica o falecemento. Con data 7 de agosto de 2015 faleceu Xosé Antón García González-Ledo, nomeado vogal pola Resolución do 8 de setembro de 2011 (DOG núm. 180, do 20 de setembro).</p>
    <p>O artigo 7.2 do citado Decreto 19/2010 establece que se se producise algunha vacante entre as persoas membros da Comisión de Heráldica por calquera dos motivos enumerados, procederase, no prazo de tres meses, á súa cobertura.</p>
    <p>En virtude do exposto,</p>
    <h2>DISPOÑO:</h2>
    <p>Nomear como membros da Comisión de Heráldica da Xunta de Galicia á persoa que a continuación se relaciona en substitución do vogal Xosé Antón García González-Ledo:</p>
    <p>– Como vogal, Jaime Bugallal y Vela. Diplomado en Xenealoxía, Heráldica e Nobiliaria. Membro de número do Instituto Salazar y Castro de Genealogía y Heráldica (Madrid), da Académie Internationale d’Héraldique (Xenebra, Suíza) e da Real Academia Matritense de Genealogía y Heráldica (Madrid).</p>
    <p>Santiago de Compostela, 22 de outubro de 2015</p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>

