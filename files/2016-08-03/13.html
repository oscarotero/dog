---
date: '2016-08-03'
id: G1994-060716-0002
page: 34460
number: 146
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (1428/2016).
range: Edicto
url: >-
  https://www.xunta.gal/dog/Publicados/2016/20160803/AnuncioG1994-060716-0002_gl.html
---
<p>Eu, M. Asunción Barrio Calle, letrada da Administración de xustiza da Sala do Social do Tribunal Superior de Xustiza de Galicia, fago saber que no procedemento recurso suplicación 1428/2016 desta sala, seguido por instancia de Miguel Vázquez Carreira contra Fogasa, Sumtec, S.L., General Panels, S.L., Puertas Blindex, S.L., Bianinver Sociedad de Inversiones, S.L., Admón. concursal Sumtec (Fernández Obanza Carro), sobre resolución de contrato, se ditou a seguinte resolución:</p>
    <p>«Estimamos en parte o recurso de suplicación interposto pola representación letrada de Miguel Vázquez Carreira contra o auto do Xulgado do Social número 4 da Coruña, do 11 de xaneiro de 2015, en autos nº 646/2015, sobre rescisión de contrato e reclamación de cantidade, contra Sumtec, S.L., administración concursal de Sumtec, S.L., Puertas Blindex, S.L., General Panels, S.L., Bianinver Sociedad de Inversiones, S.L., Caamaño y Bianchi Sociedad de Inversiones, S.L., con intervención do Fondo de Garantía Salarial, e con anulación parcial da dita resolución, acordamos repoñer os autos ao momento en que se ditou tal resolución para que, con liberdade de criterio e asumindo a competencia propia, se resolva a acción de reclamación de cantidades acumulada e, desestimando no resto o recurso formulado, mantense a declaración de incompetencia da xurisdición social para coñecer da acción de resolución de contrato formulada pola parte demandante».</p>
    <p>E para que sirva de notificación en legal forma a Puertas Blindex, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>A Coruña, 30 de xuño de 2016</p>
    <footer><p>A letrada da Administración de xustiza</p></footer>

