---
date: '2001-05-22'
id: '8656'
page: 6
number: 97
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 27 de abril de 2001 pola que se exime a Mancomunidade de Concellos da
  Comarca de Verín da obriga de mante-los postos propios de funcionarios/as de
  Administración local con habilitación de carácter nacional.
range: Orde
url: 'https://www.xunta.gal/dog/Publicados/2001/20010522/Anuncio8656_gl.html'
---
<p>A asemblea da Mancomunidade de Concellos da Comarca de Verín, en sesión extraordinaria que tivo lugar o día 14 de marzo de 2001, adoptou o acordo de solicita-la exención do mantemento de postos propios de Secretaría e de Intervención reservados a funcionarios/as de Administración local con habilitación de carácter nacional.</p>
<p>Na súa virtude, a Consellería da Presidencia e Administración Pública, en aplicación do establecido no artigo 4 do Real decreto 1732/1994, do 29 de xullo, e no uso das facultades que lle confire o artigo 13.2º 17 da Lei 4/1988, do 26 de maio, da función pública de Galicia, en relación co artigo 241 da Lei 5/1997, do 22 de xullo, de Administración local de Galicia,</p>
<p>DISPÓN:</p>
<p>Primeiro.-Eximi-la Mancomunidade de Concellos da Comarca de Verín da obriga de mante-los propios</p>
<p>de Secretaría e de Intervención, reservados a funcionarios de Administración local con habilitación de carácter nacional.</p>
<p>Segundo.-As funcións reservadas ós anteditos postos serán exercidas mediante o sistema de acumulación de funcións por un/nha funcionario/a de Administración local con habilitación de carácter nacional dalgún dos concellos que integran a Mancomunidade, segundo a elección efectuada pola asemblea, de conformidade co previsto nos artigos 4º.3º e 31.2º do Real decreto 1732/1994, do 29 de xullo.</p>
<p>Contra esta orde, que pon fin á vía administrativa, poderase interpoñer recurso potestativo de reposición perante esta consellería, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, ou poderase impugnar directamente perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde a mesma data, segundo a Lei 29/1998, do 13 de xullo.</p>
<p>Santiago de Compostela, 27 de abril de 2001.</p>
<p>Jaime Pita Varela</p>
<p>Conselleiro da Presidencia e Administración Pública</p>

