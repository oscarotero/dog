---
date: '2001-05-22'
id: 864A
page: 6
number: 97
agency: CONSELLERÍA DE MEDIO AMBIENTE
section: I. DISPOSICIÓNS XERAIS
title: >-
  Orde do 11 de maio de 2001 pola que se regula o contido básico dos estudios de
  minimización da producción de residuos perigosos que deben presenta-los
  productores autorizados de residuos.
range: Orde
url: 'https://www.xunta.gal/dog/Publicados/2001/20010522/Anuncio864A_gl.html'
---
<p>A disposición adicional segunda do Real decreto 952/1997, do 20 de xuño, polo que se modifica o Regulamento para a execución da Lei 20/1986, do 14 de maio, básica de residuos tóxicos e perigosos, aprobado mediante Real decreto 833/1998, do 20 de xullo, establece a obrigatoriedade para os productores de residuos perigosos de presentaren no prazo de catro anos, a partir da entrada en vigor do citado Real decreto 952/1997, e posteriormente coa mesma periodicidade, un estudio de minimización deses residuos perigosos por unidade producida, comprometéndose a reduci-la súa producción, na medida das súas posibilidades.</p>
<p>Coa finalidade de fixa-los contidos do estudio e ámbito de aplicación, é necesario dictar unha norma que fixe o contido mínimo dese estudio e permita realizar un control efectivo sobre a reducción real dos residuos perigosos xerados polos productores deles. O concepto de productor de residuos perigosos aparece definido no artigo 3 da Lei 10/1998, entendéndose por residuos perigosos aqueles que figuren na lista de residuos perigosos, aprobada no Real decreto 952/1997, así como os recipientes e envases que os conteñan, os que foran cualificados como perigosos pola normativa comunitaria e os que poida aproba-lo Goberno de conformidade co establecido na normativa europea ou en convenios internacionais dos que España sexa parte; por productor entenderase calquera persoa física ou xurídica cando a súa actividade, excluída a derivada do consumo doméstico, produza residuos ou efectúe operacións de tratamento previo, de mestura, ou doutro tipo que ocasionen un cambio de natureza ou de </p>
<p>composición de residuos. Terá tamén carácter de productor o importador de residuos ou adquirente en calquera estado membro da Unión Europea.</p>
<p>Na súa virtude, de acordo coas competencias atribuídas a esta Consellería de Medio Ambiente no Decreto 482/1997, do 26 de decembro,</p>
<p>DISPOÑO:</p>
<p>Artigo 1º</p>
<p>Esta orde ten por obxecto regula-lo contido do estudio de minimización que os productores de residuos perigosos están obrigados a elaborar.</p>
<p>Sen prexuízo das normas de desenvolvemento do Real decreto 952/1997, do 20 de xuño, que se dicten no futuro, esta orde dirixirase ós productores de residuos perigosos que estean autorizados para levar a cabo tales actividades segundo o establecido no artigo 9 da Lei 10/1998, do 21 de abril, de residuos e aqueles que obteñan tal autorización no mesmo marco legal.</p>
<p>Artigo 2º</p>
<p>O contido do dito estudio axustarase ó establecido no anexo desta orden e presentarase na Dirección Xeral de Calidade e Avaliación Ambiental da Consellería de Medio Ambiente antes do 6 de setembro de 2001 e, posteriormente, cunha periodicidade de catro anos.</p>
<p>Disposición derradeira</p>
<p>Esta orde entrará en vigor ó día seguinte da súa publicación no Diario Oficial de Galicia.</p>
<p>Santiago de Compostela, 11 de maio de 2001.</p>
<p>Carlos del Álamo Jiménez</p>
<p>Conselleiro de Medio Ambiente</p>
<p>ANEXO</p>
<p>Contido do estudio de minimización</p>
<p>1. Datos da empresa.</p>
<p>Número de autorización como productor de residuos perigosos.</p>
<p>2. Situación actual.</p>
<p>Procesos productivos xeradores de residuos perigosos.</p>
<table><tbody><tr><td></td></tr>
<tr><td></td></tr>
<tr><td>Proceso (descrición)</td><td>Residuos perigosos xerados (descrición e código CER) (1)</td></tr>
<tr><td></td></tr>
</tbody></table>
<table><tbody><tr><td></td><td></td></tr>
<tr><td></td></tr>
<tr><td></td><td></td></tr>
<tr><td></td></tr>
<tr><td></td><td></td></tr>
<tr><td></td></tr>
<tr><td></td><td></td></tr>
<tr><td></td></tr></tbody></table>
<p>(1) Reflectiranse os residuos perigosos producidos en cada proceso</p>
<p>Situación nos tres anos precedentes á presentación</p>
<p>do estudio de minimización</p>
<table><tbody><tr><td></td></tr>
<tr><td></td></tr>
<tr><td>Ano</td><td>Residuo perigoso producido (cantidade anual) (1)</td><td>Cantidade de producto ou servicio final do proceso asociado á fabricación do residuo (cantidade anual)
(2)</td><td>Ratio de xeración do residuo respecto das unidades de producción (3)</td></tr>
<tr><td></td></tr>
</tbody></table>
<table><tbody><tr><td>2000</td></tr>
<tr><td></td></tr>
<tr><td>1999</td></tr>
<tr><td></td></tr>
<tr><td>1998</td></tr>
<tr><td></td></tr></tbody></table>
<p>(1) Dato a extraer das correspondentes declaracións anuais.</p>
<p>(2) Consignarase a producción total do producto ou servicio final no que se xera o residuo perigoso anterior.</p>
<p>(3) Consignarase o cociente entre a cantidade do residuo perigoso producido e a cantidade de producto ou servicio final nas unidades correspondentes (p. ex. kg residuo/tm de producto, kg residuo/kWh xerado, kg residuo/unidades de producción, kg residuo/nº de clientes atendidos, etc.).</p>
<p>Cubrirase unha ficha para cada residuo xerado. Caso de producirse o mesmo residuo en dous procesos distintos da mesma unidade fabril, realizaranse fichas independentes para cada proceso.</p>
<p>3. Medidas de minimización adoptadas en cada proceso.</p>
<table><tbody><tr><td></td></tr>
<tr><td></td></tr>
<tr><td>Proceso (descrición)</td><td>Medidas de Minimización (1)</td></tr>
<tr><td></td></tr>
</tbody></table>
<table><tbody><tr><td></td></tr>
<tr><td></td></tr>
<tr><td></td></tr>
<tr><td></td></tr></tbody></table>
<p>(2) Tales medidas poderán ser da seguinte natureza que necesariamente se describirán co suficiente detalle xuntándolle os estudios e documentación xustificativos que sexan necesarios.
</p><p>a) Medidas de aforro de materias primas.
</p><p>b) Medidas de substitución de materias primas de menor     perigosidade.
</p><p>c) Medidas de eficiencia enerxética.
</p><p>d) Aforro doutros consumos.
</p><p>e) Cambios tecnolóxicos no proceso; adopción de tecnoloxías     limpas, etc.
</p><p>f) Cambios organizativos no proceso ou na empresa.
</p><p>g) Melloras no control e a supervisión internos.
</p><p>h) Reutilización de residuos no propio proceso.
</p><p>i) Reciclaxe in situ de residuos.
</p><p>j) Outras formas de recuperación in situ.
</p><p>k) Cambio do destino externo dos residuos, de operacións de     eliminación a operacións de valorización.
</p><p>l) Outras medidas.</p>
<p>Previsión de producción nos próximos catro anos pos-</p>
<p>teriores á presentación do estudio de minimización</p>
<table><tbody><tr><td></td></tr>
<tr><td></td></tr>
<tr><td>Ano</td><td>Residuo perigoso producido (cantidade anual estimada) (4)</td><td>Cantidade de producto ou servicio final do proceso asociado á fabricación do residuo (cantidade anual estimada) (5)</td><td>Ratio estimada de xeración do residuo respecto das unidades de producción (6)</td><td>Porcentaxe de reducción respecto ás ratios de 2000</td></tr>
<tr><td></td></tr>
</tbody></table>
<table><tbody><tr><td>2001</td></tr>
<tr><td></td></tr>
<tr><td>2002</td></tr>
<tr><td></td></tr>
<tr><td>2003</td></tr>
<tr><td></td></tr>
<tr><td>2004</td></tr>
<tr><td></td></tr></tbody></table>
<p>(4) Dato que hai que estimar a partir da situación actual e as medidas de minimización a adoptar.</p>
<p>(5) Dato que hai que estimar en función das previsións da empresa.</p>
<p>(6) Consignarase o cociente estimado entre a cantidade do residuo perigoso producido e a cantidade de producto ou servicio final nas unidades correspondentes (p. ex. kg residuo/tm de producto, kg residuo/kWh xerado, kg residuo/unidades de producción, kg residuo/nº de clientes atendidos, etc.)</p>
<p>Cubrirase unha ficha para cada residuo xerado. Caso de producirse o mesmo residuo en dous procesos distintos da mesma unidade fabril, realizaranse fichas independentes para cada proceso.</p>

