---
date: '2001-05-22'
id: '8726'
page: 6
number: 97
agency: CONCELLO DE BARBADÁS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20010522/Anuncio8726_gl.html'
---
<p>Unha vez aprobado polo Pleno Municipal o Plan Xeral de Ordenación deste concello, na sesión extraordinaria do día da data, e en cumprimento do disposto no artigo 42.1º da Lei 1/1997, do 24 de marzo, do solo de Galicia, ábrese o trámite de información pública durante o prazo dun mes, que se contará a partir da publicación deste anuncio no Diario Oficial de Galicia, para que poida ser examinado o expediente na casa do concello, e presentarse as alegacións ou reclamacións que se consideren oportunas.</p>
<p>Así mesmo, e cumprindo o disposto no artigo 34.2º da mesma lei, faise público que queda suspendido o outorgamento de licencias de parcelación de terreos, edificacións e demolicións en tódalas zonas do territorio nas que as novas determinacións supoñan modificacións do réxime urbanístico vixente.</p>
<p>Estas áreas son as seguintes:</p>
<p>* Solo urbano da Valenzá:</p>
<p>-Tódalas zonas denominadas no novo planeamento como áreas de reparto AR-1, AR-2, AR-3, AR-4, AR-5, AR-6, AR-7, AR-8, AR-9, AR-10, AR-11, AR-12 e AR-13.</p>
<p>-Zona denominada no planeamento actual como SU-UE 13 e SU-UE 14, no barrio de Fonsillón.</p>
<p>-Área limítrofe coa zona denominada SU-16 a.</p>
<p>-Bandas de edificación de execución directa ás rúas Tomás Rodríguez Punxín, rúa Villaescusa e rúa Canella.</p>
<p>-Cuarteirón comprendido entre a rúa Canella, rúa Tomás Rodríguez Punxín e rúa nova apertura.</p>
<p>-Zona de execución directa no camiño de Barbadás e a rúa perpendicular a este.</p>
<p>-Zonas delimitadas e clasificadas como solo apto para urbanizar.</p>
<p>-Zona de execución directa na parte alta da rúa Altamira.</p>
<p>* Solo de núcleo rural:</p>
<p>-Quedan suspendidas as licencias en tódalas delimitacións dos núcleos rurais, tanto urbanos como non urbanizables.</p>
<p>* Solo non urbanizable:</p>
<p>-En todo o solo non urbanizable, tanto común como de protección, quedan suspendidas as licencias.</p>
<p>A suspensión non afecta ás obras de reforma, agás que pola transferencia destas sexan equiparables a unha reedificación do edificio, non xustificada por razóns de urxencia ou supoñan un aumento do volume edificado, de conformidade co disposto no artigo 118 do Regulamento de planeamento.</p>
<p>Non obstante, poderán concederse licencias sempre que o réxime vixente e o que figura no novo plan sexan coincidentes, de conformidade co artigo 120 do mesmo regulamento.</p>
<p>Barbadás, 14 de maio de 2001.</p>
<p>O alcalde</p>
<p>Rubricado</p>

