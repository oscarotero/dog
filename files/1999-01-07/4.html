---
date: '1999-01-07'
id: 22A2
page: 143
number: 3
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Resolución do 14 de decembro de 1998, da Dirección Xeral de Patrimonio
  Cultural, pola que se incoa expediente de delimitación do contorno de
  protección das torres de Allo, no concello de Zas, provincia da Coruña.
range: Resolución
url: 'https://www.xunta.gal/dog/Publicados/1999/19990107/Anuncio22A2_gl.html'
---
<p>Desde a entrada en vigor da Lei 16/1985, do 25 de xuño, do patrimonio histórico español, teñen consideración de bens de interese cultural os monumentos a que se contrae o Decreto do 22 de abril de l949, sobre a protección dos castelos españois, entre os que atopan as torres de Allo, sitas no concello de Zas, provincia da Coruña.</p>
<p>Por resolución da Dirección Xeral de Protección do Patrimonio Histórico, do Ministerio de Cultura, do 17 de outubro de l994, asígnaselle o número de rexistro correspondente a BIC, como monumento de arquitectura militar.</p>
<p>De conformidade co establecido na disposición transitoria primeira da Lei 8/1995, do 30 de outubro, do patrimonio cultural de Galicia, (Diario Oficial de Galicia, do 8 de novembro) é preciso na actualidade concreta-la delimitación do contorno de protección das indicadas torres de Allo.</p>
<p>Vistos os informes dos servicios técnicos desta dirección xeral, e órganos consultivos da Consellería de Cultura, Comunicación Social e Turismo, en materia de bens de interese cultural, esta dirección xeral</p>
<p>RESOLVE:</p>
<p>Primeiro.-Incoar expediente para a declaración da delimitación do contorno de protección das torres de</p>
<p>Allo, no concello de Zas, provincia da Coruña, segundo o disposto no artigo 11 da Lei 8/1995, do 30 de outubro, do patrimonio cultural de Galicia.</p>
<p>Segundo.-Delimita-la zona afectada pola citada incoación do xeito que se especifica literal e graficamente nos anexos I e II da presente resolución.</p>
<p>Terceiro.-Notifica-la presente resolución ó concello, ó Rexistro de Bens de Interese Cultural do Estado, ó Rexistro de Bens de Interese Cultural de Galicia, e demais interesados.</p>
<p>Cuarto.-Por tratarse dun ben inmoble, e de conformidade co artigo 35 da Lei 8/1995, do 30 de outubro, do patrimonio cultural de Galicia, quedan en suspenso as correspondentes licencias municipais de parcelación, edificación ou demolición nas zonas afectadas, así como os efectos das xa outorgadas. A suspensión dependerá da resolución ou caducidade do expediente incoado.</p>
<p>As obras que, por causa de forza maior, interese xeral ou urxencia, tivesen que realizarse con carácter inaprazable, precisarán, en todo caso, autorización dos organismos competentes da Consellería de Cultura, Comunicación Social e Turismo.</p>
<p>Quinto.-A presente resolución será publicada no Diario Oficial de Galicia e no BOE, abríndose un período de información pública dun mes, contado a partir do día seguinte ó da súa publicación no Diario Oficial de Galicia.</p>
<p>Santiago de Compostela, 14 de decembro de l998.</p>
<p>Ángel Sicart Giménez</p>
<p>Director xeral de Patrimonio Cultural</p>
<p>11887</p>

