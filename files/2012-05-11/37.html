---
date: '2012-05-11'
id: G0164-270412-0007
page: 17759
number: 90
agency: 'Consellería de Cultura, Educación e Ordenación Universitaria'
section: VI. Anuncios. a) Administración autonómica.
title: >-
  RESOLUCIÓN do 23 de abril de 2012 pola que se dá publicidade á campaña de
  vixilancia periódica da saúde para o persoal non docente destinado en centros
  educativos non universitarios dependentes desta consellería.
range: Resolución
url: >-
  https://www.xunta.gal/dog/Publicados/2012/20120511/AnuncioG0164-270412-0007_gl.html
---
<p>De acordo co disposto no artigo 22 da Lei 31/1995, do 8 de novembro, de prevención de riscos laborais, modificada pola Lei 54/2003, do 12 de decembro, de reforma do marco normativo da prevención de riscos laborais, o empresario garantiralles aos traballadores ao seu servizo a vixilancia periódica do seu estado de saúde en función dos riscos inherentes ao traballo.</p>
    <p>O Decreto 45/2012, do 19 de xaneiro, polo que se establece a estrutura orgánica da Consellería de Cultura, Educación e Ordenación Universitaria, no seu artigo 6.2.4. atribúelle ao Servizo de Prevención de Riscos Laborais cantas funcións deriven das leis de prevención de riscos laborais e dos seus regulamentos de desenvolvemento.</p>
    <p>Con base no anterior, anúnciase esta campaña de vixilancia da saúde de acordo coas seguintes premisas:</p>
    <p>1. Obxecto e ámbito de aplicación.</p>
    <p>Prestación do servizo de vixilancia da saúde ao persoal non docente destinado en centros educativos públicos non universitarios, en función dos riscos inherentes ao posto de traballo, conforme o disposto no artigo 22 da Lei de prevención de riscos laborais.</p>
    <p>2. Inscrición.</p>
    <p>A inscrición previa realizarase no formulario de petición de recoñecemento voluntario que estará dispoñible nas secretarías de todos os centros educativos.</p>
    <p>A inscrición debe incluír todos os datos que figuran no formulario. A falta dalgún deles impedirá a tramitación da solicitude.</p>
    <p>O prazo de inscrición rematará transcorridos vinte días a partir do día seguinte ao da publicación desta resolución no Diario Oficial de Galicia, agás para o persoal de nova incorporación e o persoal que se incorpore ao traballo tras unha ausencia prolongada por motivos de saúde. </p>
    <p>3. Citacións.</p>
    <p>A falta de asistencia á cita implicará, agás causa de forza maior debidamente xustificada perante o Servizo de Prevención de Riscos Laborais no prazo de cinco días, que o/a traballador/a renuncia ao recoñecemento médico de forma voluntaria.</p>
    <p>4. Resultados e entrega dos informes de vixilancia da saúde.</p>
    <p>Os resultados médicos serán subscritos polo facultativo competente, teñen carácter persoal e reservado e a entrega farase en sobre pechado a cada traballador/a.</p>
    <p>Santiago de Compostela, 23 de abril de 2012.</p>
    <footer><p>Jesús Vázquez Abad<br>Conselleiro de Cultura, Educación e Ordenación Universitaria</p></footer>

