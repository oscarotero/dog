---
date: '2012-05-11'
id: G0165-260412-0003
page: 17785
number: 90
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 23 de abril de 2012, da Secretaría Xeral Técnica da Consellería do
  Medio Rural e do Mar, polo que se empraza a interesada para ser notificada por
  comparecencia no procedemento de reintegro polo concepto de axuda para
  contratación de seguros agrarios (Orde do 28 de decembro de 2007 pola que se
  establecen axudas á contratación de seguros agrarios na Comunidade Autónoma de
  Galicia para o ano 2008).
range: Anuncio
url: >-
  https://www.xunta.gal/dog/Publicados/2012/20120511/AnuncioG0165-260412-0003_gl.html
---
<p>De conformidade co disposto nos artigos 59.5.º e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, logo de seren tentadas sen éxito as notificacións persoais a través do servizo de Correos, notificase á interesada que se sinala no anexo deste anuncio o acordo de inicio do procedemento de reintegro polo concepto de axuda á contratación de seguros agrarios (Orde do 28.12.2007, pola que se establecen as axudas á contratación de seguros agrarios na Comunidade Autónoma de Galicia para o ano 2008).</p>
    <p>A interesada poderá comparecer no prazo de dez días hábiles contados desde o seguinte á publicación deste anuncio no <em>Diario Oficial de Galicia</em> nas dependencias da Secretaría Xeral Técnica (Servizo Técnico-Xurídico) da Consellería do Medio Rural e do Mar, situada no complexo administrativo San Caetano de Santiago de Compostela (bloque 5, Edificio dos Espellos, 2.º andar), das 9.00 ás 14.00 horas, de luns a venres, para o coñecemento do contido íntegro do mencionado acordo de inicio e a constancia de tal coñecemento.</p>
    <p>Transcorrido o devandito prazo sen efectuarse a comparecencia, a notificación entenderase producida desde o día seguinte á data da súa finalización.</p>
    <p>Concédeselle aos interesados un prazo de quince días hábiles, contados desde o día seguinte á notificación do acordo de inicio, para que poidan formular as alegacións e presentar a documentación que consideren conveniente aos seus dereitos ante a Consellería do Medio Rural e do Mar.</p>
    <p>Este anuncio remitirase, así mesmo, aos concellos correspondentes ao último enderezo coñecido do interesado, en aplicación do artigo 59.5.º da Lei 30/1992, co obxecto de que procedan á súa publicación por medio dun anuncio no seu taboleiro de edictos.</p>
    <p>Santiago de Compostela, 23 de abril de 2012.</p>
    <footer><p>Francisco José Vidal-Pardo Pardo<br>Secretario xeral técnico da Consellería do Medio Rural e do Mar</p></footer>
    <h2>ANEXO</h2>
    <p>Expediente n.º: procedemento de reintegro polo concepto de axuda á contratación de seguros agrarios.</p>
    <p>Interesada: Cunicultura Galega, S.L.</p>
    <p>Acto de notificación: acordo de inicio. </p>
    <p>Último enderezo coñecido: Meaño, Cesullas, 15149 Cabana de Bergantiños (A Coruña).</p>

