---
date: '2000-06-20'
id: D6A6
page: 9
number: 119
agency: CONCELLO DE FERROL
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2000/20000620/AnuncioD6A6_gl.html'
---
<p>O Concello Pleno en sesión do 25 de maio de 2000 aprobou a suspensión de licencias no termo municipal, sendo o teor do acordo o seguinte:</p>
<p>En sesión plenaria do 6 de agosto de 1999 o Concello Pleno acordou aprobar incialmente e someter a información pública o documento de revisión e adaptación do Plano Xeral de Ordenación Municipal de Ferrol.</p>
<p>Para evitar que as novas determinacións que poidan xurdir do planemanto non coincidan coas licencias que poidan outrogarse durante a tramitación do documento; a Comisión Informativa de Urbanismo e Infraestructuras en votación ordinaria e por unanimidade proponlle o Concello Pleno a adopción do seguinte acordo:</p>
<p>Primeiro.-Acorda-la suspensión polo prazo dun ano, contado desde a publicación do acordo, de todo tipo de licencias incluídas no ámbito do artigo 168 da Lei do solo de Galicia e o artigo 10 do Decreto 28/1999, do 21 de xaneiro, polo que se aprobou o Regulamento de disciplina urbanística, nos seguintes ámbitos:</p>
<p>Nos ámbitos actuais de aplicación das ordenanzas 2, 4, 13C, 14, 16, 17 e 18 e no solo urbanizable programado, non programado e solo non urbanizable protexido.</p>
<p>A suspensión de licencias aplicarase con excepción das que se relacionan a continuación:</p>
<p>-Obras que se engaden estrictamente no ámbito das necesarias para o mantemento e a salubridade das edificacións existentes.</p>
<p>-Obras de instalación de servicios públicos.</p>
<p>-Demolicións de construccións no caso de ruína.</p>
<p>-As de primeria utilización de edificios.</p>
<p>No resto do termo municipal só se outorgarán licencias para as obras incluídas no artigo 120.1º, parágrafo 2 do Regulamento de planeamento.</p>
<p>A suspensión rematará coa aprobación definitiva do planeamento.</p>
<p>Segundo.-Somete-lo acordo ás publicacións regulamentarias.</p>
<p>O que se fai público para xeral coñecemento.</p>
<p>Ferrol, 2 de xuño de 2000.</p>
<p>Xaime Bello</p>
<p>Alcalde</p>

