---
date: '2000-06-20'
id: D64A
page: 9
number: 119
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 3 de maio de 2000 pola que se anuncia a contratación, polo
  procedemento aberto e mediante concurso, dunha asistencia técnica para a
  contratación da elaboración dos elementos básicos que permitan a edición e
  publicación dun libro institucional de promoción turística de Galicia.
range: Resolución
url: 'https://www.xunta.gal/dog/Publicados/2000/20000620/AnuncioD64A_gl.html'
---
<p>A Consellería de Cultura, Comunicación Social e Turismo, unha vez cumpridos os trámites administrativos correspondentes resolve anuncia-la contratación, polo procedemento aberto, mediante concurso, da elaboración dos elementos básicos que lle</p>
<p>permitan á Administración a posterior edición e publicación dun libro institucional de promoción turística de Galicia no que o seu elemento conductor básico sexa Galicia e os seus recursos turísticos arredor da cultura da auga (termas, fontes e vilas termais, balnearios, turismo náutico, o mar, os ríos, as lagoas........).</p>
<p>* Orzamento de licitación: dezanove millóns (19.000.000) de pesetas (cento catorce mil cento noventa e dous con douscentos noventa e nove 114.192,299 euros) no que se inclúe tódolos impostos e taxas legalmente esixibles.</p>
<p>* Prazo de execución: desde a sinatura do contrato e ata o 30 de setembro do ano 2001.</p>
<p>* Garantía provisoria: establécese unha garantía provisoria de 380.000 ptas. (2.283,845 euros) a cal deberá de estar constituída nalgunha das formas establecidas nos apartados a), b) ou c) do artigo 36.1º da Lei 13/1995, do 18 de maio, de contratos das administracións públicas, modificada pola Lei 53/1999, do 28 de decembro.</p>
<p>* Clasificación: non se require.</p>
<p>* Exposición dos pregos: os pregos de cláusulas administrativas e de prescricións técnicas que rexen na contratación atópanse ó dispor dos interesados no Servicio de Fomento e Promoción da Dirección Xeral de Turismo da Consellería de Cultura, Comunicación Social e Turismo así como nas súas delegacións provinciais.</p>
<p>* Prazo de presentación de proposicións: as proposicións faranse ata as 14 horas da data de prazo máximo de presentación de proposicións o cal será de 2 meses contados desde o día seguinte ó da publicación deste anuncio de licitación no Diario Oficial de Galicia. Os licitadores farán as súas proposicións consonte o prego de cláusulas administrativas e mailo de prescricións técnicas que rexen a contratación e con estricta suxeición ó modelo que figura como anexo I ó referido prego de cláusulas administrativas.</p>
<p>* Lugar e presentación de proposicións: no Rexistro Auxiliar da Dirección Xeral de Turismo da Consellería de Cultura, Comunicación Social e Turismo consonte ó determinado na cláusula 3.2.4 do prego de cláusulas administrativas que rexen a contratación. Así mesmo será posible a presentación de ofertas ó abeiro do determinado no artigo 100 de Regulamento xeral de contratación.</p>
<p>* Documentación que deberán presenta-los licitadores: a determinada na cláusula 3.2.4 do prego de cláusulas administrativas que rexen a contratación.</p>
<p>* Lugar e data de apertura de proposicións: na sala de xuntas da Consellería de Cultura, Comunicación Social e Turismo, pola Mesa de Contratación e ás 11 horas do quinto día natural seguinte ó do remate do prazo de admisión de solicitudes.</p>
<p>De coincidir en sábado ou festivo a referida data ó acto de apertura terá lugar o inmediato día hábil seguinte no mesmo lugar e hora.</p>
<p>O importe deste anuncio será por conta do adxudicatario.</p>
<p>Santiago de Compostela, 3 de maio de 2000.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>

