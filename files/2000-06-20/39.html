---
date: '2000-06-20'
id: D672
page: 9
number: 119
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 12 de xuño de 2000, da Delegación Provincial da Coruña, pola que
  se fai pública a convocatoria da poxa de madeira 2/2000.
range: Resolución
url: 'https://www.xunta.gal/dog/Publicados/2000/20000620/AnuncioD672_gl.html'
---
<p>A delegación provincial da Consellería de Medio Ambiente resolve convoca-la poxa de madeira nº 2/2000 de acordo coas seguintes características:</p>
<p>1. Obxecto: o alleamento dos lotes de madeira que figuran na relación anexa.</p>
<p>2. Fianza provisional: a que figura na citada relación para cada un dos lotes.</p>
<p>3. Exposición de pregos: estarán de manifesto no Servicio de Montes e Industrias Forestais desta delegación (edificio administrativo de Monelos, praza Luis Seoane, s/n, 5º andar, A Coruña) de 9 a 14 horas, durante o prazo de presentación de proposicións.</p>
<p>4. Prazo de presentación das proposicións: vinteseis (26) días naturais, contados desde o día seguinte ó da publicación deste anuncio. Se o día de remate cadra en sábado, o prazo rematará o luns seguinte.</p>
<p>5. Lugar de presentación das proposicións: no rexistro da delegación provincial (edificio administrativo Monelos, 5º andar), na forma legalmente establecida (artigo 100 RXC).</p>
<p>6. Documentación que deberán presenta-los licitadores: a que se sinala no prego de cláusulas administrativas particulares.</p>
<p>7. Apertura de proposicións: ás 10 horas do décimo día hábil seguinte ó do remate do prazo de presentación das proposicións, que non cadre en sábado. O lugar publicarase no taboleiro de edictos do Servicio de Montes e Industrias Forestais, e no rexistro da delegación, o día seguinte da publicación deste anuncio.</p>
<p>8. Gastos de publicación: por conta dos adxudicatarios.</p>
<p>9. Información sobre esta poxa: teléfono 981 18 46 63.</p>
<p>O adxudicatario, dentro dos vinte (20) días seguintes ó da data da notificación da adxudicación, deberá presenta-los documentos acreditativos de ter depositada:</p>
<p>a) Importe de adxudicación: prezo total do remate.</p>
<p>b) Importe das taxas.</p>
<p>c) Importe dos gastos deste anuncio.</p>
<p>d) Fianza definitiva: 4% sobre o importe da adxudicación, máis unha fianza complementaria do 6% do prezo de adxudicación (artigo 4.2º do Decreto 244/1998, do 24 de xullo).</p>
<p>e) IVE, 5% sobre o importe da adxudicación se están acollidos ó réxime especial agrario, ou a porcentaxe que corresponda se está acollido ó réxime xeral que aplica a propiedade do monte.</p>
<p>f) As demais que se establezan no prego de cláusulas administrativas particulares do aproveitamento.</p>
<p>A Coruña, 12 de xuño de 2000.</p>
<p>Rogelio Aramburu Núñez</p>
<p>Delegado provincial da Coruña</p>

