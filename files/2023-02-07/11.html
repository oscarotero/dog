---
date: '2023-02-07'
id: G0426-300123-0001
page: 12009
number: 26
agency: Consellería do Medio Rural
section: III. Outras disposicións.
title: >-
  ORDE do 27 de xaneiro de 2023 pola que se modifica a Orde do 20 de xullo de
  2020 pola que se aproba o Regulamento da indicación xeográfica protexida Pan
  Galego/Pan Gallego e do seu Consello Regulador, e se nomea o consello
  regulador provisorio.
range: Orde
url: >-
  https://www.xunta.gal/dog/Publicados/2023/20230207/AnuncioG0426-300123-0001_gl.html
---
<p>Mediante a Orde da Consellería do Medio Rural, do 20 de xullo de 2020, aprobouse o Regulamento da indicación xeográfica protexida Pan Galego/Pan Gallego e do seu Consello Regulador e nomeouse o consello regulador provisorio. </p>
    <p>Este consello regulador provisorio ten como misión a posta en marcha e o impulso inicial da indicación xeográfica protexida ata acadar un número suficiente de inscritos que permita a realización dun proceso electoral mediante o cal esta corporación de dereito público se poida dotar duns órganos de goberno democráticos, conforme o establecido no Decreto 4/2007, do 18 de xaneiro, polo que se regulan as denominacións xeográficas de calidade do sector alimentario e os seus consellos reguladores. A situación de pandemia vivida nos últimos anos supuxo un freo ao desenvolvemento inicial desta indicación xeográfica protexida e a realidade actual fai que sexa necesario manter este órgano provisorio por algún tempo máis.</p>
    <p>Por outra parte, a persoa que viña ocupando a presidencia comunicou ao Pleno do Consello Regulador a súa vontade de deixar o cargo por motivos persoais. Por iso, o Pleno deste consello regulador, na reunión que mantivo o pasado día 14 de decembro, acordou propor á Consellería do Medio Rural unha modificación da composición deste órgano, cambio que implica que pasaría a exercer a presidencia unha persoa que antes estaba designada como vogal. </p>
    <p>De acordo co anterior, e co disposto no artigo 4 do Decreto 4/2007, do 18 de xaneiro, polo que se regulan as denominacións xeográficas de calidade do sector alimentario e os seus consellos reguladores, </p>
    <h2>DISPOÑO:</h2>
    <p>Artigo único. Modifícase o artigo 2 da Orde do 20 de xullo de 2020, da Consellería do Medio Rural, pola que se aproba o Regulamento da indicación xeográfica protexida Pan Galego/Pan Gallego e do seu Consello Regulador, e se nomea o consello regulador provisorio, que queda redactado da seguinte maneira:</p>
    <p>«Artigo 2. Nomeamento do consello regulador provisorio</p>
    <p>Noméase, por proposta do sector, o Consello Regulador da indicación xeográfica protexida Pan Galego, con carácter provisorio, ata que se celebren eleccións na forma determinada pola normativa vixente.</p>
    <p>Queda formado polos membros seguintes:</p>
    <p>Presidente: Marcial Grela Rodríguez.</p>
    <p>Vogais polo sector da produción de trigo:</p>
    <p>– Miguel Calvo Bello.</p>
    <p>– Fernando Almeida García.</p>
    <p>– José Antonio Gamallo Gamallo.</p>
    <p>Vogais polo sector da produción de fariña:</p>
    <p>– Manuel da Cunha Pereira.</p>
    <p>– Manuel Brandariz González.</p>
    <p>Vogais polo sector das panadarías:</p>
    <p>– Ceésar Fieiras Pérez.</p>
    <p>– Guadalupe Gómez Franco.</p>
    <p>– Ángel Lameiro Varela.</p>
    <p>– Santiago Rodríguez Davila.</p>
    <p>– Luís Rodríguez Álvarez».</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 27 de xaneiro de 2023</p>
    <footer><p>José González Vázquez<br>Conselleiro do Medio Rural</p></footer>

