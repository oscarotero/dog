---
date: '1997-05-08'
id: 61AE
page: 4
number: 87
agency: CONCELLO DE SANXENXO
section: VI. ANUNCIOS
title: >-
  Aprobación definitiva da modificación puntual das normas subsidiarias
  municipais de planeamento, para corrección de aliñación na avenida de León
  (Sanxenxo).
range: Aprobación
url: 'https://www.xunta.gal/dog/Publicados/1997/19970508/Anuncio61AE_gl.html'
---
<p>A Corporación Municipal en Pleno deste Concello, en sesión ordinaria celebrada o día 26 de marzo de 1997, acordou aprobar definitivamente a modificación puntual das normas subsidiarias municipais de planeamento, para corrección de aliñacións na avenida de León da vila de Sanxenxo e, ó mesmo tempo e de conformidade co disposto no artigo 8 d) da Lei 7/1995, do 2 de abril, e segundo consta no informe xurídico que consta no expediente, acordouse o seguinte:</p>
<p>Primeiro.-O acto de aprobación definitiva publicarase no Diario Oficial de Galicia, comprensivo do alcance da modificación.</p>
<p>Segundo.-Darase traslado á Consellería de Política Territorial, Obras Públicas e Vivenda dunha copia adverada do expediente administrativo completo e dous exemplares do instrumento aprobado, con tódolos planos e documentos que integran a modificación puntual das normas, debidamente dilixenciado polo secretario do concello.</p>
<p>Terceiro.-A eficacia do acto de aprobación definitiva da modificación quedará condicionada á recepción do expediente completo na consellería referida e á publicación íntegra das normas e ordenanzas no BOP.</p>
<p>Contra este acordo, que é definitivo en vía administrativa, poderase interponer directamente e no prazo de dous meses recurso contencioso-administrativo ante o Tribunal Superior de Xustiza de Galicia na Coruña, logo de comunicación ó órgano autor do acto a que se refire o artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común, sen prexuízo de que poida exercer, se é o caso, calquera outro recurso que considere procedente.</p>
<p>Sanxenxo, 10 de abril de 1997.</p>
<p>J. Luis Rodríguez Lorenzo</p>
<p>Alcalde</p>

