---
date: '2000-08-18'
id: 1047E
page: 12
number: 160
agency: CONCELLO DE BUEU
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/2000/20000818/Anuncio1047E_gl.html'
---
<p>Aprobado pola Comisión de Goberno en sesión do 3-8-2000 o expediente de contratación, incluídos os pregos de condicións económico-administrativas que rexerán o procedemento para a contratación da execución das obras referenciadas, exponse ó público por 4 días hábiles, contados a partir do seguinte ó da publicación do presente anuncio no BOP, para que poidan presentarse reclamacións por quen se considere interesado.</p>
<p>Simultaneamente anúnciase o concurso, se ben a licitación aprazarase canto resulte necesario de presentarse reclamacións ós pregos.</p>
<p>1. Entidade adxudicadora: Concello de Bueu.</p>
<p>2. Obxecto do contrato: execución da obra Centro Sociocultural de Cela. 3ª fase. Prazo: antes do 20-10-2000, deberá de estar xustificada a execución de 16.000.000 de ptas. A execución total da obra deberá de estar xustificada nos tres primeiros meses do ano 2001.</p>
<p>3. Tramitación: urxente. Procedemento: aberto. Forma: poxa.</p>
<p>4. Tipo de licitación: 21.900.000 ptas. IVE e demais tributos incluídos.</p>
<p>5. Garantías. Provisoria: non se esixe. Definitiva: 876.000 ptas.</p>
<p>6. Obtención de información e documentación: Concello de Bueu. Eduardo Vicenti, 10. 36930. Bueu. Pontevedra. Teléfono: 986 39 00 29. Telefax: 986 32 20 99.</p>
<p>7. Requisitos xerais do contratista sinalados no prego de condicións administrativas. Clasificación: gupo C, subgrupo 4, categoría c).</p>
<p>8. Presentación de proposicións:</p>
<p>a) Prazo e lugar: no Concello de Bueu, durante os 8 días naturais desde o seguinte ó da publicación do presente anuncio no último dos boletíns no que apareza (DOG ou BOP). De 8 a 14 de luns a venres, de 9.30 a 13 horas os sábados, no rexistro xeral do concello ou da forma sinalada na cláusula 11 do prego de condicións.</p>
<p>b) Documentación que hai que presentar: as proposicións constarán de 2 sobres pechados, A e B denominadaos de «Documentación xeral» e «Proposta económica», coas inscricións e contendo a documentación que se sinala na cláusula 11 dos pregos de condicións particulares.</p>
<p>9. Apertura das ofertas: ás 13 horas do 3º día hábil seguinte ó de finalización do prazo para a presentación de proposicións (para estes efectos o sábado considerarase inhábil).</p>
<p>10. Gastos de anuncios: por conta do adxudicatario.</p>
<p>Asímesmo, na mesma sesión aprobouse o correspondente proxecto técnico, que tamén se expón por prazo de 8 días para que se poida examinar e efectua-las alegacións por quen estime ter interese ó respecto.</p>
<p>Bueu, 4 de agosto de 2000.</p>
<p>O alcalde</p>
<p>Rubricado</p>

