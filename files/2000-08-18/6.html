---
date: '2000-08-18'
id: '10422'
page: 12
number: 160
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 21 de xullo de 2000 pola que se lle dá publicidade á disposición do
  director xeral da Función Pública do 4 de xullo de 2000, en relación coa
  execución provisional da sentencia 24/2000, do 3 de febreiro, do Xulgado do
  Contencioso-Administrativo número un da Coruña.
range: Orde
url: 'https://www.xunta.gal/dog/Publicados/2000/20000818/Anuncio10422_gl.html'
---
<p>Visto polo Xulgado do Contencioso-Administrativo número un da Coruña o recurso contencioso-administrativo procedemento abreviado 620/1999, interposto por Matías Santos Silva Martínez e José Fer</p>
<p>nández Franco, contra a Orde do 1 de decembro de 1998, pola que se eleva a definitiva a proposta de aspirantes que superaron o proceso selectivo para o ingreso, entre outras, na categoría 9 do grupo IV e na categoría 8 do grupo V do persoal laboral fixo da Xunta de Galicia, dictou sentencia 24/2000, do 3 de febreiro de 2000, pronunciándose no seguinte sentido:</p>
<p>«Resolvo: que procede, de conformidade co teor dos artigos 68.1º b) e 2; 70.2º e 71.1a); b) e c) da dita Lei 29/1998, do 13 de xullo, estimar aquel recurso contencioso-administrativo para o efecto promovido; declara-la anulabilidade e, por ende, a modificación daquela Orde do 1 de decembro de 1998 do conselleiro da Presidencia e Administración Pública da Xunta de Galicia, no que atinxe precisa e especificamente á cobertura daquelas referidas prazas de persoal laboral fixo de autos, procedendo, en consecuencia, a modificación do resultado daquel referido proceso selectivo e nun prazo dun (1) mes contado desde a notificación desta sentencia e firme desde logo que sexa a mesma, no que se refire ó respectivo outorgamento daquelas prazas e logo da adxudicación do posto que lles corresponda, conforme a puntuación outrora obtida na relación de persoal aprobado para a obtención tanto daquela referida praza de oficial de 2ª de faenas agrícolas da categoría 9 do grupo IV de persoal laboral </p>
<p>fixo da Xunta de Galicia a Matías Santos Silva Martínez y daqueloutra praza de peón agrario especializado da categoría 8 do grupo V de igual Administración autonómica a José Fernández Franco, sen que desde logo caiba especial pronunciamento en materia de custas procesuais».</p>
<p>Contra a devandita sentencia, a representación da Consellería da Presidencia e Administración Pública da Xunta de Galicia interpuxo recurso de apelación ante a Sala do Contencioso-Administrativo do Tribunal Superior de Xustiza de Galicia, que está pendente de resolución.</p>
<p>Solicitada polos interesados a execución provisional da sentencia 24/2000, do 3 de febreiro de 2000, foi estimada por auto do Xulgado do Contencioso-Administrativo número un da Coruña do 5 de maio de 2000, nos seguintes termos:</p>
<p>«Acórdase a estimación daquela solicitude de execución provisional daquela sentencia 24/2000, do 3 de febreiro de 2000, deste mesmo órgano xurisdiccional unipersoal contencioso-administrativo aquí residenciado e sen prexuizo daqueloutro trámite apelatorio que corre agora igualmente unido».</p>
<p>Interposto recurso de súplica contra el, con data do 29 de maio de 2000, o xulgado dictou auto no que se acorda:</p>
<p>«A estimación parcial do recurso de súplica agora promovido e, en consecuencia, conforme aquelos termos transaccionais apuntados de de consumo, con</p>
<p>firmarlles a aquelos citados recorrentes na súa provisonal condición de persoal laboral fixo daquela Administración autonómica que aínda se lles permites elexir destino para o efecto entre aquelas prazas daquel carácter que estean vacantes e aínda pendentes de efectiva cobertura».</p>
<p>En consecuencia, e en virtude do disposto no artigo 84.1º en relación cos artigos 103 e seguintes da Lei 29/1998, do 13 de xullo, reguladora da xurisdicción contencioso-administrativa, tal sentencia deberá executarse provisionalmente nos termos indicados no auto con data do 29 de maio de 2000.</p>
<p>Santiago de Compostela, 21 de xullo de 2000.</p>
<p>Jaime Pita Varela</p>
<p>Conselleiro da Presidencia e</p>
<p>Administración Pública</p>

