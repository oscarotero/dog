---
date: '2013-04-19'
id: CA04-250313-0002
page: 12186
number: 76
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 7 de marzo de 2013, da Xefatura Territorial da Coruña, pola que
  se autoriza e se aproba o proxecto de execución dunha instalación eléctrica no
  concello de Cerceda (expediente IN407A 2012/147).
range: Resolución
url: >-
  https://www.xunta.gal/dog/Publicados/2013/20130419/AnuncioCA04-250313-0002_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: UDESA.</p>
    <p>Domicilio social: r/ José Ángel Valente, nº 17, local 62, Santiago de Compostela.</p>
    <p>Denominación: LMTS e CT Lago Acevedo. </p>
    <p>Situación: Cerceda.</p>
    <p>Características técnicas: </p>
    <p>Liña eléctrica de media tensión subterránea, 20 kV, cunha lonxitude de 0,475 km, coa orixe en empalmes proxectados que se van realizar na LMTS ao CT O Panadeiro (expediente 235/2001), no tramo entre o CS Celtibox e o CT Panadeiro (expediente 91/2006) e remate na cela de liña existente no CT Panadeiro, unha vez entre e saia no CT proxectado, condutor tipo RHZ1-2OL-12/20 kV, 3 (1×240 mm2 Al).</p>
    <p>Centro de transformación prefabricado, cunha potencia de 250 kVA, e unha relación de transformación de 20.000/400-230 V.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da devandita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>A instalación executarase nun prazo non superior a un ano, contado a partir da data desta resolución.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>A Coruña, 7 de marzo de 2013</p>
    <footer><p>Susana Vázquez Romero<br>Xefa territorial da Coruña</p></footer>

