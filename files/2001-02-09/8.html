---
date: '2001-02-09'
id: 2AFE
page: 1
number: 29
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 15 de xaneiro de 2001 pola que se autoriza o cambio de titularidade do
  centro privado Santiago Apóstol de Ponteareas (Pontevedra).
range: Orde
url: 'https://www.xunta.gal/dog/Publicados/2001/20010209/Anuncio2AFE_gl.html'
---
<p>Examinado o expediente incoado pola titularidade do centro privado Santiago Apóstol de Ponteareas (Pontevedra), no que solicita o cambio de titularidade do devandito centro.</p>
<p>Resultando que o referido centro docente ten a correspondente autorización para impartir ensinanzas.</p>
<p>Vistos o Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que, á vista da documentación achegada, a titularidade do centro correspóndelle a Colegio Santiago Apóstol Ponteareas, Sociedad Limitada.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Autoriza-lo cambio de titularidade do centro privado Santiago Apóstol de Ponteareas (Pontevedra) a favor de Colegio Santiago Apóstol Ponteareas, Sociedad Limitada con tódolos dereitos e obrigas contraídos pola anterior titularidade.</p>
<p>O cambio de titularidade non afectará ó réxime de funcionamento do centro.</p>
<p>Santiago de Compostela, 15 de xaneiro de 2001.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

