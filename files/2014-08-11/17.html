---
date: '2014-08-11'
id: G1075-180714-0001
page: 34539
number: 151
agency: Audiencia Provincial de Pontevedra (Sección Primeira)
section: V. Administración de xustiza.
title: EDICTO (323/2014).
range: Edicto
url: >-
  https://www.xunta.gal/dog/Publicados/2014/20140811/AnuncioG1075-180714-0001_gl.html
---
<p>María Jesús Prieto Toranzo, secretaria da Sección Primeira da Audiencia Provincial de Pontevedra, certifico que no rolo civil número 323/2014, dimanante do procedemento de garda, custodia e alimentos número 432/2013, procedente do Xulgado de Primeira Instancia e Instrución número 3 de Vilagarcía de Arousa, recaeu sentenza, do teor literal seguinte:</p>
    <p>«Maxistrados: Francisco Javier Menéndez Estébanez, Manuel Almenar Belenguer, María Begoña Rodríguez González.</p>
    <p>A Sección Primeira da Audiencia Provincial de Pontevedra, constituída polos maxistrados expresados con anterioridade, ditou:</p>
    <p>En nome do rei a seguinte sentenza número 245:</p>
    <p>En Pontevedra, tres de xullo de dous mil catorce.</p>
    <p>Visto o recurso de apelación interposto contra a sentenza pronunciada no xuízo verbal sobre medidas en materia de fillos menores seguido co número 432/2013 ante o Xulgado de Primeira Instancia e Instrución número 3 de Vilagarcía de Arousa, sendo apelante a demandante Fátima María Diz Barcala, representada pola procuradora señora Rendo Couto e asistida pola letrada señora Cores Torres, e apelados o demandado Walmor Ricerdo Gouvea de Mello, declarado en rebeldía, e o Ministerio Fiscal. É relator o maxistrado Manuel Almenar Belenguer.</p>
    <p>Seguen antecedentes de feito e fundamentos xurídicos.</p>
    <p>A sala.</p>
    <p>Decide:</p>
    <p>Que estimando o recurso de apelación interposto por Fátima María Diz Barcala, representada pola procuradora señora Rendo Couto, contra a sentenza pronunciada o 10 de abril de 2014 polo Xulgado de Primeira Instancia e Instrución número 3 de Vilagarcía de Arousa, debemos revogar e revogamos parcialmente a devandita resolución no sentido de acordar, ademais das medidas adoptadas na citada sentenza, as seguintes:</p>
    <p>1ª. Prohíbese saída do territorio nacional da menor, salvo autorización xudicial previa.</p>
    <p>2ª. Prohíbese a expedición do pasaporte á menor sen a autorización de ambos os dous proxenitores, para o cal se librará atento oficio á Dirección Xeral de Policía.</p>
    <p>Non ten lugar facer expresa imposición das custas desta alzada.</p>
    <p>Así, por esta sentenza, xulgando definitivamente na instancia, o pronuncia, manda e asina a sala constituída polos maxistrados expostos na marxe».</p>
    <p>Seguen as rúbricas. Certifico.</p>
    <p>O inserido concorda ben e fielmente co seu orixinal ao que me remito en caso necesario, para que así conste e se remita ao Diario Oficial de Galicia, para que sirva de notificación a Walmor Ricerdo Gouvea de Mello, estendo e asino o presente testemuño.</p>
    <p>Pontevedra, 3 de xullo de 2014</p>
    <footer><p>A secretaria xudicial</p></footer>

