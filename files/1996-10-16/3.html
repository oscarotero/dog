---
date: '1996-10-16'
id: AB62
page: 9
number: 203
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 28 de xuño de 1996, da Delegación Provincial de Pontevedra, pola
  que se dispón o rexistro, depósito e publicación no Diario Oficial de Galicia
  do convenio colectivo do sector do comercio de alimentación.
range: Resolución
url: 'https://www.xunta.gal/dog/Publicados/1996/19961016/AnuncioAB62_gl.html'
---
<p>Visto o expediente do convenio colectivo para o sector do comercio de alimentación, que tivo entrada nesta delegación provincial o día 5-6-1996, subscrito en representación da parte económica pola Asociación Provincial de Empresarios de Comercio de Alimentación, e da parte social, polas centrais sindicais CC.OO. e CIG o 27-5-1996. De conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto</p>
<p>1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, desta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 28 de xuño de 1996.</p>
<p>Antonio Coello Bufill</p>
<p>Delegado provincial de Pontevedra</p>
<p>Artigo 1º.-Ámbito persoal funcional.</p>
<p>O presente convenio afecta no seu contido normativo a toda a provincia de Pontevedra, e abrangue tódalas actividades do sector do comercio de alimentación nas que se inclúen maioristas e distribuidores, retallistas, supermercados e autoservicios e similares e en xeral tódalas empresas dos sectores do comercio de alimentación e comercio de gandería, rexidas pola ordenanza laboral de comercio, a cal é aplicable subsidiariamente en todo o establecido no presente convenio e para todo o persoal destas.</p>
<p>Artigo 2º.-Vixencia.</p>
<p>A duración do presente convenio será desde o 1 de xaneiro ó 31 de decembro de 1996. A denuncia do convenio entenderase validamente efectuada por calquera das partes sempre que medie comunicación por escrito á outra parte antes do último mes de vixencia ordinaria do convenio.</p>
<p>Artigo 3º.-Condicións máis beneficiosas, compensación e absorción.</p>
<p>As melloras económicas obtidas no presente convenio non poderán ser absorbidas nin compensadas por melloras voluntarias anteriores ou futuras.</p>
<p>Artigo 4º.-Xornada de traballo.</p>
<p>A xornada de traballo para tódolos traballadores do sector será de corenta horas semanais, de luns a venres, excepto retallistas de alimentación, establecementos de cash-almacén, para os cales a xornada finalizará o sábado.</p>
<p>Nos almacéns maioristas poderase ter un retén os sábados ata un máximo de catro persoas, rotativo e de acordo a empresa co comité; o remate da dita xornada será ás doce horas.</p>
<p>Artigo 5º.-Vacacións.</p>
<p>Tódolos traballadores desfrutarán anualmente dunhas vacacións retribuídas de acordo coas seguintes condicións:</p>
<p>1ª. Terán unha duración de 31 días naturais, independentes da categoría profesional de cada traballador.</p>
<p>2ª. As vacacións poderanse desfrutar no transcurso do ano, sendo obrigatorio para a empresa conceder estas, polo menos nun 40% do cadro de persoal, durante o período abranguido entre o 15 de maio e o 30 de setembro, de forma rotativa.</p>
<p>O calendario de vacacións fixarase en cada empresa. O traballador coñecerá as datas que lle correspondan dous meses antes, polo menos, do comezo do desfrute e anunciaranse no taboleiro de anuncios do centro de traballo</p>
<p>3ª. Cando un traballador cese no transcurso do ano terá dereito á parte proporcional das vacacións.</p>
<p>Artigo 6º.-Horas extraordinarias.</p>
<p>De conformidade co disposto na Lei de xornada máxima, pode ser autorizada polo delegado de Traballo a realización de horas extraordinarias, que se retribuirán para o persoal indistintamente cun aumento do 75%, retribuíndose co 150% as realizadas en domingo e días festivos.</p>
<p>Enténdese que tales recargos son establecidos con carácter xeral e mínimo, e poderán ser substituídos por outros superiores.</p>
<p>Os límites máximos de horas extraordinarias serán os seguintes:</p>
<p>-Día: 02 horas.</p>
<p>-Mes: 15 horas.</p>
<p>-Ano: 70 horas</p>
<p>Artigo 7º.-Licencias e permisos.</p>
<p>O persoal da empresa terá dereito a licencia con soldo en calquera dos casos seguintes:</p>
<p>a) Casamento do traballador: 15 días.</p>
<p>b) Necesidade de atender persoalmente asuntos propios que non admiten demora: 2 días.</p>
<p>c) Morte ou enterramento do cónxuxe, país, avós, fillos, netos ou irmáns, enfermidade do cónxuxe, país e fillos e parto da esposa: 3 días.</p>
<p>En caso de desprazamento por estes motivos, a licencia será de catro días, ampliables a cinco días, se o desprazamento é fóra da provincia.</p>
<p>Os traballadores afectados polo presente convenio terán dereito a unha licencia retribuída de dous días. A dita licencia non poderá ser acumulada en vacacións, pontes ou calquera outra licencia. Tampouco se poderá desfrutar durante o mes de decembro, e deberá ser solicitada cunha antelación de cinco días. A súa concesión estará suxeita á orde de prioridade da solicitude, en caso de coincidencia de datas.</p>
<p>Artigo 8º.-Excedencias.</p>
<p>Poderán solicita-la excedencia voluntaria tódolos traballadores da empresa sempre que leven polo menos un ano de servicio.</p>
<p>A excedencia voluntaria concederase por prazo non inferior a dous anos nin superior a cinco. Este dereito só poderá ser exercido outra vez polo mesmo traballador se transcorreron catro anos desde o final da anterior excedencia. Non se computará para ningún efecto o tempo que os traballadores permanecesen nesta situación.</p>
<p>Ó remata-la situación de excedencia, o persoal terá dereito a ocupa-la primeira vacante que se produza na súa categoría se non houbese traballadores en situación de excedencia forzosa.</p>
<p>A empresa concederá preceptivamente a excedencia voluntaria por un tempo non superior a un ano, cando medien fundamentos serios debidamente xustificados de orde familiar, terminación de estudios, etc.</p>
<p>Perderase o dereito ó reingreso na empresa se non fose solicitado polo interesado antes de expira-lo prazo que lle foi concedido.</p>
<p>Darán lugar á situación de excedencia forzosa calquera das causas seguintes:</p>
<p>a) Nomeamento para cargo que teña que facerse por decreto, por designación ou para cargo electivo.</p>
<p>b) Enfermidade.</p>
<p>c) Maternidade, por un prazo non superior a tres anos.</p>
<p>A esta excedencia poderán optar a nai ou o pai ós que afecte a dita situación.</p>
<p>Artigo 9º (sen contido).</p>
<p>Artigo 10º.-Pagas extraordinarias.</p>
<p>Todo o persoal afectado percibirá tres pagas extraordinarias consistentes nunha mensualidade dos salarios bases vixentes en cada momento, maila antigüidade e melloras voluntarias que conceden as empresas. Estas serán aboadas:</p>
<p>a) Paga de verán: o día 18 de xullo.</p>
<p>b) Paga de Nadal: o día 22 de decembro.</p>
<p>c) Paga de beneficios: esta aboarase o día 1 de xaneiro e poderá prorrogarse ata o 31 de marzo.</p>
<p>Artigo 11º.-Condicións económicas.</p>
<p>Os conceptos económicos deste convenio terán un incremento do 4%. Os salarios base quedarán establecidos segundo a táboa salarial anexa. Se durante a vixencia das táboas salariais deste convenio, o índice de prezos de consumo (do 1-1-1996 ó 31-12-1996) excedese a porcentaxe do 3,75% aplicaríase unha revisión salarial desde a citada porcentaxe e na contía da diferencia.</p>
<p>Artigo 12º.-Antigüidade.</p>
<p>Complemento de antigüidade. A contía de complemento de antigüidade será a que o 31 de decembro de 1994 figure en nómina como plus de antigüidade e aboarase nas 15 mensualidades.</p>
<p>Ós traballadores que o 31 de decembro de 1994 cumpran algún trienio aboaráselles este cuantificándose a partir da dita data a antigüidade por cuadrienios, que empezarán a percibi-los traballadores que a partir da dita data empecen a xerar cuadrienios. O dito concepto denominado complemento de antigüidade introducirase en nómina, o cal será cotizable, e non será absorbible por ningún outro concepto salarial.</p>
<p>Será aplicado a este concepto o incremento pactado en cada negociación colectiva.</p>
<p>Antigüidade. En concepto de antigüidade establécense cuadrienios na contía dun 6% sobre o salario do convenio vixente en cada momento e por cada categoría.</p>
<p>Artigo 13º.-Axudas de custo.</p>
<p>Terán dereito a estas tódolos traballadores que, mediante orde expresa do empresario ou persoa que o represente, se vexan obrigados a realizar asuntos ou traballos de carácter profesional por conta e baixo a dependencia da empresa, con desprazamentos a lugares distantes do centro de traballo que imposibiliten o seu regreso e sexa preciso efectuar comidas fóra do seu propio domicilio ou teñan necesidade de desprazarse a localidades onde tamén lle esixa a misión encomendada unha permanencia que obrigue a tomar aloxamento.</p>
<p>A súa contía será a seguinte:</p>
<p>-Axuda de custo completa4.730 ptas.</p>
<p>-Xantar1.534 ptas.</p>
<p>-Cama1.343 ptas.</p>
<p>-Almorzo447 ptas.</p>
<p>-Cea1.406 ptas.</p>
<p>Artigo 14º.-Complemento asistencial en caso de enfermidade ou accidente.</p>
<p>Durante as situacións de incapacidade laboral transitoria as empresas aboarán desde o primeiro día o 100% do salario, podendo resarcirse as empresas coas cantidades que a Seguridade Social aboa como prestación pola dita continxencia.</p>
<p>Artigo 15º.-Axuda escolar.</p>
<p>Todo traballador que teña fillos abranguidos en toda a etapa de EXB (educación xeral básica) percibirá por concepto de axuda escolar a contía de 8.309 ptas. anuais por cada fillo. A dita cantidade aboarase ó comeza-lo curso. Será requisito indispensable que os fillos figuren como beneficiarios na cartilla da Seguridade Social do traballador.</p>
<p>Artigo 16º.-Plus de incapacidade.</p>
<p>Tódolos traballadores que teñan algún fillo subnormal, diminuído físico ou minusválido percibirán a contía de 8.309 ptas. mensuais por cada fillo que se atope nas ditas circunstancias.</p>
<p>Artigo 17º.-Servicio militar.</p>
<p>O persoal abranguido no presente convenio ten dereito a que se lle respecte o posto de traballo durante o tempo que dure o servicio militar e dous meses máis.</p>
<p>Así mesmo o persoal que leve dous anos prestando servicio, durante o tempo que estea prestando o servicio militar ten dereito a percibir, como se estivese presente no traballo, o importe de dúas gratificacións extraordinarias fixas, verán e Nadal.</p>
<p>Se levan máis de tres anos na empresa tamén percibirán a gratificación de beneficios.</p>
<p>Artigo 18º.-Roupa de traballo.</p>
<p>As empresas estarán obrigadas a facilitarlles ós seus productores un mínimo de dúas pezas de roupa de traballo por ano. Ós choferes e repartidores facilitaráselles uniformes de traballo acondicionados ás temperaturas de verán e inverno, así como roupas de auga. O seu uso será obrigatorio.</p>
<p>Así mesmo, o persoal terá a obriga de conserva-la roupa en bo estado. O traballador estará obrigado a comprala ó seu cargo cando por abandono ou neglixencia a el imputable as estrague de forma clara.</p>
<p>Artigo 19º.-Ingresos.</p>
<p>Terán dereito preferente para o ingreso, en igualdade de condicións, os que desempeñasen ou desempeñen funcións na empresa con carácter eventual interino ou contratado por tempo determinado e tamén os fillos dos traballadores da empresa, xa estean en activo, xubilados ou falecidos.</p>
<p>Artigo 20º.-Período de proba.</p>
<p>O ingreso entenderase provisional mentres non se cumprise o período de proba que para cada grupo profesional dos enumerados na clasificación profesional se detalla a seguir:</p>
<p>-Grupo I: 6 meses.</p>
<p>-Grupo II: 3 meses.</p>
<p>-Grupo III: 1 mes.</p>
<p>Artigo 21º.-Medidas disciplinarias.</p>
<p>Nos supostos de medidas disciplinarias por parte da empresa, tales como propostas de despedimento, sancións ou amoestacións formais, estas deben ser comunicadas por escrito ó traballador e ó comité de empresa ou delegados correspondentes. Nestes casos, o traballador, se fose chamado pola empresa, poderá ser acompañado polos seus lexítimos representantes legais.</p>
<p>Artigo 22º.-Reparto.</p>
<p>As empresas maioristas recomendarán ós seus clientes a necesidade de que os locais onde teña lugar a recepción das mercadorías solicitadas reúnan as debidas condicións para tratar de evitar no posible tarefas que supoñan excesivo esforzo físico para os traballadores.</p>
<p>Artigo 23º.-Traballadores en cámara de conxelación.</p>
<p>O persoal que traballe en cámaras frigoríficas con permanencia nelas por un tempo como mínimo do 25% da súa xornada laboral, con independencia de que sexa dotado de roupa adecuada ó seu cometido, percibirá un plus do 25% do seu salario regulamentario.</p>
<p>Artigo 24º.-Retirada do carné de conducir e multas.</p>
<p>En caso de retirada do carné de conducir por causa non imputable ó traballador, a empresa comprométese a facilitarlle ó conductor afectado un posto de traballo idóneo, de acordo coa súa categoría profesional sen que con iso vexa diminuído o seu salario.</p>
<p>As multas imputables ó traballador serán aboadas por este, en caso contrario pagaraas a empresa, esta tamén se fará responsable das multas orixinadas por exceso de carga, mal aparcamento en caso de carga ou descarga e número de viaxeiros excesivo que teñan a condición de ser persoal de servicio da empresa.</p>
<p>Artigo 25º.-Seguridade no posto de traballo.</p>
<p>A todo traballador que, por calquera causa xustificada non puidese seguir desempeñando o posto de traballo para o que foi contratado, a empresa estará obrigada a outorgarlle un dereito preferente de ocupación das vacantes que existen, sempre e cando as características do posto habilitado sexan aptas ás condicións físicas ou intelectuais do traballador.</p>
<p>Artigo 26º.-Afiliación sindical.</p>
<p>A empresa ten o deber de respecta-lo dereito do traballador á afiliación sindical libre.</p>
<p>As empresas deducirán das nóminas as cotas correspondentes ós afiliados a centrais sindicais. O traballador interesado na relación de tal operación remitiralle á empresa un escrito no que se expresará con claridade a orde do desconto, o sindicato ó que pertence e a contía da cota correspondente.</p>
<p>Artigo 27º.-Garantía ad personam.</p>
<p>As condicións laborais pactadas neste convenio enténdense co carácter de mínimas, e deberán ser respectadas as condicións de todo tipo que veñan desfrutando os traballadores en canto sexan máis beneficiosas cás aquí establecidas.</p>
<p>Artigo 28º.-Visitas médicas.</p>
<p>En caso de saídas ó médico, a empresa aboará o tempo empregado cando a visita coincida co horario de traballo. Para o seu aboamento será preceptivo que o volante estea asinado polo médico, á vez que datado.</p>
<p>Artigo 29º.-Gastos de locomoción.</p>
<p>Tódolos traballadores percibirán en concepto de plus de locomoción a cantidade de 6.818 pesetas mensuais. Esta cantidade aboarase nos doce meses do ano.</p>
<p>Artigo 30º.-Comité de empresa.</p>
<p>A empresa facilitará local adecuado, no caso de que dispoña del, para as reunións e consultas do delegado ou comité de delegados cos traballadores, así como un taboleiro para poñer comunicacións, avisos, carteis, etc.</p>
<p>De acordo co establecido no artigo 68 e) do Estatuto dos traballadores, as horas retribuídas para a representación dos traballadores poderán ser desfrutadas por un ou varios membros dunha mesma organización sindical, sen excede-lo máximo total de horas ás que esta organización sindical ten dereito segundo os seus representantes dentro da empresa concreta na que se propón esta acumulación.</p>
<p>Artigo 31º.-Comisión paritaria.</p>
<p>Para a interpretación, vixilancia e cumprimento do pactado por ámbalas partes no presente convenio, créase unha comisión paritaria que estará composta da seguinte forma:</p>
<p>-Presidente-secretario: o que o foi do convenio, Juan José Piñeiro Gómez-Durán.</p>
<p>-Tres vocais: en representación da parte social.</p>
<p>-Tres vocais: en representación da parte económica.</p>
<p>A dita comisión actuará no ámbito da súa competencia, sen invadi-las esferas daqueles organismos e xurisdiccións que teñan unha competencia determinada concreta recoñecida na normativa de convenios colectivos.</p>
<p>Artigo 32º.-Xubilación.</p>
<p>A idade de xubilación obrigatoria será os 65 anos, sempre e cando se reúnan os requisitos legais para acceder á correspondente prestación. A xubilación voluntaria será ós 64 anos, segundo a normativa legal vixente en cada momento, e de mutuo acordo, empresa e traballador, ós 60 anos, compensando a empresa as diferencias salariais e de cotización á Seguridade Social ata os 65 anos.</p>
<p>Artigo 33º.-Declaración de principios.</p>
<p>Os representantes sociais asinan o presente convenio, comprometéndose formalmente a realizar unha maior productividade que axude á supervivencia de tódalas empresas do sector. Por outra parte, a representación económica observará o estricto cumprimento do convenio, mellorando as condicións laborais de todo tipo e en xeral dos productores ó seu servicio. Ambalas partes recoñecen e son conscientes de que forman un todo para que a empresa poida proporciona-los elementos que corresponden a cada unha delas.</p>
<p>Artigo 34º.-Partes que o concertan.</p>
<p>Este convenio foi concertado polas asociacións provinciais maioristas e retallistas da alimentación e polas centrais sindicais CC.OO. e CIG.</p>
<p>Artigo 35º.-Recoñecementos médicos.</p>
<p>As empresas estarán obrigadas a facilitar un recoñecemento médico obrigatorio, con periodicidade mínima dun ano. Os traballadores someteranse voluntariamente ó dito recoñecemento.</p>
<p>Artigo 36º.-Prestación por quilometraxe.</p>
<p>Todos aqueles traballadores que teñan que realizar desprazamentos en vehículo propio en tarefas ou traballos encomendados directamente pola empresa percibirán 28 ptas./km, respectándose as condicións máis beneficiosas que viñesen desfrutando anteriormente ó asinamento do presente convenio.</p>
<p>O anterior enténdese que non afecta a un traslado voluntario a outro centro de traballo.</p>
<p>Artigo 37º.-Traballadores eventuais.</p>
<p>Todos aqueles traballadores temporais e eventuais que a partir do 17 de xuño de 1988 superen tres anos</p>
<p>de contratación, nunha ou varias das modalidades temporais de contratación actualmente en vigor, pasarán á situación de fixos.</p>
<p>Para efectos do cómputo da dita duración, contaranse os períodos de traballo efectivo, ILT nas súas distintas clases e duración, e calquera circunstancia que leve consigo unha suspensión temporal do contrato de traballo (coa excepción de calquera tipo de excedencia).</p>
<p>Para estes efectos computarase como tempo traballado a permanencia en empresas filiais da principal.</p>
<p>O presente artigo non será de aplicación a aqueles traballadores que cesen voluntariamente e retornen á empresa ou que sexan contratados ó abeiro do artigo 42º do presente convenio no seu apartado c.</p>
<p>Artigo 38º.-Premios por xubilación.</p>
<p>Se, ó se produci-la xubilación, o traballador acreditase unha antigüidade na empresa de máis de trinta anos, percibirá por parte desta, nun único pagamento, un premio consistente nunha cantidade igual a unha mensualidade do salario real que viñese percibindo.</p>
<p>Artigo 39º.-Descanso semanal.</p>
<p>Cando, por coincidi-lo día de descanso semanal noutro festivo, o traballador se vexa privado do seu desfrute, as empresas veranse na obriga de compensar a este con outro día de descanso en día laborable, nun prazo non superior a quince días, a partir da data do día que lle correspondese desfrutar.</p>
<p>Artigo 40º.-Dereito de información en materia de contratación.</p>
<p>Recóllese no presente artigo a Lei 2/1991, do 7 de xaneiro, sobre dereitos de información dos representantes dos traballadores en materia de contratación. Para a súa aplicación observaranse as seguintes condicións:</p>
<p>1. O presente texto manterá a súa vixencia no convenio ata o momento da derrogación da Lei 2/1991, do 7 de xaneiro, no que quedará sen efecto.</p>
<p>2. O presente texto recollerá no seu contido calquera modificación que se produza no articulado da citada lei.</p>
<p>«Texto da Lei 2/1991, do 7 de xaneiro.</p>
<p>Artigo 1º</p>
<p>1. O empresario entregaralle á representación legal dos traballadores unha copia básica de tódolos contratos que deban celebrarse por escrito a excepción dos contratos de relación laboral especial de alta dirección, sobre os que se establece o deber de notificación á representación legal dos traballadores.</p>
<p>Co fin de comproba-la adecuación do contido do contrato á legalidade vixente, esta copia básica conterá tódolos datos do contrato a excepción do número do documento nacional de identidade, o domicilio, o estado civil e calquera outro que de acordo coa Lei orgánica 1/1992, do 5 de maio, puidese afectar á intimidade persoal.</p>
<p>A copia básica será entregada polo empresario nun prazo non superior a dez días desde a formalización</p>
<p>do contrato, ós representantes legais dos traballadores, os que a asinarán para efectos de acreditar que se produciu a entrega. Posteriormente a dita copia básica enviarase á oficina de emprego.</p>
<p>Nos contratos suxeitos á obriga de rexistro no INEM a copia básica remitirase xunto co contrato á oficina de emprego. Nos restantes supostos remitirase exclusivamente a copia básica.</p>
<p>2. O empresario notificaralles ós representantes legais dos traballadores as prórrogas dos contratos de traballo ós que se refire o número 1, así como as denuncias correspondentes a estes no prazo dos dez días seguintes a que teña lugar.</p>
<p>3. Os representantes legais dos traballadores deberán recibir, polo menos trimestralmente, información acerca das previsións do empresario sobre celebración de novos contratos, indicando o número destes e as modalidades e tipos de contratos que serán utilizados, así como dos supostos de subcontratación.</p>
<p>Artigo 2º</p>
<p>Os representantes da Administración así como os das organizacións sindicais e os das asociacións empresariais que teñan acceso á copia básica dos contratos, en virtude da súa pertenza ós órganos de participación institucional que regulamentariamente teñan tales facultades, observarán sixilo profesional, e non poderán utiliza-la dita documentación para fins distintos dos que motivaron o seu coñecemento.</p>
<p>Artigo 3º</p>
<p>1. O empresario, con ocasión da extinción do contrato, comunicaralles ós traballadores a denuncia ou, se é o caso, o preaviso da súa extinción, deberá xuntar unha proposta do documento de liquidación das cantidades que se deben.</p>
<p>O traballador poderá solicita-la presencia dun representante legal dos traballadores no momento de proceder ó asinamento do recibo da liquidación, facéndose constar nel o feito do seu asinamento en presencia dun representante legal dos traballadores, ou ben que o traballador non fixo uso desta posibilidade. Se o empresario impedise a presencia do representante no momento do asinamento, o traballador poderá facelo constar no propio recibo, para os efectos oportunos.</p>
<p>2. A liquidación dos salarios que correspondan ós traballadores fixos descontinuos, nos supostos de conclusión de cada período de actividade, levarase a cabo con suxeición ós trámites e garantías establecidas no número anterior».</p>
<p>Artigo 41º.-Clasificación do persoal.</p>
<p>O persoal ó servicio das empresas afectadas por este convenio colectivo quedará encadrado nalgúns dos seguintes grupos profesionais, en función das súas titulacións académicas, aptitudes profesionais e contido xeral da prestación laboral requirida.</p>
<p>As definicións contidas para cada grupo profesional non son exhaustivas, senón meramente enunciativas.</p>
<p>Grupo I. Están abranguidos neste grupo aqueles traballadores que coordinan, dirixen, establecen e crean políticas xerais, prácticas normativas e procedementos amplos, con alto grao de autonomía a partir de directrices xerais. Exercen a supervisión a través de mandos intermedios, co fin de consegui-los obxectivos operacionais marcados.</p>
<p>Grupo II. Están abranguidos neste grupo aqueles traballadores cunha actividade que se desenvolve baixo especificacións precisas e con certo grao de autonomía, podendo coordina-lo traballo dun equipo, e para o seu desenvolvemento se requira unha pericia ou habilidade sistemática en actividades ou procesos técnicos, comerciais, informáticos ou administrativos, estando ou non estandarizados.</p>
<p>Grupo III. Están abranguidos neste grupo aqueles traballadores en postos que se executan baixo instruccións concretas con dependencia xerárquica e funcional total. Esíxese o coñecemento total do oficio e as funcións poden implicar incomodidade temporal ou esforzo físico.</p>
<p>A precedente definición de grupos profesionais non implica a derrogación das categorías profesionais e a súa definición funcional contidas na vixente ordenanza laboral do comercio.</p>
<p>Artigo 42º.-Modalidade de contratación.</p>
<p>A) Contrato de aprendizaxe.</p>
<p>Poderanse celebrar contratos de aprendizaxe con traballadores maiores de dezaseis anos e menores de vintetrés anos.</p>
<p>O salario de contratación destes traballadores será igual ó 85%, 90% e 100% do salario base da súa categoría durante, respectivamente o primeiro, o segundo ou terceiro ano de vixencia do contrato.</p>
<p>B) Contrato en prácticas.</p>
<p>A retribución dos traballadores cun contrato en prácticas será do 85% ou do 90% do salario base da súa categoría profesional, durante o primeiro ou segundo ano de vixencia do contrato.</p>
<p>C) Contratos de duración determinada.</p>
<p>Con obxecto de compatibilizar ó máximo as condicións das fases expansivas e recesivas dos ciclos económicos tanto no ámbito xeral da economía estatal como nos ámbitos sectorial e da empresa, cos principios de estabilidade no emprego, pleno emprego e non precarización das relacións laborais recoñécese a conveniencia de configurar a través do presente convenio colectivo sectorial no marco do art. 15.1º B) do Estatuto dos traballadores, un contrato por circunstancias do mercado que permita a contratación de persoal por período de ata catro anos dentro de ciclos de cinco anos para configurar unha alternativa de contrato de longa duración sometido a un réxime equivalente ó do contrato indefinido, no referente a desfrute de beneficios derivados da antigüidade, beneficios non salariais, réxime específico de extinción, con esixencia de preaviso e de indemnización para o traballador.</p>
<p>En consecuencia:</p>
<p>De conformidade co establecido no Art. 15.1º B) do Estatuto dos traballadores, para unha menor precari</p>
<p>zación do emprego e buscando aproveitar ó máximo as posibilidades de emprego que se derivan do actual ciclo económico, o contrato por circunstancias do mercado, ó que se refire o dito artigo, poderá celebrarse por períodos que individualmente ou en conxunto non superen os catro anos dentro dun ciclo de cinco anos.</p>
<p>O seu réxime xurídico será equivalente ó do contrato por tempo indefinido, en canto ó desfrute de beneficios salariais, antigüidade, réximes de complementos e beneficios non salariais.</p>
<p>A duración mínima do contrato será de seis meses e poderanse realizar un máximo de seis prórrogas en caso de pretender esgota-lo ciclo completo.</p>
<p>O presente convenio sométese a un réxime específico de extinción, con esixencia de preaviso escrito con polo menos quince días de antelación fixando unha indemnización para o traballador de conformidade coa seguinte escala:</p>
<p>* Se a extinción se produce ó transcorrer un ano de contrato, aboarase unha indemnización de doce días.</p>
<p>* Se a extinción se produce ó transcorrer dous anos de contrato, aboarase unha indemnización total de vinte días.</p>
<p>* Se a extinción se produce ó transcorrer tres anos de contrato, aboarase unha indemnización total de trinta días.</p>
<p>* Se a extinción se produce ó transcorrer catro anos de contrato, aboarase unha indemnización total de corenta días.</p>
<p>No suposto de non producirse a extinción do contrato á terminación da vixencia máxima deste (catro anos), se o traballador segue prestando servicios na empresa, o contrato transformarase en indefinido.</p>
<p>O presente contrato só se poderá celebrar a xornada completa.</p>
<p>As partes comproméntese a recomendarlles ós seus afiliados a utilización deste tipo de contrato de longa duración, sempre que resulte aplicable, en lugar doutras modalidades de contratación temporal actualmente en vigor.</p>
<p>Artigo 43º.-Mobilidade xeográfica.</p>
<p>A) Desprazamento. As empresas poderán despraza-lo seu persoal a outros centros de traballo distintos a aquel en que presten os seus servicios, fundamentando o dito desprazamento en razóns técnicas, organizativas, de producción ou de contratación.</p>
<p>B) Traslado. Enténdese por traslado o desprazamento a outro centro de traballo que implique un cambio de domicilio. Enténdese que un desprazamento implica cambio de domicilio, cando o centro de traballo de novo destino diste máis de 40 quilómetros do seu centro actual ou do seu domicilio actual.</p>
<p>Para os supostos de traslados de persoal polo motivos establecidos na lei, establécense os seguintes mecanismos:</p>
<p>* Negociación preceptiva coa representación legal dos traballadores.</p>
<p>* Intervención dos mecanismos do AGA e en caso de desacordo da comisión paritaria.</p>
<p>* Recuperación do posto de traballo anterior en caso de laudo ou sentencia favorable.</p>
<p>* Preaviso de 45 días.</p>
<p>* Prazo de incorporación ó novo centro de traballo de 30 días.</p>
<p>* Os traslados non terán unha duración inferior a doce meses nun período de tres anos.</p>
<p>* Se, por traslado, un dos cónxuxes cambia de residencia, o outro, se fose traballador da mesma empresa, terá dereito ó traslado á mesma localidade.</p>
<p>Os casos de traslado darán lugar ó devengo por parte do traballador trasladado dos seguintes conceptos compensatorios:</p>
<p>* Billete para o traballador e os familiares que vivan ás súas expensas.</p>
<p>* Transporte de mobiliario, roupa e utensilio do fogar.</p>
<p>* Indemnización consistente en dúas veces o salario base mensual de categoría profesional, nun único pagamento.</p>
<p>* Compensación durante doce meses da diferencia do custo de vivenda en alugueiro (vivenda das mesmas características).</p>
<p>* Notificada a decisión de traslado, o traballador poderá optar pola extinción do seu contrato, percibindo unha indemnización de 25 días de salario por ano de servicio, rateándose por meses os períodos inferiores a un ano e cun máximo de doce mensualidades.</p>
<p>Artigo 44º.-Réxime disciplinario para o acoso sexual.</p>
<p>Todo comportamento ou situación que atente contra o respecto á intimidade e/ou contra a liberdade dos traballadores, conductas de acoso sexual verbais ou físicas, serán conceptuadas como faltas moi graves, graves ou leves en función da repercusión do feito (*). Nos supostos en que se leve a cabo servíndose da súa relación xerárquica coa persoa e/ou con persoas con contrato laboral non indefinido, a sanción aplicarase no seu grao máximo.</p>
<p>O comité de empresa, os delegados de persoal, sección sindical e a dirección da empresa velarán polo dereito á intimidade do traballador afectado, procurando silencia-la súa identidade, cando así sexa preciso.</p>
<p>(*) Poderá seguirse o réxime disciplinario establecido no acordo para a substitución da ordenanza do comercio.</p>
<p>Artigo 45º.-Igualdade no traballo.</p>
<p>Respectarase o principio de igualdade no traballo para tódolos efectos, e non se admitirá discriminación por razóns de idade, sexo, ideoloxía, raza, minusvalidez, etc.</p>
<p>Disposicións transitorias</p>
<p>Primeira.-En relación coa duración máxima da contratación temporal establecida no artigo 37º, e despois da aprobación do R.D.L. 18/1993, que establece medidas urxentes de fomento de emprego da ocupación, esta</p>
<p>duración máxima pasará a ser de catro anos e seis meses durante a vixencia do citado real decreto lexislativo.</p>
<p>Segunda.-Grupos profesionais: establécese a unificación das categorías con discriminación en función da idade:</p>
<p>* Na categoría de auxiliar de caixa á data do seu vencemento o 13-09-1997.</p>
<p>* Na categoría de auxiliar administrativo, desde o día 1-1-1997.</p>
<p>Disposicións adicionais</p>
<p>Primeira.-Ámbalas partes comprométense a inicia-la negociación do convenio colectivo a partir da segunda quincena do mes de xaneiro de cada ano.</p>
<p>Segunda.-As partes asinantes do presente convenio amosan a súa vontade de que a figura contractual prevista no Art. 42º c) se instrumentalice de acordo coa declaración de motivos contida nel. Para tal efecto, a comisión paritaria do convenio fará un seguimento específico, nos termos previstos no Art. 31º do propio texto, a través de reunións que se celebrasen por instancia de cada unha das partes asinantes.</p>
<p>Táboa salarial</p>
<table><tbody><tr><td>Grupo
Profes.</td><td>Nivel
Salar.</td><td>Categorías
incluídas</td><td>Salario
base</td></tr>
<tr><td></td></tr>
</tbody></table>
<table><tbody><tr><td></td><td></td><td>Xefe de división</td><td>111.672</td></tr>
<tr><td></td><td></td><td>Xefe de sección administrativa</td><td>111.672</td></tr>
<tr><td></td><td></td><td>Xefe de persoal</td><td>111.672</td></tr>
<tr><td></td><td>A</td><td>Xefe de compras</td><td>111.672</td></tr>
<tr><td></td><td></td><td>Xefe de división</td><td>111.672</td></tr>
<tr><td></td><td></td><td>Xefe de vendas</td><td>111.672</td></tr>
<tr><td></td><td></td><td>Encargado xeral</td><td>111.672</td></tr>
<tr><td>I</td></tr>
<tr><td></td><td></td><td>Xefe administrativo</td><td>107.755</td></tr>
<tr><td></td><td></td><td>Xefe de almacén</td><td>107.755</td></tr>
<tr><td></td><td>B</td><td>Contable-caixeiro</td><td>107.755</td></tr>
<tr><td></td><td></td><td>Oficial administrativo</td><td>107.755</td></tr>
<tr><td></td><td></td><td>Operador máquinas contables</td><td>107.755</td></tr>
<tr><td></td><td></td><td>Prof. de oficio de 1ª-chofer 1ª</td><td>103.838</td></tr>
<tr><td></td><td>A</td><td>Xefe de grupo</td><td>103.838</td></tr>
<tr><td></td><td></td><td>Viaxante</td><td>103.838</td></tr>
<tr><td></td><td></td><td>Xefe de supermercado</td><td>103.838</td></tr>
<tr><td>II</td></tr>
<tr><td></td><td></td><td>Corredor de praza</td><td>99.914</td></tr>
<tr><td></td><td></td><td>Vendedor, poxador, comprador</td><td>99.914</td></tr>
<tr><td></td><td></td><td>Dependente maior</td><td>99.914</td></tr>
<tr><td></td><td></td><td>Xefe de sección mercantil</td><td>99.914</td></tr>
<tr><td></td><td>B</td><td>Encargado de establecemento</td><td>99.914</td></tr>
<tr><td></td><td></td><td>Secretaria</td><td>99.914</td></tr>
<tr><td></td><td></td><td>Debuxante</td><td>99.914</td></tr>
<tr><td></td><td></td><td>Xefe de sección de servicios</td><td>99.914</td></tr>
<tr><td></td><td></td><td>Visitador</td><td>99.914</td></tr>
<tr><td></td><td></td><td>Xefe de taller</td><td>99.914</td></tr>
<tr><td></td><td></td><td>Aux. caixa maior 25 anos (***)</td><td>99.914</td></tr>
<tr><td></td><td></td><td>Profesional oficial 2ª-chofer 2ª</td><td>97.955</td></tr>
<tr><td></td><td></td><td>Capataz</td><td>95.999</td></tr>
<tr><td></td><td></td><td>Auxiliar</td><td>95.999</td></tr>
<tr><td></td><td>A</td><td>Dependente</td><td>95.999</td></tr>
<tr><td></td><td></td><td>Auxiliar administrativo ou perforista</td><td>95.999</td></tr>
<tr><td></td><td></td><td>Mozo especializado</td><td>95.999</td></tr>
<tr><td></td><td></td><td>Escaparatista</td><td>95.999</td></tr>
<tr><td></td><td></td><td>Mozo</td><td>95.999</td></tr>
</tbody></table>
<table><tbody><tr><td>Grupo
Profes.</td><td>Nivel
Salar.</td><td>Categorías
incluídas</td><td>Salario
base</td></tr>
<tr><td></td></tr>
</tbody></table>
<table><tbody><tr><td></td></tr>
<tr><td></td><td></td><td>Auxiliar de caixa 20-22 anos (***)</td><td>92.730</td></tr>
<tr><td>III</td><td>B</td><td>Auxiliar de caixa</td><td>92.730</td></tr>
<tr><td></td><td></td><td>Axudante</td><td>92.730</td></tr>
<tr><td></td></tr>
<tr><td></td><td></td><td>Axudante</td><td>90.123</td></tr>
<tr><td></td><td></td><td>Telefonista</td><td>90.123</td></tr>
<tr><td></td><td></td><td>Vix. sereno, ordenanza, porteiro</td><td>90.123</td></tr>
<tr><td></td><td></td><td>Cobrador</td><td>90.123</td></tr>
<tr><td></td><td>C</td><td>Cosedora de sacos</td><td>90.123</td></tr>
<tr><td></td><td></td><td>Conserxe</td><td>90.123</td></tr>
<tr><td></td><td></td><td>Empaquetadora</td><td>90.123</td></tr>
<tr><td></td><td></td><td>Persoal de limpeza</td><td>90.123</td></tr>
<tr><td></td></tr>
<tr><td></td><td>Auxiliar de caixa 18-20 anos (***)</td><td>88.163</td></tr>
<tr><td>Aprendices</td><td>Aux. Advo. ou perforista 18 anos</td><td>88.163</td></tr>
<tr><td>Salario</td><td>Auxiliar de caixa 16-17 anos (***)</td><td>62.694</td></tr>
<tr><td>segundo texto</td><td>Aspirante 16-17 anos (***)</td><td>60.732</td></tr>
<tr><td>convenio</td><td>Aprendiz 16-18 anos (***)</td><td>60.732</td></tr></tbody></table>(***) Contratados antes 13-9-1994
<p>9605385</p>

