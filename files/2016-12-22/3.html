---
date: '2016-12-22'
id: CA01-161216-0004
page: 55434
number: 243
agency: Consellería de Facenda
section: III. Outras disposicións.
title: >-
  RESOLUCIÓN do 15 de decembro de 2016, da Dirección Xeral de Política
  Financeira e Tesouro, de ratificación da Resolución do 25 de novembro de 2016,
  de adopción de medidas adicionais de control especial na mutualidade Unión de
  Artesanos, mutualidade de previsión social a prima fixa.
range: Resolución
url: >-
  https://www.xunta.gal/dog/Publicados/2016/20161222/AnuncioCA01-161216-0004_gl.html
---
<p>O 25 de novembro de 2016, o director xeral de Política Financeira e Tesouro, en aplicación do disposto no capítulo II do título VI da Lei 20/2015, do 14 de xullo, de ordenación, supervisión e solvencia das entidades aseguradoras e reaseguradoras, e no capítulo I do título IV e capítulo II do título VI do Real decreto 1060/2015, do 20 de novembro, de ordenación, supervisión e solvencia das entidades aseguradoras e reaseguradoras, adoptou unha resolución na cal se acorda o seguinte, en relación coa mutualidade de previsión social a prima fixa Unión de Artesanos:</p>
    <p>«Primeiro. Manter as medidas de control especial que se adoptaron pola Resolución do 17 de outubro de 2016.</p>
    <p>Segundo. Adoptar a medida adicional de control especial, prevista no artigo 161 da Lei 20/2015, do 14 de xullo, de ordenación, supervisión e solvencia das entidades aseguradoras e reaseguradoras consistente en substituír provisionalmente a xunta directiva da mutualidade de previsión social a prima fixa Unión de Artesanos, ao abeiro do artigo 165 da citada lei, e designar como administradores provisionais as seguintes persoas:</p>
    <p>1. Rosa María Pedrosa Pedrosa.</p>
    <p>2. Román García Pastur.</p>
    <p>3. José Antonio Vesteiro Rivas.</p>
    <p>Os administradores nomeados terán todas as facultades que a normativa aplicable lle recoñece á xunta directiva substituída e será necesario para o seu exercicio que actúen polo menos dous deles de forma mancomunada.</p>
    <p>A presente resolución é inmediatamente executiva.</p>
    <p>O nomeamento publicarase no DOG e inscribirase nos demais rexistros públicos que correspondan. </p>
    <p>Terceiro. Concederlle á mutualidade un período de alegacións durante un prazo de 10 días desde a notificación da presente resolución, de acordo co disposto no artigo 213 d) do Real decreto 1060/2015, do 20 de novembro, de ordenación, supervisión e solvencia das entidades aseguradoras e reaseguradoras».</p>
    <p>O prazo concedido á mutualidade rematou sen que se teñan presentado alegacións.</p>
    <p>Con base no anteriormente exposto, </p>
    <h2>RESOLVO:</h2>
    <p>1º. Deixar sen efecto as medidas provisionais de control especial acordadas na Resolución do 17 de outubro de 2016.</p>
    <p>2º. Ratificar as medidas adicionais de control especial adoptadas no punto segundo da citada Resolución do 25 de novembro de 2016.</p>
    <p>Contra esta resolución, que non pon fin á vía administrativa, poderase interpor recurso de alzada, no prazo dun mes contado a partir do día seguinte á súa publicación, ante esta dirección xeral ou ante o conselleiro de Facenda, de conformidade cos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 15 de decembro de 2016</p>
    <footer><p>David Cabañó Fernández<br>Director xeral de Política Financeira e Tesouro</p></footer>

