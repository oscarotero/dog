---
date: '1999-02-09'
id: 3B3A
page: 1
number: 26
agency: 'CONSELLERÍA DE CULTURA, COMUNICACIÓN SOCIAL E TURISMO'
section: IV. OPOSICIÓNS E CONCURSOS
title: >-
  Orde do 29 de xaneiro de 1999 pola que se anuncia a convocatoria pública para
  a provisión, polo sistema de libre designación, de varios postos de traballo
  vacantes na Consellería de Cultura, Comunicación Social e Turismo.
range: Orde
url: 'https://www.xunta.gal/dog/Publicados/1999/19990209/Anuncio3B3A_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, e no uso das atribucións conferidas polo artigo 15.4º da mesma lei, esta consellería</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, varios postos de traballo vacantes que se relacionan no anexo I desta orde.</p>
<p>Segundo.-Poderán concorrer a eles tódolos funcionarios que reúnan os requisitos que se esixen e se especifican no anexo I.</p>
<p>Terceiro.-As solicitudes para participar nesta convocatoria presentaranse no rexistro xeral da Consellería de Cultura, Comunicación Social e Turismo (edificio administrativo de San Caetano, bloque 3, Santiago de Compostela), nas delegacións provinciais ou en calquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común. O prazo para a presentación de solicitudes será de quince días hábiles, contados a partir do día seguinte da publicación desta orde no Diario Oficial de Galicia. O modelo de solicitude sinálase no anexo II.</p>
<p>Cuarto.-Os aspirantes deberán unir á súa solicitude un currículum vitae e xustificar mediante certificación ou copia compulsada os méritos que aleguen.</p>
<p>Quinto.-No caso de resultar seleccionado algún funcionario con destino noutra Administración pública tramitaráselle o seu traslado a esta Comunidade Autónoma e unha vez concedido pola súa Administración de orixe, procederase a adxudicarlle o posto para o que foi seleccionado. Se no prazo de dous meses a partir da publicación da resolución no DOG o funcionario seleccionado non puidese incorporarse ó seu posto de traballo por non atoparse resolto o seu traslado á Comunidade Autónoma de Galicia, considerarase deserto o posto e poderase proceder de novo á súa provisión.</p>
<p>Sexto.-A resolución desta convocatoria farase pública no DOG e poderase declarar deserto o posto de traballo, de considerarse oportuno.</p>
<p>Sétimo.-O prazo de toma de posesión será de tres días, se o destino anterior está na mesma localidade que a do novo destino, e dun mes se está en localidade distinta ou leva consigo o reingreso ó servicio activo.</p>
<p>O prazo de toma de posesión empezará a contarse a partir do día seguinte ó do cesamento, que deberá producirse dentro dos tres días seguintes ó da publicación no DOG, ou desde a data na que se comunique a resolución do traslado á Comunidade Autónoma, para o caso de funcionarios doutras administracións públicas.</p>
<p>Se a resolución comporta o reingreso ó servicio, o prazo de toma de posesión empezará a contarse a partir do día seguinte ó da publicación da resolución.</p>
<p>Oitavo.-Contra a presente orde, que esgota a vía administrativa, poderase interpor recurso contencioso-administrativo previsto na Lei reguladora da xurisdicción contencioso-administrativa, do 27 de decembro de 1956, perante o Tribunal Superior de Xustiza de Galicia, no prazo de dous meses a partir do día da súa publicación, despois de comunicalo a esta consellería segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 29 de xaneiro de 1999.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>
<p>ANEXO I</p>
<p>Código do posto: PRP050000215770007.</p>
<p>Denominación do posto: xefe/a de Servicio de Investimentos e Supervisión Técnico Turístico.</p>
<p>Centro directivo: Dirección Xeral de Turismo.</p>
<p>Localidade: Santiago de Compostela.</p>
<p>Tipo de posto: S.</p>
<p>Corpo ou escala: xeral/especial.</p>
<p>Grupo: A/B.</p>
<p>Nivel: 28 A.</p>
<p>Complemento específico: 1.703.640</p>
<p>Código do posto: CUC040000115770044.</p>
<p>Denominación do posto: xefe/a do Servicio de Vixilancia e Inspección do Patrimonio Cultural.</p>
<p>Centro directivo: Dirección Xeral do Patrimonio Cultural.</p>
<p>Localidade: Santiago de Compostela.</p>
<p>Tipo de posto: S.</p>
<p>Corpo ou escala: xeral/especial.</p>
<p>Grupo: A/B.</p>
<p>Nivel: 28 A.</p>
<p>Complemento específico: 1.703.640</p>

