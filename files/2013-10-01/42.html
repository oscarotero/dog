---
date: '2013-10-01'
id: CA04-120913-0001
page: 38744
number: 187
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 9 de setembro de 2013, da Xefatura Territorial de Pontevedra, de
  autorización administrativa, declaración, en concreto, de utilidade pública e
  a necesidade da urxente ocupación que leva implícita, así como a aprobación do
  proxecto de execución dunha instalación eléctrica no concello do Grove
  (expediente IN407A 2012/164-4).
range: Resolución
url: >-
  https://www.xunta.gal/dog/Publicados/2013/20131001/AnuncioCA04-120913-0001_gl.html
---
<p>Visto o expediente para outorgamento de autorización administrativa, declaración, en concreto, de utilidade pública e a necesidade da urxente ocupación que leva implícita, así como a aprobación do proxecto de execución das instalacións eléctricas que a continuación se describen:</p>
    <p>Solicitante: Unión Fenosa Distribución, S.A.</p>
    <p>Domicilio social: travesía de Vigo, 204, 36207 Vigo.</p>
    <p>Denominación: modificado LMT, CT, RBT O Con.</p>
    <p>Situación: O Grove.</p>
    <p>Características técnicas: LMT subterránea a 20 kV con condutor tipo RHZ de 238 metros de lonxitude, con orixe no apoio HV-630/15 da LMT VLG805 O Grove e final no CT proxectado. Centro de transformación de 250 kVA, RT 20 kV/400-230 V, situado no lugar do Con, O Grove. Dúas redes de baixa tensión, unha aérea e outra subterránea, de 723 e 152 metros de lonxitude respectivamente.</p>
    <p>Realizouse o trámite de información pública inserindo anuncios no DOG do 17 de agosto de 2012, no BOP do 16 de agosto de 2012, no xornal <em>Faro de Vigo</em> do 8 de agosto de 2012 e no taboleiro de anuncios do Concello do Grove. Tamén foron notificados individualmente os titulares dos predios afectados pola instalación segundo a relación facilitada pola empresa peticionaria. Durante o mencionado trámite recibíronse as seguintes alegacións:</p>
    <p>Con data 13.8.2012, Dolores Piñeiro García presenta un escrito en que alega que desexa coñecer a forma e condicións en que vai a afectar a súa parcela o proxecto.</p>
    <p>A empresa Unión Fenosa Distribución, S.A. contesta á alegación que a alegante non achega co seu escrito ningún plano en que reflicta a localización da citada parcela e tampouco achega documentación acreditativa da súa titularidade.</p>
    <p>Con data 9.8.2012 Manuel Padín Vila presenta un escrito en que alega que se pretende situar o transformador nun predio sito na marxe dereita, o que obrigará a levantar a calzada para cruzala transversalmente, o que encarece o conxunto da obra sen ningunha mellora para ela.</p>
    <p>A empresa Unión Fenosa Distribución, S.A. contesta á alegación que á hora de realizar o modificado do trazado da citada liña escolleu, entre as variantes técnicamente posibles, a menos prexudicial para o conxunto da zona.</p>
    <p>Vistas as alegacións e as contestacións de Unión Fenosa Distribución, S.A. resulta o seguinte: Dolores Piñeiro García non acredita a situación e propiedade do mencionado predio, polo que non é posible avaliar a incidencia deste proxecto nela. No referente a Manuel Padín Vila débese indicar que non existen limitacións de carácter técnico sobre prohibicións e limitacións á constitución de servidume de paso establecidas no título VII, sobre autorizacións administrativas, do Real decreto 1955/2000.</p>
    <p>En consecuencia, cumpridos os trámites ordenados na Lei 54/1997, do 27 de novembro, do sector eléctrico e nos capítulos II e V do título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar, declarar, en concreto, a utilidade pública da instalación e a necesidade da urxente ocupación que leva implícita dos bens afectados, así como aprobar o proxecto de execución das ditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha da instalación, de acordo co artigo 131 do Real decreto 1955/2000, será de 14 meses a partir da recepción da presente resolución. Para os efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra a presente resolución poderá interpor recurso de alzada ante o conselleiro de Economía e Industria no prazo dun mes contado a partir de día seguinte ao da notificación desta resolución; tamén poderá interpor calquera outro recurso que considere pertinente ao seu dereito.</p>
    <p>Pontevedra, 9 de setembro de 2013</p>
    <footer><p>Ignacio Rial Santomé<br>Xefe territorial de Pontevedra</p></footer>

