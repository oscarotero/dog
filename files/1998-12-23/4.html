---
date: '1998-12-23'
id: 7BD6
page: 13
number: 247
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 363/1998, do 10 de decembro, polo que se declara a urxente ocupación,
  para efectos de expropiación forzosa, polo Concello de Barro (Pontevedra), dos
  bens e dereitos necesarios para a realización das obras do proxecto de accesos
  ós núcleos de Portela, Caeiro e outros.
range: Decreto
url: 'https://www.xunta.gal/dog/Publicados/1998/19981223/Anuncio7BD6_gl.html'
---
<p>O Concello de Barro (Pontevedra), en sesión celebrada o día 23 de abril de 1998, aprobou o proxecto de accesos ós núcleos de Portela, Caeiro e outros,</p>
<p>e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 24 de setembro de 1998.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 26 de novembro de 1998.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque a necesidade de mellora-la rede viaria do municipio, e poder dota-las vivendas dos núcleos rurais tradicionais de accesos asfaltados e cun largo mónimo, fai que sexa necesario proceder á expropiación dos terreos. Coa execución do dito proxecto, quedan dotados os núcleos de poboación dunhas vías que melloran a seguridade vial, así como as industrias instaladas na zona dunha infraestructura que colabora no seu mellor desenvolvemento e favorece a instalación doutras novas.</p>
<p>A competencia para a declaración da urxente ocupación corresponde ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día dez de decembro de mil novecentos noventa e oito,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Barro (Pontevedra) para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de accesos ós núcleos de Portela, Caeiro e outros.</p>
<p>Santiago de Compostela, dez de decembro de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>11303</p>

