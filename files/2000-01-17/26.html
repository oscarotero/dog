---
date: '2000-01-17'
id: 290E
page: 646
number: 10
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 21 de outubro de 1999 pola que se aproba o cambio de dominio dun
  parque de cultivo na praia da Vía no Grove.
range: Orde
url: 'https://www.xunta.gal/dog/Publicados/2000/20000117/Anuncio290E_gl.html'
---
<p>Visto o expediente de cambio de dominio que a seguir se menciona, instruído para efectos de transmisión da concesión administrativa pertinente e do establecemento que a ampara; tendo en conta que os interesados obtiveron a autorización previa prevista no artigo 59.3º da Lei 6/1993, do 11 de maio, de pesca de Galicia (DOG nº 101, do 31 de maio), e o artigo 10 do Decreto 406/1996, do 7 de novembro, (DOG nº 228, do 21 de novembro) e que foi acreditada a transmisión de dereitos e aboados os impostos correspondentes.</p>
<p>Esta consellería, en virtude das atribucións conferidas, á vista do informe favorable do Servicio Técnico-Xurídico, acordou acceder ó solicitado, proclamando a nova titularidade da concesión e establecemento que se relaciona a seguir:</p>
<p>Tipo de establecemento: parque de cultivo.</p>
<p>Cultivo: berberecho (Cerastoderma edule), ameixa fina (Ruditapes decussata) e ameixa babosa (Venerupis Pullastra).</p>
<p>Localización: praia da Vía-O Grove.</p>
<p>Data da concesión: 22-11-1951.</p>
<p>Data do remate da última prórroga: 23-10-1995.</p>
<p>Anteriores concesionarios: Mercedes Gondar Lores e outros.</p>
<p>Novo titular da concesión: José Solleiro e Hijos, S.L.</p>
<p>O novo concesionario queda subrogado nos mesmos dereitos e obrigas dos anteriores concesionarios, así como ó cumprimento das disposicións legais vixentes que lle sexan aplicables e de categoría suficiente.</p>
<p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante o conselleiro de Pesca, Marisqueo e Acuicultura, ou recurso contencioso-administrativo, que se interporá no prazo de dous meses contados desde o día seguinte ó da súa notificación ou publicación ante a xurisdicción contencioso-administrativa, de conformidade co disposto no artigo 116 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Vigo, 21 de outubro de 1999.</p>
<p>P.D. (Orde 14-6-1999, DOG nº 120, do 24 de xuño)</p>
<p>Rosa Mª Quintana Carballo</p>
<p>Delegada territorial de Vigo</p>

