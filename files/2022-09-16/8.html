---
date: '2022-09-16'
id: O3C2-080922-0002
page: 48804
number: 177
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 5 de setembro de 2022 pola que se convoca un curso selectivo de
  acceso á escala técnica, categoría de intendente, dos corpos da Policía Local.
range: Resolución
url: >-
  https://www.xunta.gal/dog/Publicados/2022/20220916/AnuncioO3C2-080922-0002_gl.html
---
<p>Dentro das actividades programadas para o ano 2022 e conforme as funcións atribuídas pola Lei 1/2007, do 15 de xaneiro, da Academia Galega de Seguridade Pública, e o establecido nos artigos 38 e 39 do Decreto 243/2008, do 16 de outubro, polo que se desenvolve a Lei 4/2007, do 20 de abril, de coordinación de policías locais, anúnciase a convocatoria dun curso selectivo para o acceso á categoría de intendente da Policía Local, conforme as seguintes bases:</p>
    <p>Obxectivos:</p>
    <p>Actualizar o alumnado na normativa vixente e de aplicación directa no traballo policial.</p>
    <p>Desenvolver a súa capacidade de liderado, coñecendo os recursos dispoñibles para levar a cabo unha dirección de equipos eficaz e motivadora.</p>
    <p>Aumenta a capacidade de comunicación.</p>
    <p>Destinatarios/as:</p>
    <p>Persoal dos corpos da Policía Local que superaron o proceso selectivo para a categoría de intendente principal e que non tivesen realizado este curso.</p>
    <p>Inscrición:</p>
    <p>A inscrición dos/das participantes será totalmente gratuíta.</p>
    <p>Prazas:</p>
    <p>Sen límite.</p>
    <p>Solicitudes:</p>
    <p>1. Os concellos deberán remitirlle un escrito á Academia Galega de Seguridade Pública en que soliciten a participación no curso da/das persoa/s que estean nesta situación, para poder efectuar a correspondente reserva de praza co fin de realizar o devandito curso.</p>
    <p>2. O prazo para a remisión de escritos rematará o día 21 de setembro de 2022.</p>
    <p>Duración e contido:</p>
    <p>O curso ten unha duración de 250 horas. Unha vez feita a selección, a Agasp comunicaralle ao alumnado a data de inicio do curso e o seu horario.</p>
    <p>Conforme o establecido nos artigos 38 e 39 do Decreto 243/2008, do 16 de outubro, polo que se desenvolve a Lei 4/2007, do 20 de abril, de coordinación de policías locais, a Academia homologaralle ao alumnado os cursos realizados cuxo programa, duración e contido o permitan.</p>
    <p>O contido deste curso versará sobre xestión directiva, estratexias e técnicas de mando, dirección de equipos, desenvolvemento persoal e un módulo de actualización xurídica e normativa.</p>
    <p>Certificado:</p>
    <p>A Agasp emitiralle un informe ao concello correspondente en que certifique esta circunstancia, de xeito que se poida proceder ao nomeamento como funcionario de carreira e á toma de posesión como intendente do corpo da Policía Local.</p>
    <p>Modificacións:</p>
    <p>A Academia Galega de Seguridade Pública poderá modificar o desenvolvemento normal do curso para adaptalo ás necesidades da Administración e ás continxencias que poidan xurdir.</p>
    <p>A Estrada, 5 de setembro de 2022</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>

