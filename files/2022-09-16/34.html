---
date: '2022-09-16'
id: G0426-050922-0001
page: 48869
number: 177
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 24 de agosto de 2022, da Dirección Xeral de Desenvolvemento Rural,
  polo que se somete a información pública o estudo de impacto ambiental da zona
  de reestruturación parcelaria de Galegos, no concello de Lalín, Pontevedra.
range: Anuncio
url: >-
  https://www.xunta.gal/dog/Publicados/2022/20220916/AnuncioG0426-050922-0001_gl.html
---
<p>De conformidade co artigo 36 da Lei 21/2013, do 9 de decembro, de avaliación ambiental (BOE núm. 296, do 11 de decembro), sométese ao trámite de información pública o estudo de impacto ambiental da zona de reestruturación parcelaria de Galegos, no concello de Lalín, Pontevedra, promovido pola Dirección Xeral de Desenvolvemento Rural.</p>
    <p>Durante o prazo de trinta días hábiles, contados desde o día seguinte ao da publicación deste anuncio no <em>Diario Oficial de Galicia</em>, a documentación estará ao dispor do público para a súa consulta na seguinte ligazón da páxina web da Consellería do Medio Rural:</p>
    <p>https://mediorural.xunta.gal/gl/temas/desenvolvemento-rural/avaliacion-de-impacto-ambiental/informacion-publica-de-eia</p>
    <p>O proxecto de reestruturación parcelaria será sometido a avaliación de impacto ambiental ordinaria. Para os efectos deste expediente, o órgano substantivo é a Dirección Xeral de Desenvolvemento Rural.</p>
    <p>Durante o prazo sinalado, as alegacións, observacións ou suxestións que as persoas interesadas consideren oportunas serán dirixidas á directora xeral de Desenvolvemento Rural por calquera dos medios previstos no artigo 16 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 24 de agosto de 2022</p>
    <footer><p>Inés Santé Riveira<br>Directora xeral de Desenvolvemento Rural</p></footer>

