---
date: '2020-12-07'
id: G0532-261120-0001
page: 48212
number: 246
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 25 de novembro de 2020, da Dirección Xeral de Patrimonio Natural,
  polo que se somete a participación pública a Memoria para a declaración do
  espazo privado de interese natural Brañas e fragas do Alto do Gaiteiro, no
  concello de Mesía.
range: Anuncio
url: >-
  https://www.xunta.gal/dog/Publicados/2020/20201207/AnuncioG0532-261120-0001_gl.html
---
<p>De conformidade coas alíneas a) e b) do artigo 9.1 da Lei 5/2019, do 2 de agosto, do patrimonio natural e da biodiversidade de Galicia, garantirase a participación pública nos procedementos de declaración dos espazos naturais protexidos e nos procedementos de aprobación, revisión ou modificación dos instrumentos de planificación destes espazos.</p>
    <p>A conservación da natureza e da diversidade biolóxica encóntrase dentro das materias sobre as que as administracións públicas deben asegurar que se observen as garantías en materia de participación cidadá.</p>
    <p>Iniciado o procedemento para a declaración do espazo privado de interese natural Brañas e fragas do Alto do Gaiteiro e do proxecto de norma para a súa xestión e conservación,</p>
    <h2>ACORDO:</h2>
    <p>Primeiro. Someter a consulta pública, por un prazo de 20 días hábiles contados desde o día seguinte ao da publicación deste anuncio, a Memoria para a declaración do espazo privado de interese natural Brañas e fragas do Alto do Gaiteiro.</p>
    <p>Segundo. Durante o citado prazo, poderase consultar o expediente na seguinte ligazón do portal de transparencia da Xunta de Galicia: https://transparencia.xunta.gal/tema/informacion-de-relevancia-xuridica/procedementos-de-informacion-publica</p>
    <p>Así como na páxina web da Consellería de Medio Ambiente, Territorio e Vivenda, entrando na subsección de documentos en información pública do portal de conservación da natureza: https://cmatv.xunta.gal/seccion-tema/c/CMAOT_Conservacion?content=Direccion_Xeral_Conservacion_Natureza/Participacion_publica/seccion.html&amp;std=Participacion_publica.html</p>
    <p>Terceiro. As persoas interesadas poden enviar as súas alegacións:</p>
    <p>1.Preferentemente, mediante correo electrónico ao seguinte enderezo: planificacion.conservacion@xunta.gal, poñendo no asunto «Declaración do EPIN Brañas e fragas do Alto do Gaiteiro».</p>
    <p>2. Alternativamente, mediante a presentación de escrito dirixido á Dirección Xeral de Patrimonio Natural da Consellería de Medio Ambiente, Territorio e Vivenda, en calquera dos lugares previstos no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>3. Tamén se poden remitir suxestións a través do formulario disposto para este fin no enlace do portal de transparencia da Xunta de Galicia indicado no punto segundo deste anuncio.</p>
    <p>Santiago de Compostela, 25 de novembro de 2020</p>
    <footer><p>Belén Mª do Campo Piñeiro<br>Directora xeral de Patrimonio Natural</p></footer>

