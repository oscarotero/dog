---
date: '2003-05-28'
id: 11E2E
page: 6
number: 102
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 14 de maio de 2003, do Servicio Provincial de Estradas de
  Pontevedra, pola que se sinala a data para o levantamento de actas previas á
  ocupación -trámite de urxencia-, para a expropiación dos bens e dereitos
  afectados polas obras do proxecto de modificación número 1, vía rápida desde
  PO-300 en Cambados a Vilagarcía de Arousa, treito: II, clave: N/PO/95.8.2,
  termo municipal de Vilanova de Arousa.
range: Resolución
url: 'https://www.xunta.gal/dog/Publicados/2003/20030528/Anuncio11E2E_gl.html'
---
<p>O artigo 28 do vixente Estatuto de autonomía de Galicia establece no seu punto 2º a competencia da Comunidade Autónoma de Galicia para o desenvolvemento lexislativo e execución da lexislación do Estado en materia de expropiación forzosa.</p>
<p>As obras sinaladas no encabezamento desta resolución atópanse incluídas no programa de obras que se van realizar con cargo ó programa 413-B construcción, conservación e explotación de estradas.</p>
<p>Por resolución da Dirección Xeral de Obras Públicas da Consellería de Política Territorial, Obras Públicas e Vivenda, de data 15 de abril de 2003, apróbase o proxecto modificación nº 1, vía rápida desde PO-300 en Cambados a Vilagarcía de Arousa, treito: II, clave: N/PO/95.8.2, termo municipal de Vilanova de Arousa.</p>
<p>Con data do 2 de xuño do 2000, a Xunta de Galicia procedeu á declaración de utilidade pública e á urxente ocupación dos bens e dereitos necesarios para efectos de expropiación para as mencionadas obras polo Decreto 152/2000, publicado no DOG nº 121, do 22 de xuño.</p>
<p>Na súa virtude e en cumprimento do disposto nos artigos 52 da vixente Lei de expropiación forzosa, de 16 de decembro de 1954, e 56 e seguintes do</p>
<p>regulamento para a súa aplicación, este servicio, no uso das facultades que lle confire o artigo 98 da mencionada lei, resolve convoca-los titulares de bens e dereitos afectados para compareceren nos lugares, datas e horas que se citan e proceder ó levantamento das actas previas á ocupación, nas que se recollerán os datos necesarios para determina-los bens e dereitos afectados e os prexuízos derivados da rápida ocupación, sen prexuízo de se trasladar ó lugar dos predios se se considera necesario.</p>
<p>Casa da Cultura O Esteiro en Vilanova de Arousa.</p>
<p>Día: 20 de xuño de 2003</p>
<p>Horario: 10 a 12 horas.</p>
<p>De: o predio nº 1167-comp. o predio 1179-D</p>
<p>A relación de titulares dos bens e dereitos afectados, así como o plano parcelario correspondente, estarán expostas no Concello de Vilanova de Arousa e no Servicio Provincial de Estradas de Pontevedra, na rúa Said Armesto nº 1, 36001 Pontevedra.</p>
<p>Ó dito acto deberán acudi-los titulares afectados, persoalmente ou ben representados por persoa debidamente autorizada para actuar no seu nome, achegando os documentos acreditativos da súa titularidade, documento nacional de identidade e último recibo da contribución, podendo acompañarse, pola súa conta, se o consideran oportuno dos seus peritos e notario.</p>
<p>Así mesmo, e en cumprimento do establecido no artigo 56 do Regulamento da Lei de expropiación forzosa, ábrese información pública durante o prazo de 15 días hábiles, contados a partir do seguinte ó da publicación desta resolución no BOE ou ata o momento do levantamento das actas previas á ocupación correspondente, para o fin de que os interesados poidan formular por escrito, ante o Servicio Provincial de Estradas de Pontevedra, as alegacións que coiden pertinentes para o obxecto de emendar posibles erros padecidos ó relaciona-los bens afectados pola urxente ocupación.</p>
<p>Pontevedra, 14 de maio de 2003.</p>
<p>Fausto Núñez Vilar</p>
<p>Enxeñeiro xefe do Servicio Provincial</p>
<p>de Estradas de Pontevedra</p>

