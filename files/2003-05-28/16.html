---
date: '2003-05-28'
id: '11E12'
page: 6
number: 102
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: VI. ANUNCIOS
title: >-
  Resolución do 22 de maio de 2003, da Dirección Xeral da Función Pública, pola
  que se emprazan os interesados no recurso contencioso-administrativo
  procedemento abreviado 65/2003, interposto por María Carmen Suárez Varela.
range: Resolución
url: 'https://www.xunta.gal/dog/Publicados/2003/20030528/Anuncio11E12_gl.html'
---
<p>A Dirección Xeral da Función Pública recibiu do Xulgado do Contencioso-Administrativo número tres da Coruña, providencia pola que se admite a trámite a demanda tramitada polo procedemento abreviado nº 65/2003, formulada por María Carmen Suárez Varela, contra a resolución da Consellería da Presidencia, Relacións Institucionais e Administración Pública do 24 de marzo de 2003, pola que se desestima o recurso de alzada contra o Acordo do 12 de decembro de 2002 do tribunal V-B relativo á puntuación outorgada na fase de concurso do proceso selectivo para o acceso á categoría 3 (ordenanza e outros) do grupo V do persoal laboral fixo da Xunta de Galicia.</p>
<p>En consecuencia, esta dirección xeral acordou nesta data e de conformidade co disposto no artigo 49 da Lei 29/1998, do 13 de xullo, reguladora da xurisdicción contencioso-administrativa, a remisión do correspondente expediente administrativo ó referido xulgado, o que se notifica para xeral coñecemento de tódalas persoas interesadas no procedemento e se emprazan para que poidan comparecer como parte nos autos no Xulgado do Contencioso-Administrativo número tres da Coruña no prazo de 9 (nove) días, contados desde o día seguinte ó da publicación desta resolución no Diario Oficial de Galicia.</p>
<p>Santiago de Compostela, 22 de maio de 2003.</p>
<p>Belén Prado Sanjurjo</p>
<p>Directora xeral da Función Pública</p>

