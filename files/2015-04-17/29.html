---
date: '2015-04-17'
id: CA04-270315-0001
page: 14869
number: 72
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 24 de marzo de 2015, da Xefatura Territorial da Coruña, pola que
  se somete a información pública a petición de autorización administrativa
  previa e a autorización administrativa de construción dunha instalación
  eléctrica no concello da Coruña (expediente IN407A 2014/174-1).
range: Resolución
url: >-
  https://www.xunta.gal/dog/Publicados/2015/20150417/AnuncioCA04-270315-0001_gl.html
---
<p>Para os efectos previstos na Lei 24/2013, do 26 de decembro (BOE núm. 310), e no artigo 125 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización da instalación eléctrica que se describe:</p>
    <p>Solicitante: Consellería de Cultura, Educación e Ordenación Universitaria.</p>
    <p>Domicilio social: Edificio Administrativo San Caetano, s/n, 15781 Santiago de Compostela.</p>
    <p>Denominación: CS e CT de 250 kVA no CEIP Emilia Pardo Bazán.</p>
    <p>Situación: travesía dos Rosales, 15011 A Coruña.</p>
    <p>Características técnicas: CS en edificio prefabricado de formigón compartido co do CT proxectado, que inclúe 3 interruptores-secionadores de 24 kV, 400 A en cabinas metálicas prefabricadas. CT en edificio prefabricado de formigón con transformador de 250 kVA, relación 15-20/0,42 kV en baño de aceite. Aparellaxe de manobra e proteción, así como equipamento de medida en cabinas metálicas prefabricadas. </p>
    <p>Todas aquelas persoas ou entidades que se consideren afectadas poderán examinar o proxecto e/ou presentar as súas alegacións nesta xefatura territorial, situada no Edificio Administrativo de Monelos, rúa Vicente Ferrer, 2, 1º andar, 15071 A Coruña, no prazo de vinte días, contados a partir do día seguinte ao da publicación, artigos 48 e 86 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>A Coruña, 24 de marzo de 2015</p>
    <footer><p>Isidoro Martínez Arca<br>Xefe territorial da Coruña</p></footer>

