---
date: '2015-04-17'
id: L239-260315-0001
page: 14925
number: 72
agency: Concello do Porriño
section: VI. Anuncios. b) Administración local.
title: >-
  ANUNCIO de información pública sobre a aprobación inicial da modificación
  puntual do Plan xeral de ordenación municipal.
range: Anuncio
url: >-
  https://www.xunta.gal/dog/Publicados/2015/20150417/AnuncioL239-260315-0001_gl.html
---
<p>O Pleno da Corporación do 26 de febreiro de 2015 adoptou o acordo que a seguir se transcribe literalmente:</p>
    <p>«1º. Aprobar inicialmente a modificación puntual do PXOM para a introdución de uso deportivo nos solos urbanos e urbanizables de natureza industrial.</p>
    <p>2º. Someter o expediente a información pública por un prazo de dous meses mediante publicación no <em>Diario Oficial de Galicia</em>, en dous dos xornais de maior difusión da provincia e no taboleiro de edictos do concello.</p>
    <p>3º. Dar audiencia aos concellos limítrofes por un prazo de dez días hábiles para os efectos da presentación das alegacións e reclamacións que xulguen convenientes.</p>
    <p>4º. Suspender o outorgamento de licenzas de parcelación, edificación e derrubamento nos ámbitos da modificación puntual que poidan ser incompatibles coa ordenación urbanística obxecto de aprobación».</p>
    <p>O que se fai público para o xeral coñecemento, para que os interesados presenten as alegacións, reclamacións e suxestións que xulguen convenientes, en cumprimento do estipulado pola lexislación vixente.</p>
    <p>O Porriño, 5 de marzo de 2015</p>
    <footer><p>José Nelson Santos Argibay<br>Alcalde</p></footer>

