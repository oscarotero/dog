---
date: '1999-11-04'
id: 1142E
page: 12
number: 213
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 13 de setembro de 1999, da Delegación Provincial de Lugo, de
  notificación de incoación do expediente sancionador P-116/1999 en materia de
  pesca fluvial, devolto polo servicio de correos.
range: Resolución
url: 'https://www.xunta.gal/dog/Publicados/1999/19991104/Anuncio1142E_gl.html'
---
<p>De conformidade co disposto polo artigo 59.4º da Lei do 26 de novembro de 1992 (BOE do 27), de réxime xurídico das administracións públicas e do procedemento administrativo común e no Decreto 482/1997, do 30 de decembro (DOG do 8-1-1998), polo que se establece a estructura orgánica da Consellería de Medio Ambiente, notifícaselles ás persoas que no anexo se mencionan, que con esta data resolvín publica-lo acordo de iniciación do procedemento sancionador por infracción da Lei 7/1992, do 24 de xullo, de pesca fluvial de Galicia (DOG nº 151, do 5 de agosto), por non ser posible a notificación a través do servicio de correos.</p>
<p>Noméase instructora deste procedemento a Paloma Quiroga López, e secretario a José Antonio García Blanco, funcionarios desta delegación provincial, que poderán ser recusados en calquera momento da tramitación do expediente de concorreren os supostos legais.</p>
<p>Os interesados disporán dun prazo de quince días (15), contados a partir do seguinte ó da publicación desta notificación, para presentaren, por escrito, cantas alegacións, documentos, informacións ou propostas de probas consideren convenientes en defensa dos seus dereitos.</p>
<p>Conforme o establecido no artigo 13.2º do Regulamento de procedemento para o exercicio da potestade sancionadora, do 4 de agosto de 1993, de non efectuarse alegacións no prazo anterior, este acordo de iniciación poderá ser considerado proposta de resolución, determinándose para estes efectos o importe da sanción.</p>
<p>O pagamento voluntario porá fin ó expediente. Para efectualo deberá emprega-los impresos normalizados, que lle serán facilitados nesta Delegación Provincial de Lugo, sita na Ronda da Muralla, nº 70-1ª planta.</p>
<p>O que se lles comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobada polo Real decreto 1398/1993, do 4 de agosto (BOE nº 189, do 9).</p>
<p>Lugo, 13 de setembro de 1999.</p>
<p>Luis González Vázquez</p>
<p>Delegado provincial de Lugo</p>
<p>ANEXO</p>
<p>Expediente nº P-116/1999.</p>
<p>Denunciado: Ángel Rábade Castro.</p>
<p>DNI: 33.830.836-k.</p>
<p>Último enderezo coñecido: r/ Ronda do Carme, 53-4º A, Lugo.</p>
<p>Feitos imputados: non respecta-las limitacións de tamaño fixadas pola Consellería de Medio Ambiente ó ter capturado oito troitas de tamaño inferior ó regulamentario (2-18,5 cm; 1-18 cm; 3-17,5 cm;</p>
<p>2-17 cm). Feitos constatados o día 5-6-1999 no río Ser-Vilaquinte, Cervantes, Lugo.</p>
<p>Precepto sancionador: 33.9º da Lei de pesca 7/1992.</p>
<p>Cualificación da infracción: leve.</p>
<p>Sanción: 10.000 pesetas de multa.</p>
<p>Indemnización por danos e perdas de 24.000 pesetas.</p>

