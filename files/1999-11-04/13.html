---
date: '1999-11-04'
id: 113BE
page: 12
number: 213
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 28 de outubro de 1999 pola que se convocan para a elección de destino
  definitivo os aspirantes que superaron os procesos selectivos convocados polas
  ordes do 26 de agosto de 1997 para o acceso ó corpo facultativo superior da
  Xunta de Galicia (grupo A), escala de profesores numerarios de institutos
  politécnicos marítimo-pesqueiros e do corpo facultativo de grao medio da Xunta
  de Galicia (grupo B), escala de mestres de taller de institutos politécnicos
  marítimo-pesqueiros.
range: Orde
url: 'https://www.xunta.gal/dog/Publicados/1999/19991104/Anuncio113BE_gl.html'
---
<p>Polas ordes do 26 de agosto de 1997 (DOG nº 198 e 199, do 14 e 15 de outubro respectivamente), convocáronse procesos selectivos para o acceso ó corpo facultativo superior da Xunta de Galicia (grupo A), escala de profesores numerarios de institutos politécnicos marítimo-pesqueiros, e do corpo facultativo de grao medio da Xunta de Galicia (grupo B), escala de mestres de taller de institutos politécnicos marítimo-pesqueiros.</p>
<p>As propostas dos aspirantes que superaron estes procesos selectivos foron elevadas a definitivas mediante as ordes do 30 e 20 de xullo de 1999 (DOG nº 151 e 164 do 6 e 25 de agosto respectivamente).</p>
<p>Co obxecto de que os citados aspirantes poidan acceder á condición de funcionarios é necesario, con carácter previo, proceder á elección de destino; por todo isto, esta consellería</p>
<p>DISPÓN:</p>
<p>Convoca-los aspirantes que superaron os procesos selectivos celebrados para o acceso ó corpo facultativo superior da Xunta de Galicia (grupo A), escala de profesores numerarios de institutos politécnicos marítimo-pesqueiros e ó corpo facultativo de grao medio da Xunta de Galicia (grupo B), escala de mestres de taller de institutos politécnicos marítimo-pesqueiros, para a elección de destino definitivo, en único chamamento, no salón de actos da Escola Galega de Administración Pública, sita no polígono das Fontiñas en Santiago de Compostela, o día 9 de novembro de 1999, co seguinte horario:</p>
<p>Ás 8.45 horas serán convocados os aspirantes que superaron o proceso selectivo para o ingreso no corpo facultativo superior da Xunta de Galicia (grupo A), escala de profesores numerarios de institutos politécnicos marítimo-pesqueiros, para o acto de petición de postos que terá lugar ás 9 horas, podendo</p>
<p>elixir, segundo a orde acadada no proceso selectivo e de acordo coa correspondente materia, os postos que se relacionan no anexo I, sempre que reúnan as condicións esixidas nel.</p>
<p>Ás 11.15 horas serán convocados os funcionarios do corpo facultativo de grao medio da Xunta de Galicia (grupo B), escala de mestres de taller de institutos politécnicos marítimo-pesqueiros, para o acto de petición de posto que terá lugar ás 11.30 horas, podendo elixir segundo a orde acadada no proceso selectivo e de acordo coa correspondente materia, os postos que se relacionan no anexo II sempre que reúnan as condicións esixidas nel.</p>
<p>En primeiro lugar elixirán dentro de cada corpo e materia os funcionarios que accedesen pola quenda de promoción interna e a continuación os de acceso libre e todos eles de acordo coa orde de prelación de puntuación obtida nos distintos procesos selectivos.</p>
<p>Os aspirantes deberán ir provistos de DNI ou outro documento que acredite fidedignamente a súa identidade.</p>
<p>Os aspirantes que non comparezan persoalmente poderán ser representados por terceiras persoas con poder notarial suficiente.</p>
<p>Ós aspirantes que non comparezan persoalmente ou por medio de representantes, seranlles adxudicadas en destino definitivo as prazas que lles corresponden atendendo á orde de publicación destas e ó número obtido nos procesos selectivos, unha vez rematado o proceso de adxudicación das prazas ós aspirantes presentes ou representados, e entre as que quedaron sen adxudicar.</p>
<p>Santiago de Compostela, 28 de outubro de 1999.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>

