---
date: '1999-11-04'
id: 113A6
page: 12
number: 213
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 21 de outubro de 1999 pola que se amplían os prazos de xustificación
  dos investimentos realizados ó abeiro da do 28 de maio de 1999 pola que se
  convoca e regula o réxime de concesión de axudas correspondentes ó programa
  Apoio á I+D industrial.Tecnoloxías industriais, do Plan Galego de IDT para
  1999.
range: Orde
url: 'https://www.xunta.gal/dog/Publicados/1999/19991104/Anuncio113A6_gl.html'
---
<p>A Consellería de Industria e Comercio dictou a Orde do 28 de maio de 1999 pola que se convoca e regula o réxime de concesión de axudas correspondentes ó programa Apoio á I+D industrial. Tecnoloxías industriais, do Plan Galego de IDT para 1999 (DOG nº 135, do 15 de xullo). O obxectivo desta orde é fomenta-la realización de proxectos de I+D nas empresas da Comunidade Autónoma galega.</p>
<p>Na citada disposición establécese como requisito indispensable para o libramento de axuda a presentación, antes do día 15 de novembro de 1999, da documentación acreditativa do investimento realizado.</p>
<p>Tendo en conta o atraso con que foi publicada a devandita orde e que o elevado número de solicitudes presentadas motivou un longo proceso de avaliación dos proxectos, considérase necesario amplia-lo prazo de xustificación dos investimentos levados a cabo polos solicitantes.</p>
<p>En consecuencia, en uso das atribucións que me foron concedidas,</p>
<p>DISPOÑO:</p>
<p>Artigo único.-Amplia-lo prazo para a execución e xustificación dos investimentos ou actuacións subvencionables ó abeiro da orde da Consellería de Industria e Comercio do 28 de maio de 1999, ata o día 30 de novembro de 1999.</p>
<p>Santiago de Compostela, 21 de outubro de 1999.</p>
<p>Juan Rodríguez Yuste</p>
<p>Conselleiro de Industria e Comercio</p>

