---
date: '1999-11-04'
id: 1139A
page: 12
number: 213
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 18 de outubro de 1999, da Secretaría Xeral para o Deporte, pola
  que se emprazan as partes interesadas no recurso contencioso-administrativo
  01/0001177/1999, interposto por Sabino Senra Abadín.
range: Resolución
url: 'https://www.xunta.gal/dog/Publicados/1999/19991104/Anuncio1139A_gl.html'
---
<p>Con data do 14 de outubro de 1999, o Comité Galego de Xustiza Deportiva recibe da Sección Primeira da Sala do Contencioso-Administrativo do Tribunal Superior de Xustiza de Galicia, providencia pola que se admite o recurso contencioso-administrativo 01/0001177/1999, interposto por Sabino Senra Abadín contra a resolución do Comité Galego de Xustiza Deportiva, do 7 de maio de 1999, sobre proceso electoral a presidente e a comisión delegada da Federación Galega de Deportes de Inverno.</p>
<p>En consecuencia, a Secretaría Xeral para o Deporte acordou nesta data, e de conformidade co disposto no artigo 64 da Lei reguladora da xurisdicción contencioso-administrativa, modificada pola Lei 10/1992, do 30 de abril, a remisión do expediente administrativo á referida sala, o que se lles notifica para o xeral coñecemento a tódalas persoas emprazadas interesadas no procedemento, e que son emprazadas para que poidan comparecer como parte nos autos na Sección Primeira da Sala do Contencioso-Administrativo do Tribunal Superior de Xustiza de Galicia.</p>
<p>Santiago de Compostela, 18 de outubro de 1999.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>

