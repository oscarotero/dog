---
date: '1999-11-04'
id: 113C6
page: 12
number: 213
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: IV. OPOSICIÓNS E CONCURSOS
title: >-
  Resolución do 18 de outubro de 1999, da Dirección Xeral de Xustiza e
  Administración Local, pola que se outorgan os destinos correspondentes ó
  concurso de traslados do 25 de xuño de 1999 (BOE do 8 de xullo) pola que se
  convocaban a concurso de traslados prazas vacantes de forensías e agrupacións
  de forensías para o corpo de médicos forenses.
range: Resolución
url: 'https://www.xunta.gal/dog/Publicados/1999/19991104/Anuncio113C6_gl.html'
---
<p>Visto o expediente instruído para a provisión en concurso de traslados de forensías e agrupacións</p>
<p>de forensías vacantes, anunciado pola Resolución do 25 de xuño de 1999, da Dirección Xeral de Xustiza e Administración Local, da Consellería de Xustiza, Interior e Relacións Laborais da Xunta de Galicia, publicada no BOE do 8 de xullo, e de conformidade co establecido nos artigos 455 e 500.1º da Lei orgánica 6/1985, do 1 de xullo, do poder xudicial; Real decreto 296/1996, do 23 de febreiro, polo que se aproba o Regulamento orgánico do corpo de médicos forenses, e Real decreto 1619/1997, do 24 de outubro, polo que se modifica o Regulamento orgánico do corpo de médicos forenses,</p>
<p>Esta dirección xeral</p>
<p>RESOLVEU:</p>
<p>Primeiro.-Nomear para os destinos que se indican os médicos forenses que no anexo se relacionan, que reunindo as condicións legais teñen dereito preferente.</p>
<p>Segundo.-Declarar desertas aquelas prazas convocadas no concurso que non foron cubertas por un titular.</p>
<p>Terceiro.-1. O prazo para tomar posesión do novo destino obtido será dun mes pero, cando non implique cambio de residencia, deberá efectuarse nos tres días hábiles seguintes ó do cesamento.</p>
<p>2. O prazo para a toma de posesión empezará a contarse a partir do día seguinte ó do cesamento, que deberá efectuarse dentro dos tres días hábiles seguintes ó da publicación da resolución no BOE.</p>
<p>3. Se a resolución comporta o reingreso ó servicio activo, o prazo de toma de posesión deberá computarse desde a dita publicación.</p>
<p>Cuarto.-O traslado do funcionario que se atope gozando das vacacións, permisos ou licencias de enfermidade e embarazo terá efectividade a partir da finalización destas. O día da súa incorporación cesarán no seu anterior destino, dispoñendo a partir dese momento de tres días hábiles ou un mes de prazo posesorio.</p>
<p>Quinto.-Recursos.</p>
<p>Contra esta resolución, que esgota a vía administrativa, cabe interpoñer recurso contencioso-administrativo ante os xulgados do contencioso-administrativo da provincia da Coruña no prazo de dous meses desde o día seguinte ó da súa publicación no BOE, de conformidade co establecido nos artigos 14.2º e 25 da Lei 29/1998, do 13 de xullo, reguladora da xurisdicción contencioso-administrativa; ou ben recurso potestativo de reposición ante este órgano no prazo dun mes, contado desde o día seguinte ó da súa publicación no BOE, segundo o establecido nos artigos 116 e 117 da Lei 4/1999, do 13 de xaneiro, de modificación da Lei 30/1992, do 26 de novem</p>
<p>bro, de réxime xurídico das administracións públicas e do procedemento administrativo común.</p>
<p>Santiago de Compostela, 18 de outubro de 1999.</p>
<p>José Antonio Álvarez Vidal</p>
<p>Director xeral de Xustiza e Administración Local</p>
<p>ANEXO</p>
<p>Nº orde: 1.</p>
<p>Apelidos e nome: Suárez Dono, José Manuel.</p>
<p>Destino anterior: Primeira Instancia e Instrucción números un, dous e tres de Betanzos.</p>
<p>Destino adxudicado: Primeira Instancia e Instrucción número cinco de Ferrol e Ortigueira.</p>

