---
date: '2004-03-01'
page: 2
number: 42
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 27 de xaneiro de 2004 pola que se autoriza o centro privado Quiñones
  de León de Vigo (Pontevedra) para imparti-las ensinanzas correspondentes ós
  niveis I, II e III, modalidade presencial, da educación básica de adultos en
  quenda de tarde-noite.
range: Orde
---
<p>Visto o expediente sobre autorización para imparti-las ensinanzas correspondentes ós niveis I, II e III, modalidade presencial, da educación básica de adultos, en quenda de tarde-noite, no centro privado Quiñones de León de Vigo (Pontevedra ); iniciado ó abeiro do artigo 5 do Decreto 133/1995, do 10 de maio (DOG do 22 de maio), sobre autorización de centros docentes privados para impartir ensinanzas de réxime xeral non universitarias e do punto primeiro.1 da Orde do 20 de setembro de 1995 (DOG do 15 de decembro) pola que se desenvolve o antedito decreto.</p>
<p>Considerando que o devandito centro conta con autorización definitiva, por Orde do 19 de xullo de 1999 (DOG do 12 de agosto), para imparti-la educación secundaria obrigatoria.</p>
<p>Esta Consellería de Educación e Ordenación Universitaria, en virtude do establecido no artigo 14 do Decreto 88/1999, do 11 de marzo (DOG do 13 de abril), polo que se regula a ordenación xeral das ensinanzas de educación de persoas adultas e os requisitos mínimos dos centros e por proposta da Dirección Xeral de Centros e Ordenación Educativa,</p>
<p>DISPÓN:</p>
<p>Autoriza-lo centro privado Quiñones de León de Vigo (Pontevedra) para imparti-las ensinanzas correspondentes ós niveis I, II e III, modalidade presencial, da educación básica de adultos, en quenda de tarde-noite, segundo os datos que se relacionan no anexo desta orde.</p>
<p>Contra desta disposición, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 27 de xaneiro de 2004.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: Travesía de Vigo, 50-52.</p>
<p>Denominación: centro privado Quiñones de León.</p>
<p>Código do centro: 36011865.</p>
<p>Titular: Quiñones de León S.L.</p>
<p>Composición resultante:</p>
<p>a) Educación infantil: 3 unidades.</p>
<p>b) Educación primaria: 6 unidades.</p>
<p>c) Educación secundaria obrigatoria: 8 unidades.</p>
<p>d) Educación básica de adultos (quenda de tarde-noite):</p>
<p>Nivel I: 1 unidade.</p>
<p>Nivel II: 1 unidade.</p>
<p>Nivel III: 2 unidades.</p>

