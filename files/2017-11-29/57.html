---
date: '2017-11-29'
id: L257-091117-0002
page: 54607
number: 227
agency: Concello de Vigo
section: VI. Anuncios. b) Administración local.
title: >-
  ANUNCIO do 8 de novembro de 2017, da Xerencia Municipal de Urbanismo, de
  modificación de uso dotacional das parcelas 28 e 29 do Plan parcial Quirós
  (expediente 16117/411).
range: Anuncio
url: >-
  https://www.xunta.gal/dog/Publicados/2017/20171129/AnuncioL257-091117-0002_gl.html
---
<p>O Pleno do Concello de Vigo, na sesión ordinaria do día 25 de outubro de 2017, adoptou o seguinte acordo:</p>
    <p>«Primeiro. Aprobar, ao abeiro do disposto no artigo 42.5 da Lei 2/2016, do 10 de febreiro, do solo de Galicia, o cambio do uso dotacional de dúas parcelas municipais de 1.089 m2 e 6.000 m2 de superficie, respectivamente, sitas no ámbito do Plan parcial S.U.P.P.1 Quirós, identificadas cos nº 28 e 29 no proxecto de compensación definitivamente aprobado, de dotacional educativo a dotacional deportivo.</p>
    <p>Segundo. Publicar o presente acordo no BOP e no DOG, e notificalo para o seu coñecemento á Consellería de Cultura, Educación e Ordenación Universitaria e a Secretaría xeral para o Deporte da Xunta de Galicia. </p>
    <p>Terceiro. Remitir o presente acordo, xunto con dúas copias debidamente dilixenciadas do aprobado, á Consellería de Medio Ambiente e Ordenación do Territorio da Xunta de Galicia, para o seu coñecemento e efectos. No anuncio de aprobación, referido no parágrafo dispositivo segundo do presente acordo, farase constar a dita remisión.</p>
    <p>Cuarto. Notificar este acordo ao departamento municipal de Deportes, Benestar Social e Educación, así como ao Servizo de Cartografía, á Oficina de Licenzas e á Oficina de Información da XMU».</p>
    <p>Mediante o presente anuncio faise constar que, dando cumprimento ao establecido no parágrafo terceiro da parte dispositiva, mediante oficio do 8 de novembro de 2017 foi remitido o dito acordo, xunto con dúas copias debidamente dilixenciadas do aprobado, á Consellería de Medio Ambiente e Ordenación do Territorio, para o seu coñecemento e efectos.</p>
    <p>Vigo, 8 de novembro 2017</p>
    <footer><p>O presidente da Xerencia Municipal de Urbanismo<br>P.D. (Resolución do 6.7.2015)<br>María José Caride Estévez<br>Vicepresidenta da Xerencia Municipal de Urbanismo</p></footer>

