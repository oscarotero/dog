---
date: '2003-03-18'
id: 9CAE
page: 3
number: 54
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: VI. ANUNCIOS
title: >-
  Resolución do 30 de xaneiro de 2003, da Dirección Xeral de Relacións Laborais,
  pola que se fai pública a modificación dos estatutos sociais da entidade
  Cooperativa de Meirás de Consumidores e Usuarios, Sociedade Cooperativa
  Galega.
range: Resolución
url: 'https://www.xunta.gal/dog/Publicados/2003/20030318/Anuncio9CAE_gl.html'
---
<p>En cumprimento do disposto no artigo 74 da Lei 5/1998, do 18 de decembro, de cooperativas de Galicia e no artigo 53 do Regulamento do rexistro de cooperativas, faise público que esta dirección xeral resolveu inscribir no Rexistro Central de Cooperativas a modificación de estatutos sociais da entidade Cooperativa Agraria de Meirás, Sociedade Cooperativa Galega, acordada na asemblea xeral celebrada o 24 de novembro de 2002, constando como nova denominación: Cooperativa de Meirás de Consumidores e Usuarios, Sociedade Cooperativa Galega, clasificándose como cooperativa de consumidores e usuarios e tendo como novo obxecto social procurar, nas mellores condicións de calidade, información e prezo, bens e servicios, para o consumo ou uso dos socios e dos familiares que con eles convivan, en particular:</p>
<p>-Subministración de artigos de consumo, uso, vestido, mobiliario e demais elementos propios da economía doméstica.</p>
<p>-Servicios diversos para a realización das actividades domésticas.</p>
<p>-Bens e servicios e actividades necesarias para a vida docente, desenvolvemento cultural e cultivo do tempo libre dos socios, como libros, material didáctico, instalacións deportivas.</p>
<p>-Concertos de intermediación económicos con entidades financeiras, compañías de seguros, empresas de distribución que contribúan á provisión de bens de diversa natureza propios de todos eles da economía doméstica.</p>
<p>Igualmente constitúen o obxecto desta sociedade a defensa, formación, información e promoción dos dereitos dos consumidores e usuarios.</p>
<p>Calquera outro fin lícito que teñan ou poida ter no futuro, relación directa ou indirecta co cumprimento do obxecto social.</p>
<p>Santiago de Compostela, 30 de xaneiro de 2003.</p>
<p>Pilar Cancela Rodríguez</p>
<p>Directora xeral de Relacións Laborais</p>

