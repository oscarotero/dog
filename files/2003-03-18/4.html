---
date: '2003-03-18'
id: 9C0E
page: 3
number: 54
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 28 de febreiro de 2003 pola que se autoriza o cesamento de actividades
  do centro privado Santamariña da Coruña.
range: Orde
url: 'https://www.xunta.gal/dog/Publicados/2003/20030318/Anuncio9C0E_gl.html'
---
<p>Examinado o escrito presentado por Araceli Iglesias Pérez, en representación da titularidade do cen</p>
<p>tro privado concertado Santamariña da Coruña, en solicitude de cesamento de actividades do dito centro.</p>
<p>Resultando que por Orde do 18 de decembro de 2002 (DOG do 30 de decembro) se modifica o concerto educativo co centro privado Santamariña da Coruña, reducíndolle 1 unidade do ciclo formativo de grao medio de comercio, 1 unidade do programa de garantía social de servicios auxiliares de oficina e 1 unidade do programa de garantía social de dependente de comercio, con efectos económico-administrativos do 31 de decembro de 2002; que esta actuación foi motivada por non contar cun número mínimo de alumnos escolarizados nas mencionadas unidades e logo do preceptivo trámite de audiencia ó interesado; e que en aplicación do calendario escolar vixente para o curso 2002-2003 o citado centro, o día 8 de xaneiro de 2003, non reiniciou a súa actividade lectiva e, con data do 9 de xaneiro de 2003 solicita o cesamento de actividades do ciclo formativo de grao medio de xestión administrativa para o que tiña concerto educativo en vigor.</p>
<p>Vistos a Lei orgánica 8/1985, do 3 de xullo, reguladora do dereito á educación (BOE do 4 de xullo); Lei orgánica 9/1995, do 20 de novembro, da participación, a avaliación e o goberno dos centros docentes (BOE do 21 de novembro); Real decreto 2377/1985, do 18 de decembro, polo que se aproba o Regulamento de normas básicas sobre concertos educativos (BOE do 27 de decembro); Decreto 133/1995, do 10 de maio, sobre autorización de centros docentes privados para impartir ensinanzas de réxime xeral non universitarias (DOG do 22 de maio), e a Orde do 20 de setembro de 1995, pola que se desenvolve o dito decreto (DOG do 15 de decembro).</p>
<p>Considerando que ante a decisión unilateral do centro privado Santamariña de pecha-las súas instalacións se procedeu á escolarización dos alumnos afectados en centros sostidos con fondos públicos na cidade da Coruña.</p>
<p>Considerando que a Comisión de Conciliación, prevista na disposición derradeira primeira.8 da antedita Lei orgánica 9/1995, non se chegou a celebrar por non comparecer representación do devandito centro privado.</p>
<p>Polo anteriormente exposto, esta consellería</p>
<p>DISPÓN:</p>
<p>Primeiro.-Autoriza-lo cesamento de actividades do centro privado Santamariña de acordo coa solicitude instada voluntariamente pola súa titularidade.</p>
<p>Segundo.-A extinción da autorización acordada no punto anterior é, así mesmo, causa de extinción do concerto educativo, e os seus efectos terán lugar a partir do momento do cesamento efectivo da citada actividade.</p>
<p>Terceiro.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 28 de febreiro de 2003.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

