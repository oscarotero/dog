---
date: '2003-03-18'
id: 9C16
page: 3
number: 54
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Decreto 185/2003, do 6 de marzo, polo que se acepta a título gratuíto a doazón
  de diverso material con destino ó Complexo Hospitalario Universitario Juan
  Canalejo-Marítimo Oza da Coruña.
range: Decreto
url: 'https://www.xunta.gal/dog/Publicados/2003/20030318/Anuncio9C16_gl.html'
---
<p>As empresas Clinica y Control, S.A. e Agfa Gevaert, S.A. ofrecen a doazón ó Servicio Galego de Saúde de diverso material con destino ó Complexo Hospitalario Universitario Juan Canalejo-Marítimo Oza da Coruña.</p>
<p>Conforme o artigo 17.1º da Lei 3/1985, do 12 de abril, do patrimonio da comunidade autónoma, requírese decreto do Consello da Xunta de Galicia para a adquisición de bens a título gratuíto.</p>
<p>En cumprimento do disposto na Lei 3/1985, do 12 de abril, do patrimonio da comunidade autónoma, de conformidade coa proposta do conselleiro de Sanidade e presidente do Servicio Galego de Saúde e logo de deliberación do Consello da Xunta de Galicia na súa reunión do día seis de marzo de dous mil tres,</p>
<p>DISPOÑO:</p>
<p>Artigo primeiro.-Acepta-la doazón do seguinte material:</p>
<p>-1 Resectoscopio, marca Comeq, modelo flujo continuo, cun valor de 4.057 euros, doado pola empresa Clinica y Control, S.A.</p>
<p>-1 Impresora, marca Agfa, modelo D-3000, cun valor de 31.252 euros, doado pola empresa Agfa Gevaert, S.A.</p>
<p>Artigo segundo.-Os activos acéptanse segundo o establecido na normativa en materia patrimonial da comunidade autónoma e destinaranse ó Complexo Hospitalario Universitario Juan Canalejo-Marítimo Oza da Coruña de acordo coa vontade dos doantes.</p>
<p>Disposición derradeira</p>
<p>O Servicio Galego de Saúde, a través do seu órgano competente, levará a cabo os trámites necesarios para a efectividade de canto se dispón neste decreto.</p>
<p>Santiago de Compostela, seis de marzo de dous mil tres.</p>
<p>Manuel Fraga Iribarne</p>
<p>Presidente</p>
<p>José María Hernández Cochón</p>
<p>Conselleiro de Sanidade</p>

