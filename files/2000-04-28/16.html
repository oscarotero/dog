---
date: '2000-04-28'
id: 8DBA
page: 6
number: 82
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 15 de abril de 2000, da Dirección Xeral de Persoal, pola que se
  publica a adxudicación provisional de destinos do concurso de traslados de
  mestres, convocado por Orde do 10 de novembro de 1999 (DOG do 24).
range: Resolución
url: 'https://www.xunta.gal/dog/Publicados/2000/20000428/Anuncio8DBA_gl.html'
---
<p>En aplicación do disposto na disposición trixésimo cuarta do epígrafe VIII da Orde do 10 de novembro de 1999 (DOG do 24 de novembro), esta dirección xeral resolve facer pública a adxudicación provisional dos destinos obtidos no concurso de traslados convocado pola orde que se cita, segundo os anexos desta resolución.</p>
<p>Contra esta resolución cabe reclamación, no prazo de oito días naturais, contados a partir do seguinte ó da súa publicación do Diario Oficial de Galicia. Poderase, no mesmo prazo, presentar desistencia á participación no concurso, sempre e cando se participe con carácter voluntario, advertindo os concursantes que o fan desde a situación de suprimidos que, de desistir, no suposto de que na súa localidade ou zona se adxudique vacante das especialidades que teñan acreditadas, decaerán no dereito preferente que teñen recoñecido.</p>
<p>Os que simultaneamente participan no concurso específico de orientación poderán, igualmente, presentar renuncia a un dos concursos, á súa opción, nos prazos sinalados no anterior parágrafo e na Resolución do 5 de abril de 2000 (DOG do 11 de abril).</p>
<p>Transcorrido o prazo, esta dirección xeral elevará a definitiva a adxudicación de destinos.</p>
<p>Santiago de Compostela, 15 de abril de 2000.</p>
<p>Jaime García y García</p>
<p>Director xeral de Persoal</p>

