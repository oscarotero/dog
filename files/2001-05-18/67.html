---
date: '2001-05-18'
id: '8512'
page: 6
number: 95
agency: CONCELLO DE IRIXOA
section: VI. ANUNCIOS
title: >-
  Anuncio de aprobación definitiva de modificación puntual das normas
  subsidiarias.
range: Anuncio
url: 'https://www.xunta.gal/dog/Publicados/2001/20010518/Anuncio8512_gl.html'
---
<p>Por medio de acordo plenario do 30-3-2001 deuse aprobación definitiva, conforme o informe vinculante do conselleiro de Política Territorial, á modificación puntual nº 7 das normas subsidiarias. Tal modificación puntual consiste na ampliación do núcleo rural dos Muíños-Follente, parroquia de Mántaras, incluíndo a parcela onde se atopa o local-escola; polo tanto, a modificación non implica variación de normativa, senón unicamente de planimetría (plano 33), manténdose a parcela do local-escola na súa clasificación de solo de equipamento, concretamente, uso social-cultural.</p>
<p>Contra este acordo, que é definitivo pero non esgota a vía administrativa, cabe interpoñer recurso de reposición potestativo no prazo de 1 mes ante o órgano que o dictou; tamén se poderá interpoñer, de forma non simultánea có anterior, o recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de 2 meses, contados a partir do día seguinte da presente publicación (ou, de se-lo caso, da notificación da resolución do recurso de reposición potestativo), na forma prevista no artigo 45 e seguinte da Lei 29/1998, do 13 de xullo, reguladora da xurisdicción contencioso-adminstrativa; se se opta polo recurso de reposición e este non fora resolto e notificado expresamente no prazo dun mes, o prazo de interposición do recurso contencioso-administrativo sería de 6 meses. Todo sen</p>
<p>prexuízo de que se poida exercer calquera outro recurso que se estime procedente.</p>
<p>Irixoa, 9 de abril de 2001.</p>
<p>Juan Pérez Díaz</p>
<p>Alcalde</p>

