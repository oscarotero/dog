---
date: '2001-05-18'
id: 84FE
page: 6
number: 95
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 23 de abril de 2001, do Xurado Provincial de Montes Veciñais en Man
  Común de Lugo, polo que se inicia a tramitación do expediente 11/2000, de
  clasificación dun monte desta provincia.
range: Edicto
url: 'https://www.xunta.gal/dog/Publicados/2001/20010518/Anuncio84FE_gl.html'
---
<p>Perante este Xurado Provincial de Montes Veciñais en Man Común tramítase o expediente de clasificación do monte coas características que a seguir se indican:</p>
<p>Expediente número: 11/2000.</p>
<p>Denominación: monte de Guntín (parcelas: Lousido, Capela do Rosario, Serra I, Serra II, Curión, Verbo I, Verbo II, Verbo III, Lagas, Barreiriños e Coto Raso).</p>
<p>Comunidade propietaria: veciños da parroquia de Guntín.</p>
<p>Concello: Bóveda.</p>
<p>Superficie total: 35,02 hectáreas.</p>
<p>Estremas da parcela Lousido-1,88 hectáreas:</p>
<p>Norte, leste e sur: predios particulares. Oeste: camiño de Curillón.</p>
<p>(Segundo a información catastral comprende as parcelas nº 245 e nº 851 do polígono 3, da parroquia de Guntín).</p>
<p>Estremas da parcela Capela do Rosario-0,66 hectáreas:</p>
<p>Norte: pista. Leste: camiño. Sur: pista do Campo. Oeste: pista do Campo.</p>
<p>(Correspóndese coa parcela nº 445 do polígono 3, da parroquia de Guntín).</p>
<p>Estremas da parcela Serra I-3,67 hectáreas:</p>
<p>Norte: estrada do Incio e camiño. Leste: camiño e tras el, monte comunal dos veciños de Martín. Sur: predios particulares e camiño. Oeste: estrada do Incio e predios particulares.</p>
<p>(Segundo a información catastral comprende as parcelas nº 461 e nº 462 do polígono 3, da parroquia de Guntín).</p>
<p>Estremas da parcela Serra II-9,10 hectáreas.</p>
<p>Norte: estrada do Incio. Leste e sur: camiño e predios particulares. Oeste: camiño e tras el, monte comunal dos veciños de Martín.</p>
<p>(Segundo a información catastral comprende as parcelas nº 460, nº 855 e nº 856 do polígono 3, da parroquia de Guntín).</p>
<p>Estremas da parcela Curión-0,58 hectáreas:</p>
<p>Norte, leste e sur: camiño e tras el, predios particulares. Oeste: predios particulares.</p>
<p>(Correspóndese coa parcela nº 857 do polígono 3, da parroquia de Guntín).</p>
<p>Estremas da parcela Verbo I-13,04 hectáreas:</p>
<p>Norte: estrada do Incio. Leste: termo municipal do Incio, camiño e propiedades particulares. Sur: predios particulares. Oeste: predios particulares e camiño.</p>
<p>(Segundo a información catastral comprende as parcelas nº 246 e 247 do polígono 4, da parroquia de Guntín).</p>
<p>Estremas da parcela Verbo II-0,34 hectáreas:</p>
<p>Norte, leste, sur e oeste: predios particulares.</p>
<p>(Correspóndese coa parcela nº 90 do polígono 4, segundo a información catastral).</p>
<p>Estremas da parcela Verbo III-0, 74 hectáreas:</p>
<p>Norte, leste, sur e oeste: predios particulares.</p>
<p>(Correspóndese coa parcela nº 124 do polígono 4, segundo a información catastral).</p>
<p>Estremas da parcela Lagas-1,75 hectáreas:</p>
<p>Norte, sur e oeste: predios particulares. Leste: camiño e predios particulares.</p>
<p>(Segundo a información catastral comprende a parcela nº 285 do polígono 4, da parroquia de Guntín).</p>
<p>Estremas da parcela Barreiriños-3,11 hectáreas:</p>
<p>Norte e leste: predios particulares e camiño. Sur: predios particulares e estrada da Agra a Lagoa. Oeste: pista e tras ela, predios particulares.</p>
<p>(Segundo a información catastral comprende as parcelas nº 404, nº 911 e nº 912 do polígono 7, da parroquia de Guntín).</p>
<p>Estremas da parcela Coto Raso-0,15 hectáreas:</p>
<p>Norte: predios particulares e camiño. Leste, sur e oeste: predios particulares.</p>
<p>(Segundo a información catastral comprende a parcela nº 920 do polígono 7, da parroquia de Guntín).</p>
<p>En virtude do acordado polo xurado na sesión que tivo lugar o día 14 de xuño de 2000 e, en cumprimento da orde do instructor, conforme o disposto na Lei de montes veciñais en man común do 10 de outubro de 1989 e demais disposicións de aplicación, por este edicto faise pública a iniciación para a posible clasificación do expediente indicado</p>
<p>co obxecto de que, de acordo co previsto no artigo 23 do regulamento aprobado polo Decreto 260/1992, do 4 de setembro, para a execución da citada lei, cantas persoas, organismos e corporacións resulten interesadas, poidan comparecer e intervir no expediente iniciado e formularen perante o xurado, no prazo dun mes contado a partir do día seguinte ó da publicación do presente edicto no Diario Oficial de Galicia, cantas alegacións coiden oportunas na defensa dos dereitos que crean que os asisten en relación co monte, achegando, se é o caso, a documentación que consideren conveniente ó respecto.</p>
<p>Lugo, 23 de abril de 2001.</p>
<p>Luis González Vázquez</p>
<p>Presidente do Xurado Provincial de Montes</p>
<p>Veciñais en Man Común de Lugo</p>

