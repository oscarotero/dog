---
date: '2001-05-18'
id: 84CE
page: 6
number: 95
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 18 de abril de 2001, da Delegación Provincial de Ourense, pola
  que se somete a información pública o estudio ambiental do parque eólico de
  Pena da Cruz, o proxecto de execución das instalacións que comprende, o
  proxecto sectorial, así como as solicitudes de autorización administrativa e
  de declaración de utilidade pública do dito parque eólico que se vai
  desenvolver nos concellos de Castro Caldelas e Chandrexa de Queixa.
  (Expediente IN661A 00/6-3 A.T.).
range: Resolución
url: 'https://www.xunta.gal/dog/Publicados/2001/20010518/Anuncio84CE_gl.html'
---
<p>1. Alcance da información pública; lexislación.</p>
<p>Sométese a información pública a solicitude presentada por Gamesa Energía, S.A., de autorización administrativa e declaración de utilidade pública, aprobación do proxecto de execución e do proxecto sectorial de incidencia supramunicipal e o estudio ambiental do parque eólico de Pena da Cruz.</p>
<p>Lexislación aplicable para os efectos anteriores: Decreto 205/1995, polo que se regula o aproveitamento da enerxía eólica na Comunidade Autónoma de Galicia; Lei 54/1997, do 27 de novembro, do sector eléctrico, e, supletoriamente, os decretos 2617/1966 e 2619/1966, ámbolos dous do 20 de outubro, respectivamente de autorización e de expropiación e sancións en materia de instalacións eléctricas, de aplicación conforme o establecido na disposición transitoria décimo primeira do Real decreto 1955/2000, do 1 de decembro, que regula o procedemento de autorización de instalacións de enerxía eléctrica; Lei 10/1995, de ordenación do territorio de Galicia; decretos 442/1990, do 13 de setembro, de avaliación de impacto ambiental para Galicia, e o 337/1991, do 4 de outubro, de avaliación de efectos ambientais para Galicia.</p>
<p>2. Características básicas do proxecto.</p>
<p>a) Peticionario: Gamesa Energía, S.A.</p>
<p>b) Enderezo: avda. do Cruceiro da Coruña nº 201-A, 15705 Santiago de Compostela (A Coruña).</p>
<p>c) Denominación: parque eólico Pena da Cruz.</p>
<p>d) Situación: Serra do Burgo; concellos de Castro Caldelas e Chandrexa de Queixa (Ourense).</p>
<p>Coordenadas poligonais en unidades UTM da área delimitada polo parque:</p>
<p>Punto 1 (631.000, 4.687.000); punto 2 (631.579, 4.687.974); punto 3 (630.000, 4.686.000); punto 4 (630.000, 4.685.750); punto 5 (629.250, 4.685.750); punto 6 (629.500, 4.686.000); punto 7 (629.985, 4.686.971).</p>
<p>Superficie de afección: 141,13 ha.</p>
<p>e) Finalidade: producción de enerxía eléctrica a partir da enerxía eólica.</p>
<p>f) Datos técnicos:</p>
<p>-Conxunto de 15 aeroxeradores de 850 kW/u, que suman unha potencia bruta total de 12,75 MW.</p>
<p>-C.T. que se vai instalar en cada aeroxerador de 900 kVA de potencia e r/t 0,690/20 kV, cos elementos de protección e auxiliares necesarios.</p>
<p>-Interconexión dos aeroxeradores con un circuíto eléctrico subterráneo a 20 kV con conductor tipo R.H.Z. 15/25 kV 3x1 (1x300) mm Al.</p>
<p>-Subestación transformadora. Dotación de dúas celas de protección e medida a 20 kV tipo CBGS-0 con illamento en gas SF e dos elementos de interconexión necesarios.</p>
<p>-Sistemas de control e supervisión.</p>
<p>g) Orzamento: 1.259.784.412 pesetas.</p>
<p>3. Urxente ocupación.</p>
<p>O peticionario, ó abeiro do título IX da Lei 54/1997, do 27 de novembro, do sector eléctrico, solicita, así mesmo, a declaración de utilidade pública das instalacións, o que, segundo o sinalado no artigo 54 daquela, levará implícito en todo caso a necesidade de ocupación dos bens ou de adquisición dos dereitos afectados -os cales se describen na relación adxunta- e implicará a urxente ocupación para os efectos do artigo 52 da Lei de expropiación forzosa.</p>
<p>4. Estudio ambiental.</p>
<p>O estudio ambiental do parque eólico sométese a información pública en aplicación da normativa indicada no punto 1, e pode ser examinado nas dependencias seguintes: Dirección Xeral de Industria; Dirección Xeral de Calidade e Avaliación Ambiental; delegacións provinciais en Ourense das consellerías de Industria e Comercio e Medio Ambiente e nos concellos afectados.</p>
<p>5. Proxecto sectorial de incidencia supramunicipal.</p>
<p>Ten por obxecto realiza-la ordenación do territorio do parque eólico, o cal se inclúe dentro do plan eólico estratéxico denominado PEE Gamesa, aprobado pola Consellería de Industria e Comercio por Resolución do 29-12-1995. O dito plan está comprendido dentro do Plan eólico de Galicia, que está clasificado como de incidencia supramunicipal por acordo do Consello da Xunta de Galicia do 1-10-1997 (DOG do 15 de novembro).</p>
<p>6. Alegacións.</p>
<p>Os interesados e os seus representantes poden examina-lo expediente nas oficinas desta delegación provincial na rúa Curros Enríquez nº 1, 4º de Ourense; tamén nos organismos citados no punto 4 no que respecta ó estudio ambiental, e presentar, de se-lo caso, as alegacións que crean oportunas no prazo de trinta días, contados a partir da última publicación deste anuncio.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos</p>
<p>ou se ignore o lugar de notificación, con traslado ó Ministerio Fiscal das dilixencias que se produzan.</p>
<p>Ourense, 18 de abril de 2001.</p>
<p>Alfredo Cacharro Pardo</p>
<p>Delegado provincial de Ourense</p>
<p>Relación de bens e dereitos afectados</p>
<p>Parque eólico Pena da Cruz.</p>
<table><tbody><tr><td></td></tr>
<tr><td></td></tr>
<tr><td>Propietario</td><td>Superficie afección</td></tr>
<tr><td></td></tr>
<tr><td>S.E.</td><td>S.P.</td></tr>
<tr><td></td></tr>
<tr><td>Predio
nº</td><td>Nome</td><td>Domicilio</td><td>Zapatas</td><td>Plataf.</td><td>Voo</td><td>Vías</td><td>Gabias</td><td>Pr. eólica</td><td>(O.T.)</td><td>Cult.</td><td>Lugar</td></tr>
<tr><td></td></tr>
</tbody></table>
<table><tbody><tr><td>1-8</td><td>M.V.M.C. de Drados
Prdte. Ovideo Fernández Ojea</td><td>r/ Sáenz Díez, 21-baixo
32003 Ourense</td><td>3.375,00 m</td><td>5.624,84 m</td><td>13.776,36 m</td><td>29.646,85 m</td><td>3.417,18 m</td><td>121.866,77 m</td><td>121.866,77 m</td><td>M.B.</td><td>Pena do Piorno
Penas do Cubato
Pena da Loba
Seara Bendita
Portela do Burgo
Pena dos Currás</td></tr>
<tr><td></td></tr></tbody></table>

