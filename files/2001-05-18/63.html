---
date: '2001-05-18'
id: '8502'
page: 6
number: 95
agency: AUGAS DE GALICIA
section: VI. ANUNCIOS
title: >-
  Anuncio do 18 de abril de 2001 do acordo de apertura do trámite de audiencia
  relativo ó expediente de extinción dunha concesión de augas.
range: Anuncio
url: 'https://www.xunta.gal/dog/Publicados/2001/20010518/Anuncio8502_gl.html'
---
<p>Estase a tramitar no oganismo autónomo Augas de Galicia, o expediente de extinción por caducidade da concesión outorgada por resolución do Goberno Civil de Pontevedra do 10 de outubro de 1898, a Daniel Poyán Poyán e a José Ramón Lorenzo, para aproveitar 3.500 litros de auga por segundo do río Verdugo, no lugar denominado Monte Castelo na parroquia de Insua, no concello de Ponte Caldelas con destino a producción de enerxía eléctrica para unha fábrica de productos químicos situada no predio denominado Veiguiña Longa, no concello de Soutomaior (expediente 1/298/2/1).</p>
<p>Por medio deste anuncio convócanse os concesionarios, Daniel Poyán Poyán e José Ramón Lorenzo, ó trámite de audiencia ó que fai referencia o artigo 163.5º en relación co artigo 165.4º do Regulamento do dominio público hidráulico, do expediente de extinción por caducidade da concesión identificada no encabezamento segundo a non construcción do aproveitamento, incumprindo o condicionado da resolución de outorgamento, así como á falta de explotación desta durante máis de tres anos consecutivos, imputable ó titular.</p>
<p>Para estes efectos, poderase examina-lo expediente na Demarcación Centro de Augas de Galicia, sita na praza Camilo Díaz Valiño (estación de autobuses), 15781 Santiago de Compostela, durante o prazo de 15 días, contados desde o día seguinte ó da publicación deste anuncio no Diario Oficial de Galicia, podendo alegar e presenta-los documentos e xustificacións que coiden pertinentes en relación co expediente de referencia.</p>
<p>O que se publica en cumprimento do disposto no punto cuarto do artigo 59 da Lei 30/1992, de réxime xurídico das administracións públicas e do procedemento administrativo común.</p>
<p>Santiago de Compostela, 18 de abril de 2001.</p>
<p>Antonio López Blanco</p>
<p>Xefe do Departamento de Xestión do Dominio Público Hidráulico</p>

