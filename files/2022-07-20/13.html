---
date: '2022-07-20'
id: G0597-140722-0006
page: 40743
number: 138
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 12 de xullo de 2022 pola que se modifica a Resolución do 22 de
  xuño de 2022 pola que se convoca o proceso selectivo para o ingreso, pola
  quenda de promoción interna, no corpo administrativo da Administración xeral
  da Comunidade Autónoma de Galicia, subgrupo C1, da escala de axentes de
  inspección das especialidades de vixilancia de estradas e de dominio público
  hidráulico.
range: Resolución
url: >-
  https://www.xunta.gal/dog/Publicados/2022/20220720/AnuncioG0597-140722-0006_gl.html
---
<p>No <em>Diario Oficial de Galicia</em> número 121, do 27 de xuño de 2022, foi publicada a Resolución do 22 de xuño de 2022 pola que se convoca o proceso selectivo para o ingreso, pola quenda de promoción interna, no corpo administrativo da Administración xeral da Comunidade Autónoma de Galicia, subgrupo C1, da escala de axentes de inspección das especialidades de vixilancia de estradas e de dominio público hidráulico.</p>
    <p>En relación co contido da convocatoria publicada, na base II.2.1. Experiencia profesional, obsérvase que non se ten recollido como mérito a valoración da experiencia na especialidade de dominio público hidráulico, polo que procede a súa modificación, manténdose o resto desta base II.2.1 nos termos establecidos na convocatoria.</p>
    <p>Polo exposto, en uso das competencias que ten atribuídas no artigo 1 da Orde do 8 de xaneiro de 2020 sobre delegación de competencias na Dirección Xeral da Función Pública, esta dirección xeral</p>
    <p class="dog-titulo">DISPÓN:</p>
    <p>Engadir na epígrafe a) na base II.2.1. Experiencia profesional, quedando como segue:</p>
    <p>a) No caso da especialidade de vixilancia de extradas. Experiencia profesional, entendida como os servizos efectivamente prestados como persoal laboral na categoría 031 do grupo IV, no ámbito do V Convenio colectivo de persoal da Xunta de Galicia.</p>
    <p>Engadir o apartado b) á base II.2.1. Experiencia profesional, quedando como segue:</p>
    <p>b) No caso da especialidade de dominio público hidráulico. Experiencia profesional, entendida como os servizos efectivamente prestados como persoal laboral na categoría 007 do grupo IV, no ámbito do V Convenio colectivo de persoal da Xunta de Galicia.</p>
    <p>Esta resolución pon fin á vía administrativa e contra ela as persoas interesadas poderán presentar recurso potestativo de reposición ante a persoa titular da consellería competente en materia de función pública no prazo dun mes contado desde o día seguinte ao da súa publicación no DOG, de conformidade co establecido na Lei 39/2015, do 1 de outubro, ou impugnala directamente ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados desde a mesma data, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela 12 de xullo de 2022</p>
    <footer><p>O conselleiro de Facenda e Administración Pública<br>P.D. (Orde do 8.1.2020; DOG núm. 16, do 24 de xaneiro)<br>José María Barreiro Díaz<br>Director xeral da Función Pública</p></footer>

