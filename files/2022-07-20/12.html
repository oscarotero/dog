---
date: '2022-07-20'
id: G0597-160722-0003
page: 40742
number: 138
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 12 de xullo de 2022, do tribunal designado para xulgar o proceso
  selectivo para o ingreso no corpo superior da Administración xeral da
  Comunidade Autónoma de Galicia, subgrupo A1, escala superior de seguridade e
  saúde no traballo, especialidades de seguridade no traballo, de hixiene
  industrial e de ergonomía e psicosocioloxía aplicada, convocado pola Orde do
  28 de febreiro de 2019 (DOG núm. 44, do 4 de marzo), pola que se fai pública a
  data, a hora e o lugar de realización do segundo exercicio do proceso
  selectivo.
range: Resolución
url: >-
  https://www.xunta.gal/dog/Publicados/2022/20220720/AnuncioG0597-160722-0003_gl.html
---
<p>En sesión que tivo lugar o 12 de xullo de 2022, o tribunal nomeado pola Resolución do 11 de abril de 2022 (DOG núm. 73, do 18 de abril) modificada pola Resolución do 10 de maio de 2022 (DOG núm. 94, do 16 de maio) para cualificar o proceso selectivo para o ingreso no corpo superior da Administración xeral da Comunidade Autónoma de Galicia, subgrupo A1, escala superior de seguridade e saúde no traballo, especialidades de seguridade no traballo, de hixiene industrial e de ergonomía e psicosocioloxía aplicada, convocado pola Orde do 28 de febreiro de 2019 (DOG núm. 44, do 4 de marzo), acordou, de conformidade co disposto na base II.1.2.6 da convocatoria, que o segundo exercicio da oposición terá lugar o 27 de xullo de 2022, en chamamento único que se iniciará ás 15.30 horas, na Escola Galega de Administración Pública (EGAP), no Polígono das Fontiñas, na rúa de Madrid 2-4 en Santiago de Compostela, nas seguintes aulas:</p>
    <p>– Aula 11: Especialidade de seguridade no traballo.</p>
    <p>– Aula 2: Especialidade de hixiene industrial.</p>
    <p>– Aula 7: Especialidade de ergonomía e psicosocioloxía aplicada.</p>
    <p>Os/as aspirantes deberán ir provistos de DNI ou de documento fidedigno acreditativo da súa identidade, a xuízo do tribunal, lapis do nº 2 e goma de borrar.</p>
    <p>Non se permitirá o acceso ás aulas en que se realice o exercicio con teléfonos móbiles, axendas electrónicas, reloxos intelixentes ou calquera outro material ou instrumento de que se poida valer o/a aspirante para auxiliarse na realización do exercicio. Non se habilitará ningún servizo de recollida de móbiles.</p>
    <p>Santiago de Compostela, 12 de xullo de 2022</p>
    <footer><p>Ángel López Álvarez<br>Presidente do tribunal</p></footer>

