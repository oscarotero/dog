---
date: '2022-07-20'
id: V0653-290622-0001
page: 40756
number: 138
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 28 de xuño de 2022, da Xefatura Territorial de Pontevedra, pola
  que se concede a autorización administrativa previa e de construción dunha
  instalación eléctrica no concello de Crecente (expediente IN407A 2022/015-4).
range: Resolución
url: >-
  https://www.xunta.gal/dog/Publicados/2022/20220720/AnuncioV0653-290622-0001_gl.html
---
<p>Expediente: IN407A 2022/015-4.</p>
    <p>Promotora: UFD Distribución Electricidad, S.A.</p>
    <p>Denominación: substitución apoio AQKPXDQR//16 na FRI804 e LMTA.</p>
    <p>Concello: Crecente.</p>
    <p>Feitos:</p>
    <p>Primeiro. O 21 de xaneiro de 2022, a empresa UFD Distribución Electricidad, S.A. solicitou a autorización administrativa previa, a autorización administrativa de construción e a declaración de utilidade pública do proxecto de execución da instalación Substitución apoio AQKPXDQR//16 na FRI804 e LMTA.</p>
    <p>Examinado o proxecto de execución, conclúese que consiste na substitución do apoio existente AQKPXDQR//16 no tramo FRI8040689 do circuíto aéreo da liña de media tensión FRI804 por un apoio de tipo C-1000/14 e instalación dun van en condutor LA-110 de 123 metros de lonxitude entre o apoio existente APMIA032//15 e o apoio proxectado. Estas actuacións están previstas para o lugar de Ribeira de Abaixo, na parroquia de Ribeira, no concello de Crecente.</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Crecente e a Confederación Hidrográfica do Miño-Sil. A empresa promotora manifestou a súa conformidade cos condicionados técnicos emitidos.</p>
    <p>Terceiro. Mediante anuncio do 10 de febreiro de 2022, publicado no taboleiro de edictos único do <em>Boletín Oficial del Estado</em> do 3 de marzo de 2022, notificouse a afección da única parcela afecta pola solicitude de declaración de utilidade pública que figura na relación de bens e dereitos achegada pola empresa. Este anuncio foi publicado de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, para aqueles casos en que non foi posible efectuar notificacións.</p>
    <p>Cuarto. O proxecto someteuse ao trámite de información pública mediante Resolución do 10 de febreiro de 2022 publicada nos seguintes medios:</p>
    <p>DOG (<em>Diario Oficial de Galicia</em>): 7 de marzo de 2022.</p>
    <p>Xornal <em>Faro de Vigo</em>: 28 de febreiro de 2022.</p>
    <p>Taboleiro de anuncios do Concello de Crecente.</p>
    <p>Durante o mencionado trámite non se recibiron alegacións.</p>
    <p>Quinto. O 10 de marzo de 2022, UFD comunicou que chegou a un acordo coa persoa propietaria da parcela afectada e, polo tanto, xa non é necesaria a declaración de utilidade pública das instalacións obxecto do proxecto. Coa solicitude, UFD achega copia do acordo acadado.</p>
    <p>Consideracións legais e técnicas.</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 230/2020, do 23 de decembro, da Vicepresidencia Segunda e Consellería de Economía, Empresa e Innovación, polo que se establece a estrutura orgánica da Vicepresidencia Segunda e Consellería de Economía, Empresa e Innovación (DOG nº 5, do 11 de xaneiro de 2021) e no Decreto 9/2017, do 12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro).</p>
    <p>Segundo. A lexislación de aplicación ao presente expediente é:</p>
    <p>Lei 24/2013, do 26 de decembro, do sector eléctrico.</p>
    <p>Lei 39/2015, do 1 de outubro, do procedemento administrativo común das administracións públicas.</p>
    <p>Lei 40/2015, do 1 de outubro, de réxime xurídico do sector público.</p>
    <p>Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>A Lei 5/2017, do 19 de outubro, de fomento da implantación de iniciativas empresarias en Galicia (DOG núm. 203, de 25 de outubro).</p>
    <p>Decreto do 26 de abril de 1957 polo que se aproba o Regulamento da Lei de expropiación forzosa.</p>
    <p>Terceiro. As características técnicas da instalación son as que a seguir se describen:</p>
    <p>Liña de media tensión aérea (LMTA) a 20 kV, con condutor LA-110, de 123 metros de lonxitude, con orixe no apoio existente HV-1000/15, APMIA032//15 da FRI804, e final no apoio proxectado C-1000/14 na FRI804, que substitúe o existente AQKPXDQR//16. A instalación está situada en Ribeira de Abaixo, no municipio de Crecente (Pontevedra).</p>
    <p>Conforme con todo o indicado,</p>
    <h2>Resolvo:</h2>
    <p>Primeiro. Outorgar á empresa UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada Substitución apoio AQKPXDQR//16 na FRI804 e LMTA (expediente IN407A 2022/015-4), cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. A empresa UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento deberanse cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproba o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o vicepresidente primeiro e conselleiro de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 28 de xuño de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>

