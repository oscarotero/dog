---
date: '2000-02-10'
id: 3B4A
page: 1
number: 28
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 12 de xaneiro de 2000, da Área Provincial de Pontevedra, de
  notificación dos requirimentos de pagamento P-196 e P-197/1999 a debedores en
  réxime de acceso diferido, devoltos polo servicio de correos.
range: Cédula
url: 'https://www.xunta.gal/dog/Publicados/2000/20000210/Anuncio3B4A_gl.html'
---
<p>En cumprimento do disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, e de conformidade co establecido no artigo 30 do texto refundido de VPO, Real decreto 2960/1976, do 12 de novembro, e na alínea primeira do artigo 138 do Regulamento de VPO, Decreto 2114/1968, do 24 de xullo, notifícaselles ós interesados, cos datos e derradeiro enderezo coñecido (identificado por número de expediente e conta) que a continuación se relacionan, os requirimentos de pagamento dos recibos pendentes e que ascenden ás cantidades que se sinalan, facéndolles constar que se irán incorporando ó total da débeda os posteriores vencementos que resulten non pagados, e que lles serán reclamados por tódolos medios legais.</p>
<p>Tendo en conta as obrigas derivadas dos contratos subscritos por vostedes coa Xunta de Galicia e de acordo co establecido no artigo 84 da Lei 30/1992, do 26 de novembro, de réxime xurídico das administracións públicas e do procedemento administrativo común, concédeselles un prazo de dez días hábiles para que se poñan ó corrente das súas obrigas ou comparezan na delegación provincial, en trámite de audiencia, para os efectos de presenta-los documentos e xustificantes que consideren convenientes no seu dereito.</p>
<p>En caso contrario procederase á resolución dos seus contratos e á iniciación dos oportunos expedientes de desafiuzamento, co conseguinte lanzamento da vivenda, para a súa posterior adxudicación a outro beneficiario. Expido, asino e selo esta cédula en Pontevedra o 12 de xaneiro de 2000.</p>
<p>Andrés Iglesias López</p>
<p>Xefe da Área Provincial de Pontevedra</p>
<p>ANEXO</p>
<p>Expediente: PO-832 (expediente desafiuzamento P-196/1999).</p>
<p>Cta.: 249.</p>
<p>Nome: Salvador Otero Fariña.</p>
<p>Enderezo: r/ Maceiras, nº 40, 2º C (Vigo).</p>
<p>Falta de pagamento débeda: 68.224 ptas.</p>
<p>Expediente: PO-832 (expediente desafiuzamento P-197/1999).</p>
<p>Cta.: 266.</p>
<p>Nome: José Manuel Lago Quintanas.</p>
<p>Enderezo: r/ Maceiras, nº 24, 2º D (Vigo).</p>
<p>Falta de pagamento débeda: 43.648 ptas.</p>

