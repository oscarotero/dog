---
date: '2000-02-10'
id: 3B7A
page: 1
number: 28
agency: CONCELLO DE TOMIÑO
section: VI. ANUNCIOS
title: >-
  Edicto polo que se fai público o concurso para adxudica-lo servicio de axuda
  no fogar do Concello de Tomiño.
range: Edicto
url: 'https://www.xunta.gal/dog/Publicados/2000/20000210/Anuncio3B7A_gl.html'
---
<p>Aprobado polo alcalde deste concello o prego de cláusulas económico-administrativas que rexerá no concurso por procedemento aberto (tramitación urxente) para adxudica-lo servicio de axuda no fogar, exponse ó público polo prazo de oito días naturais seguintes ó da derradeira publicación deste edicto no DOG ou no BOP. Simultaneamente ábrese o prazo para a presentación de propostas, podendo aprazarse no caso de que se formulen reclamacións contra o prego.</p>
<p>1. Entidade adxudicadora: organismo: Alcaldía. Dependencia: secretaría.</p>
<p>2. Obxecto, prezo e prazo do contrato: servicio de axuda no fogar estipulándose na cantidade total de 6.338.013 ptas., (IVE incluído) e unha duración máxima dun ano desde a sinatura do contrato.</p>
<p>3. Tramitación, procedemento e forma de adxudicación: tramitación: urxente. Procedemento: aberto. Forma: concurso.</p>
<p>4. Fianza: o 4% do prezo do remate.</p>
<p>5. Obtención da documentación e información: secretaría do concello, praza de Calvo Sotelo, 36740 Tomiño; teléfono 986 62 20 01, fax 986 62 25 30 (e-mail: tomino*concellos.depontevedra.es), ata o día anterior ó do remate de presentación de proposicións.</p>
<p>6. Requisitos específicos do contratista: que a empresa adxudicataria estea debidamente inscrita como auxiliar e colaboradora das AA.PP. nas actividades humanitarias e sociais impulsadas por estas, sendo a puntuación máxima polo expresado concepto de dous puntos, tendo que acreditarse a citada inscrición por medio de certificación.</p>
<p>Unha mellora no prezo da hora que pagará o concello, valorándose cun máximo dun punto, unicamente se a rebaixa é superior ó 20% do importe total.</p>
<p>7. Documentación que hai que presentar: un sobre por propoñente que conterá, ademais da proposición debidamente asinada de conformidade co modelo inserido ó final do prego, a seguinte documentación:</p>
<p>a) Declaración xurada de non estar incurso en ningunha causa de incapacidade e incompatibilidade das previstas no artigo 20 da vixente LCAP.</p>
<p>b) Poder notarial acreditativo da representación do oferente que no actuase en nome propio, debidamente verificada na súa suficiencia pola secretaría do concello.</p>
<p>8. Presentación das ofertas: prazo: 13 días naturais seguintes ó da publicación do derradeiro anuncio de licitación no BOP de Pontevedra e no Diario Oficial de Galicia (DOG). Documentación: a esixida no prego. Lugar de presentación: rexistro xeral do Concello de Tomiño, das 10 ás 13 horas.</p>
<p>9. Apertura de ofertas: en acto público no salón de sesións do concello, ás 12 horas de 2º día hábil seguinte ó do remate do prazo de presentación de proposicións.</p>
<p>10. Gastos dos anuncios: por conta do adxudicatario.</p>
<p>Tomiño, 11 de xaneiro de 2000.</p>
<p>José Luis Fernández Lorenzo</p>
<p>Alcalde</p>

