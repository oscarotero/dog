---
date: '2023-07-10'
id: V0653-150623-0002
page: 42573
number: 130
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 14 de xuño de 2023, da Xefatura Territorial de Pontevedra, pola
  que se conceden as autorizacións administrativas previa e de construción dunha
  instalación eléctrica no concello de Pazos de Borbén (expediente IN407A
  2023/185-4).
range: Resolución
url: >-
  https://www.xunta.gal/dog/Publicados/2023/20230710/AnuncioV0653-150623-0002_gl.html
---
<p>Expediente: IN407A 2023/185-4.</p>
    <p>Solicitante: Eléctrica de Moscoso, S.L.</p>
    <p>Denominación: LMTS, DC e CT Amoedo a CT Amoedo II e a LMT, LP Amoedo.</p>
    <p>Concello: Pazos de Borbén.</p>
    <p>Feitos:</p>
    <p>Primeiro. O 23 de marzo de 2023, Eléctrica de Moscoso, S.L. solicitou a autorización administrativa previa e a autorización administrativa de construción do proxecto de execución da instalación eléctrica LMTS, DC e CT Amoedo a CT Amoedo II e a LMT, LP Amoedo.</p>
    <p>Examinado o proxecto de execución, conclúese que consiste na instalación dunha liña de media tensión subterránea en simple e dobre circuíto entubada en gabia de 749 metros, que enlazará o centro de transformación (CT) Amoedo AMC041 co CT Amoedo II EMC41H e, pola súa vez, este centro de transformación coa MT LP Amoedo tramo II, conseguindo integrar o CT Amoedo II na liña principal Amoedo mediante o bucle de entrada/saída coa instalación de dúas novas celas de liña motorizadas e telemandadas.</p>
    <p>A raíz destas obras conséguese dotar o polígono de Chan de Amoedo dun peche en anel.</p>
    <p>As actuacións están previstas nos lugares da Igrexa e O Carballiño, na parroquia de Amoedo, no concello de Pazos de Borbén (Pontevedra).</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Pazos de Borbén e a Axencia Galega de Infraestruturas.</p>
    <p>Os organismos non emitiron os condicionados técnicos; en consecuencia, enténdese a súa conformidade coa autorización de construción da dita infraestrutura eléctrica, conforme o disposto no artigo 131 do Real decreto 1955/2000, do 1 de decembro, sen prexuízo da autorización que lles corresponda outorgar.</p>
    <p>Consideracións legais e técnicas:</p>
    <p>Primeira. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo), e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>Segunda. A lexislación de aplicación ao presente expediente é:</p>
    <p>– Lei 24/2013, do 26 de decembro, do sector eléctrico.</p>
    <p>– Lei 39/2015, do 1 de outubro, do procedemento administrativo común das administracións públicas.</p>
    <p>– Lei 40/2015, do 1 de outubro, de réxime xurídico do sector público.</p>
    <p>– Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>– Lei 5/2017, do 19 de outubro, de fomento da implantación de iniciativas empresarias en Galicia (DOG núm. 203, do 25 de outubro).</p>
    <p>Terceira. As características técnicas da instalación son as que a seguir se describen:</p>
    <p>– Liña de media tensión subterránea a 20 kV, con condutor RHZ1, en simple e dobre circuíto, de 1.456 metros de lonxitude total (1.366 dc e 90 sc), con orixe no centro de transformación Amoedo (EMC041), mediante un paso aero-subterráneo, e final no apoio proxectado na LMT principal Amoedo tramo II, mediante outro paso aero-subterráneo, facendo entrada e saída no centro de transformación Amoedo II EMC41H.</p>
    <p>– Reforma do centro de transformación Amoedo II (EMC41H), consistente na instalación de dúas celas de liña motorizadas e telecontroladas.</p>
    <p>– A instalación está situada nos lugares da Igrexa e O Carballiño, na parroquia de Amoedo, no concello de Pazos de Borbén. (Pontevedra).</p>
    <p>Conforme o indicado,</p>
    <h2>resolvo:</h2>
    <p>Primeiro. Outorgar a Eléctrica de Moscoso, S.L. as autorizacións administrativas previa e de construción da instalación de distribución de enerxía eléctrica denominada LMTS, DC e CT Amoedo a CT Amoedo II e a LMT, LP Amoedo (expediente IN407A 2023/185-4), cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. Eléctrica de Moscoso, S.L. asegurará o mantemento e a vixilancia correcta das instalacións durante a construción e logo da súa posta en servizo, co fin de garantir que en todo momento se manterán as condicións regulamentarias de seguridade. En todo momento deberán cumprirse as normas e directrices vixentes que resulten de aplicación, en particular canto establecen o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o vicepresidente primeiro e conselleiro de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que xulguen pertinente.</p>
    <p>Pontevedra, 14 de xuño de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

