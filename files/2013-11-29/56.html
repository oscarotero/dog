---
date: '2013-11-29'
id: L189-121113-0001
page: 46479
number: 229
agency: Concello de Vedra
section: VI. Anuncios. b) Administración local.
title: >-
  ANUNCIO de información pública sobre o Plan especial de protección do núcleo
  da Ponte Ulla.
range: Anuncio
url: >-
  https://www.xunta.gal/dog/Publicados/2013/20131129/AnuncioL189-121113-0001_gl.html
---
<p>Aprobado inicialmente, por Acordo do Pleno da Corporación do 23 de outubro de 2013, o proxecto do Plan especial de protección do PEI-1. Núcleo da Ponte Ulla, previsto no vixente Plan xeral de ordenación municipal, que afecta o ámbito de solo previsto no vixente Plan xeral de ordenación municipal, na parroquia da Ponte Ulla, cualificado como solo urbano.</p>
    <p>De conformidade co disposto no artigo 86.1 da Lei 9/2002, do 30 de decembro, de ordenación urbanística e protección do medio rural de Galicia, sométese a información pública polo prazo de dous meses mediante anuncios que se publicarán en dous xornais da provincia e no <em>Diario Oficial de Galicia.</em></p>
    <p>Durante o mencionado prazo, que empezará a contarse desde a publicación deste anuncio no DOG, poderá ser examinado por calquera interesado nas dependencias municipais para que se formulen, de ser o caso, as alegacións que se consideren pertinentes.</p>
    <p>Vedra, 7 de novembro de 2013</p>
    <footer><p>Carlos Martínez Carrillo<br>Alcalde</p></footer>

