---
date: '2013-11-29'
id: G2186-111113-0001
page: 46384
number: 229
agency: Xulgado de Primeira Instancia número 3 de Vigo
section: V. Administración de xustiza.
title: EDICTO (371/2012).
range: Edicto
url: >-
  https://www.xunta.gal/dog/Publicados/2013/20131129/AnuncioG2186-111113-0001_gl.html
---
<p>José Ángel Lorenzo Soliño, secretario xudicial do Xulgado de Primeira Instancia número 3 de Vigo, polo presente,</p>
    <p>Anuncio:</p>
    <p>Neste procedemento de xuízo ordinario 371/2012, seguido por instancia de C.P. 64 de la Calle Julián Valverde fronte a Belesar Promociones y Proyectos Inmobiliarios, S.L., ditouse sentenza cuxo teor literal é o seguinte:</p>
    <p>«Sentenza.</p>
    <p>Xuíza que a dita: Cristina Delgado Moro.</p>
    <p>Lugar: Vigo.</p>
    <p>Data: dezaseis de maio de dous mil trece.</p>
    <p>Demandante: C.P. 64 de la Calle Julián Valverde.</p>
    <p>Avogada: Eva Quirós Parapar.</p>
    <p>Procuradora: Rosa de Lis Fernández.</p>
    <p>Demandado: Belesar Promociones y Proyectos Inmobiliarios, S.L.</p>
    <p>Procedemento: procedemento ordinario 371/2012.</p>
    <p>Vistos por Cristina Delgado Moro, maxistrada xuíza do Xulgado de Primeira Instancia número 3 de Vigo e o seu partido xudicial, os presentes autos de xuízo ordinario número 371/2012 sobre reclamación de cantidade, promovidos por instancia da Comunidad de Propietarios de la Calle Julián Valverde 64 de Vigo, representada pola procuradora Sra. de Lis Fernández e asistida pola letrada Sra. Quirós Parapar, contra a mercantil Belesar Promociones y Proyectos Inmobiliarios, S.L., en situación de rebeldía procesual.</p>
    <p>(…)</p>
    <p>Ditamino</p>
    <p>Que estimando a demanda interposta pola procuradora Sra. de Lis Fernández, actuando en nome e representación da Comunidad de Propietarios de la Calle Julián Valverde, 64 de Baiona, fronte á mercantil Belesar Promociones y Proyectos Inmobiliarios, S.L., en situación de rebeldía procesual, debo:</p>
    <p>Declarar e declaro o incumprimento por parte da mercantil Belesar Promociones y Proyectos Inmobiliarios, S.L. das obrigas asumidas por esta na súa condición de promotora vendedora sobre as vivendas sitas no número 64 da rúa Julián Valverde Sabarís-Baiona.</p>
    <p>Condenar e condeno a mercantil Belesar Promociones y Proyectos Inmobiliarios, S.L. a que leve a cabo as reparacións precisas, tanto na fachada do inmoble da comunidade demandante como nas vivendas 1º E, 1º F, 1º A, 3º D, 2º E, 3º E, 2º C, 2º F e 1º B, nos termos indicados no informe pericial do arquitecto técnico Sr. Garabatos Rodríguez, e apercibila de que, en caso de non facelo, as reparacións se efectuarán pola súa custa.</p>
    <p>Todo iso con expresa condena en custas da parte demandada.</p>
    <p>Mantéñense as medidas preventivas acordadas en auto do 24 de setembro de 2012 ata que transcorra o prazo establecido no artigo 548 da LAC para promover a execución da presente resolución.</p>
    <p>Notifíqueselles esta sentenza ás partes facéndolles saber que non é firme e contra ela cabe interpor recurso de apelación, que se interporá ante este xulgado no prazo de 20 días contados desde o seguinte ao da notificación, e do cal coñecerá a Audiencia Provincial de Pontevedra, sede en Vigo.</p>
    <p>Así, por esta a miña sentenza, definitivamente xulgado en primeira instancia, o acordo, mando e asíno».</p>
    <p>E encontrándose o dito demandado, Belesar Promociones y Proyectos Inmobiliarios, S.L. en paradoiro descoñecido, expídese o presente co fin de que lle sirva de notificación en forma.</p>
    <p>Vigo, 22 de outubro de 2013</p>
    <footer><p>O secretario xudicial</p></footer>

