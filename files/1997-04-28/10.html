---
date: '1997-04-28'
id: 5BD2
page: 3918
number: 80
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 22 de abril de 1997, dos tribunais números, 1, 2, 3 e 4
  designados para xulga-las probas selectivas para o acceso ó corpo auxiliar da
  Administración da Xunta de Galicia (grupo D), convocadas por orde da
  Consellería da Presidencia e Administración Pública do 26 de decembro de 1995
  (DOG do 12 de xaneiro de 1996) pola que se fixa a data, a hora e o lugar de
  celebración do segundo exercicio das devanditas probas selectivas.
range: Resolución
url: 'https://www.xunta.gal/dog/Publicados/1997/19970428/Anuncio5BD2_gl.html'
---
<p>Na sesión conxunta celebrada o día 22 do mes actual polos tribunais números 1, 2, 3 e 4, designados para xulga-las probas selectivas para o acceso o corpo auxiliar da Administración da Xunta de Galicia (grupo D), convocadas por orde da Consellería da Presidencia e Administración Pública do 26 de decembro de 1995 (DOG do 12 de xaneiro de 1996), acordouse, de conformidade co disposto na base II.2.1.a) da convocatoria:</p>
<p>1. Celebra-lo segundo exercicio da fase de oposición, de carácter eliminatorio, consistente na traducción dun texto castelán para o galego e doutro do galego para o castelán, elixidos, nos dous casos, de entre tres textos propostos polos tribunais, o día 6 de maio de 1997, ás 11 horas no Coliseo da Coruña, sito na avenida Alcalde Alfonso Molina s/n. A entrada de opositores comezará as 10 horas.</p>
<p>2. Convocar ó citado segundo exercicio a tódolos opositores que superasen o primeiro da fase de oposición.</p>
<p>Segundo a base II.3.3, os aspirantes serán convocados en chamamento único.</p>
<p>Os opositores deberán ir provistos de DNI ou documento fidedigno acreditativo da súa identidade e bolígrafo ou pluma estilográfica.</p>
<p>3. Publica-lo presente acordo no Diario Oficial de Galicia.</p>
<p>Santiago de Compostela, 22 de abril de 1997.</p>
<p>Rubén Víctor Lois CalviñoManuel Barreiro Barbeito</p>
<p>Presidente do tribunal nº 1Presidente do tribunal nº 2</p>
<p>José Antonio Álvarez VidalJavier Batán Rodríguez</p>
<p>Presidente do tribunal nº 3Presidente do tribunal nº 4</p>
<p>3166</p>

