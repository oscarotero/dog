---
date: '1997-04-28'
id: 5BCE
page: 3917
number: 80
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 11 de abril de 1997, dos tribunais designados para xulga-las
  probas selectivas para o acceso ó corpo administrativo da Xunta de Galicia
  (grupo C), convocadas por orde da Consellería da Presidencia e Administración
  Pública, do 26 de decembro de 1995, pola que se procede ó sinalamento da data,
  a hora e o lugar de celebración do terceiro exercicio das devanditas probas
  selectivas.
range: Resolución
url: 'https://www.xunta.gal/dog/Publicados/1997/19970428/Anuncio5BCE_gl.html'
---
<p>Na sesión conxunta celebrada o día de hoxe polos cinco tribunais designados para xulga-las probas selectivas para o acceso ó corpo administrativo da Xunta de Galicia (grupo C) convocadas por orde da Consellería da Presidencia e Administración Pública do 26 de decembro de 1995 (DOG do 11 de xaneiro de 1996), acordouse, de conformidade co disposto na base II.2.1.c) da convocatoria:</p>
<p>1. Que o terceiro exercicio, consistente na proba eliminatoria de galego, que terá por obxecto a traducción de dous textos, un do castelán para o galego e outro do galego para o castelán, elixidos, nos dous casos, de entre tres textos propostos polos tribunais,</p>
<p>terá lugar o día 6 de maio de 1997 ás 17.30 horas no Coliseo sito na Avda. Alfonso Molina s/n da Coruña. A entrada dos opositores no lugar de celebración do exercicio comezará ás 17 horas.</p>
<p>Só poderán comparecer á súa realización os aspirantes que superasen o segundo exercicio.</p>
<p>O tempo máximo para a realización do exercicio será dunha hora.</p>
<p>2. De acordo coa base II.3.3., os aspirantes serán convocados en único chamamento.</p>
<p>3. Así mesmo, deberán presentarse provistos de DNI ou documento fidedigno acreditativo da súa identidade (base II.2.3) e, en calquera momento, poderán ser requiridos polos tribunais coa finalidade de acredita-la súa personalidade (base II.3.2).</p>
<p>4. Finalmente, os opositores tamén deberán comparecer provistos de bolígrafo ou pluma estilográfica.</p>
<p>Santiago de Compostela, 11 de abril de 1997.</p>
<p>Jaime Bouzada RomeroManuel Antonio Silva Romero</p>
<p>Presidente do tribunal nº 1Presidente do tribunal nº 2</p>
<p>José Antonio Fernández VázquezMª Teresa Rey Barreiro-Meiro</p>
<p>Presidente do tribunal nº 3Presidenta do tribunal nº 4</p>
<p>Emilio Álvarez Rey</p>
<p>Presidente do tribunal nº 5</p>
<p>3182</p>

