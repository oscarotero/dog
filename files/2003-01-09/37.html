---
date: '2003-01-09'
id: E3E
page: 321
number: 5
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 30 de decembro de 2002 pola que se fixa a data na que se
  procederá ó pagamento dos bens e dereitos que se precisan ocupar para a
  execución do parque empresarial de Lourenzá.
range: Resolución
url: 'https://www.xunta.gal/dog/Publicados/2003/20030109/AnuncioE3E_gl.html'
---
<p>O expediente de expropiación forzosa dos bens e dereitos que se precisan ocupar para a execución do parque empresarial de Lourenzá foi aprobado conforme o artigo 145 da Lei 1/1997, do solo de Galicia, e a Orde do 30 de decembro de 1999, polo director xeral de Urbanismo con data do 27 de novembro de 2002. Segundo o establecido no artigo 146.1º da Lei 1/1997, do solo de Galicia, o acordo de aprobación definitiva do expediente de taxación conxunta implicará a declaración de urxencia da ocupación dos bens e dereitos afectados.</p>
<p>Na súa virtude, acórdase que o Instituto Galego da Vivenda e Solo proceda a verifica-lo aboamento ou, de se-lo caso, consignación dos prezos xustos dos bens e dereitos afectados o día 3 de febreiro de 2003, ás 10 horas, no salón de actos do Concello de Lourenzá, en presencia do alcalde, do secretario do concello e do representante da Administración. O que terá lugar en cumprimento do disposto no artigo 38 da Lei 6/1998, do 13 de abril, de réxime de solo e valoracións, o artigo 146.2º e 3º da</p>
<p>Lei 1/1997, do solo de Galicia, o artigo 202 e seguintes do Regulamento de xestión urbanística aprobado polo Real decreto 3288/1978, do 25 de agosto, e o artigo 48 e seguintes do Regulamento de expropiación forzosa, do 26 de abril de 1957.</p>
<p>Ó devandito acto convócase a:</p>
<table><tbody><tr><td></td></tr>
<tr><td>Predio nº</td><td>Titulares</td><td>Superficie</td><td>Prezo xusto</td></tr>
<tr><td></td></tr>
</tbody></table>
<table><tbody><tr><td>4</td><td>María Josefa López Iglesias</td><td>3.680</td><td>9.563,40</td></tr>
<tr><td></td></tr>
<tr><td>7</td><td>José Cabaleiro Amieiro</td><td>3.140</td><td>8.160,08</td></tr>
<tr><td></td></tr>
<tr><td>8</td><td>María Carmen Piñeiro Iglesias</td><td>3.240</td><td>8.419,95</td></tr>
<tr><td></td></tr>
<tr><td>13</td><td>Herdeiros de Eméritos Cabaleiro Maseda</td><td>6.180</td><td>16.060,28</td></tr>
<tr><td></td></tr>
<tr><td>14</td><td>Herdeiros de Eméritos Cabaleiro Maseda</td><td>850</td><td>2.208,94</td></tr>
<tr><td></td></tr>
<tr><td>20</td><td>Juan López Iglesias</td><td>5.950</td><td>15.462,56</td></tr>
<tr><td></td></tr>
<tr><td>21</td><td>Miguel Ángel Pérez Pérez</td><td>2.720</td><td>7.068,60</td></tr>
<tr><td></td></tr>
<tr><td>22</td><td>Gonzalo Bouso Salvatierra</td><td>4.020</td><td>10.446,98</td></tr>
<tr><td></td></tr>
<tr><td>23</td><td>Dolores López Rico</td><td>3.480</td><td>9.043,65</td></tr>
<tr><td></td></tr>
<tr><td>25</td><td>María Fernández Sante</td><td>700</td><td>2.237,30</td></tr>
<tr><td></td></tr>
<tr><td>26</td><td>Luisa Fernández Sante</td><td>740</td><td>2.365,15</td></tr>
<tr><td></td></tr>
<tr><td>25-26</td><td>Luis Adolfo Fernández López</td><td>Plantacións</td><td>151</td></tr>
<tr><td></td></tr></tbody></table>
<p>O que se fai público para xeral coñecemento, advertindo que o pagamento ser fará a aqueles interesados que acheguen certificación rexistral ó seu favor, na que conste terse estendido a nota do artigo 32 do Regulamento hipotecario ou, no seu defecto, presentes os títulos xustificativos do seu dereito, completados por certificación negativa do Rexistro da Propiedade referidas ó mesmo predio descrito en tales títulos, conforme o artigo 205 do Regulamento de xestión urbanística aprobado polo Real decreto 3288/1978, do 25 de agosto.</p>
<p>Non se admitirá representación senón por medio de poder debidamente autorizado, xa sexa xeral, xa sexa particular para este caso. Deberán achega-la documentación necesaria para acredita-la sucesión no caso de seren herdeiros. Así mesmo, os comparecentes deberán identificarse co documento nacional de identidade ou, no seu lugar, polo coñecemento directo que testemuñen o alcalde ou secretario do concello.</p>
<p>Notifíqueselle-la resolución a tódolos titulares dos bens e dereitos que figuran no expediente e publíquese o presente acordo no DOG, no BOP e no taboleiro de edictos do concello. A publicación desta resolución serviralles de notificación ós propietarios descoñecidos, dos que se ignore o lugar de notificación, ou ben tentada a notificación non se puidera realizar. Todo isto de acordo co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999 (BOE do 14 de xaneiro).</p>
<p>Santiago de Compostela, 30 de decembro de 2002.</p>
<p>José Antonio Redondo López</p>
<p>Director xeral do Instituto Galego</p>
<p>da Vivenda e Solo</p>

