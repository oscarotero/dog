---
date: '1999-11-30'
id: 1296A
page: 14
number: 231
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 23 de novembro de 1999, da Dirección Xeral da Función Pública,
  pola que se fan públicas as puntuacións provisionais dos participantes
  admitidos no concurso 3/1999, convocado pola Orde do 15 de xullo de 1999, para
  a provisión de postos de traballo vacantes nas escalas de finanzas da Xunta de
  Galicia.
range: Resolución
url: 'https://www.xunta.gal/dog/Publicados/1999/19991130/Anuncio1296A_gl.html'
---
<p>Convocado o concurso 3/1999, para a provisión de postos de traballo vacantes nas escalas de finan</p>
<p>zas da Xunta de Galicia, publicado no DOG nº 143, do 23 de xullo de 1999 e á vista das propostas realizadas pola comisión encargada de valora-los méritos alegados polos concursantes, esta dirección xeral</p>
<p>RESOLVE:</p>
<p>Primeiro.-Facer públicas as relacións coas puntuacións provisionais dos concursantes admitidos para cada un dos postos solicitados. Estas relacións atópanse expostas nas seguintes dependencias:</p>
<p>-Dirección Xeral da Función Pública da Consellería da Presidencia e Administración Pública.</p>
<p>-Oficina de Información e Atención ó Cidadán da Consellería da Presidencia e Administración Pública.</p>
<p>-Delegacións provinciais da Consellería da Presidencia e Administración Pública.</p>
<p>-Oficinas comarcais da Xunta de Galicia.</p>
<p>-Delegación Territorial da Consellería de Pesca, Marisqueo e Acuicultura en Vigo.</p>
<p>Segundo.-Os interesados poderán formular reclamación en relación coas puntuacións provisionais no prazo de 10 días hábiles contados a partir do seguinte ó da publicación desta resolución no Diario Oficial de Galicia.</p>
<p>As reclamacións deberán ser realizadas mediante escrito dirixido á Dirección Xeral da Función Pública, edificio administrativo de San Caetano, Santiago de Compostela.</p>
<p>Santiago de Compostela, 23 de novembro de 1999.</p>
<p>Joaquín López-Rúa Soler</p>
<p>Director xeral da Función Pública</p>

