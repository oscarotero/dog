---
date: '2017-02-28'
id: G2411-070217-0003
page: 10222
number: 41
agency: Xulgado do Social número 2 de Santiago de Compostela
section: V. Administración de xustiza.
title: EDICTO (822/2013).
range: Edicto
url: >-
  https://www.xunta.gal/dog/Publicados/2017/20170228/AnuncioG2411-070217-0003_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento ordinario 822/2013 deste xulgado do social, seguido por instancia de Eduardo Pereiro Silveira contra Viproga, S.A., Servicios de Seguridade Integral e Mantenementos A-1, S.L., Alcor Seguridad, S.L., Fondo de Garantía Salarial (Fogasa), CIS Compañía Integral de Seguridad, sobre ordinario, ditouse a seguinte resolución:</p>
    <p>«Que debo estimar e estimo a demanda presentada por instancia de Eduardo Pereiro Silveira, asistido pola letrada Sra. Bugallo Varela, contra a entidade Viprogra, S.A., que non comparece neste acto malia estar debidamente citada, contra a entidade Servicios de Seguridade Integral e Mantenementos A-1, S.L., representada e asistida pola letrada Sra. Fernández García, contra a entidade Alcor Seguridad, S.L., representada e asistida polo letrado Sr. Palomero Gómez, contra a entidade CIS, Compañía Integral de Seguridad, representada e asistida pola letrada Sra. Bejarano Rúa, e o Fogasa, que non comparece malia estar debidamente citada, sobre recoñecemento de dereito, e en consecuencia, partindo de que xa o demandante ten recoñecida unha relación laboral indefinida, debo declarar e declaro que ten unha antigüidade desde o 24.6.2002, con todos os efectos inherentes á devandita declaración, e condeno as entidades demandadas a avirse á devandita declaración.</p>
    <p>Debo absolver e absolvo o Fogasa sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese ás partes a presente resolución.</p>
    <p>Modo de impugnación: advírtese ás partes que contra a presente resolución poderán interpoñer recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito presentado na oficina xudicial dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtase igualmente ao recorrente que non sexa traballador ou beneficiario do réxime público da Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto a nome desta oficina xudicial co número 1596, clave 65, debendo indicar no campo concepto “recurso” seguido do código “34 social suplicación”, acreditando mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, deberá consignar na conta de depósitos e consignacións aberta a cantidade obxecto de condena, ou formalizar aval bancario a primeiro requirimento indefinido pola devandita cantidade no cal se faga constar a responsabilidade solidaria do avalista, incorporándoos a esta oficina xudicial co anuncio de recurso. En todo caso, o recorrente deberá designar letrado para a tramitación do recurso, no momento de anuncialo.</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que sirva de notificación en legal forma a Viproga, S.A., en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 3 de febreiro de 2017</p>
    <footer><p>A letrada da Administración de xustiza</p></footer>

