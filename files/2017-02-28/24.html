---
date: '2017-02-28'
id: G2411-070217-0004
page: 10218
number: 41
agency: Xulgado do Social número 2 de Santiago de Compostela
section: V. Administración de xustiza.
title: EDICTO (701/2016).
range: Edicto
url: >-
  https://www.xunta.gal/dog/Publicados/2017/20170228/AnuncioG2411-070217-0004_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento de despedimento/cesamentos en xeral 701/2016 deste xulgado do social, seguido por instancia de José Francisco Miguens Castelo contra Lineanorte Multiservicios, S.L. e o Fogasa, sobre despedimento, ditouse a seguinte resolución:</p>
    <p>«Visto o estado que manteñen as presentes actuacións, álzase a suspensión acordada e acórdase citar novamente as partes para que comparezan o próximo día 9.3.2017, ás 11.35 horas para a celebración da conciliación e, o mesmo día, ás 11.40 horas para a celebración do xuízo ante a maxistrada, na planta baixa, sala 3, edificio da rúa Berlín, e cítanse en legal forma as partes cos mesmos requirimentos e apercibimentos da primeira resolución convocando xuízo.</p>
    <p>Así mesmo, o anterior escrito presentado pola letrada María Catalfamo, en nome e representación de José Francisco Miguens Castelo, únase. Téñense por feitas as manifestacións nel contidas, póñase en coñecemento da parte demandada.</p>
    <p>Notifíquese ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin producirán plenos efectos e as notificacións neles intentadas sen efecto serán válidas mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: mediante recurso de reposición a interpoñer ante quen dita esta resolución, no prazo de tres días hábiles seguintes á súa notificación con expresión da infracción que a xuízo do recorrente contén a mesma, sen que a interposición do recurso teña efectos suspensivos con respecto á resolución impugnada.</p>
    <p>A letrada da Administración de xustiza»</p>
    <p>E para que sirva de notificación en legal forma a Lineanorte Multiservicios, S.L., en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 2 de febreiro de 2017</p>
    <footer><p>A letrada da Administración de xustiza</p></footer>

