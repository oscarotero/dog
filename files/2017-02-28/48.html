---
date: '2017-02-28'
id: G0164-160217-0006
page: 10266
number: 41
agency: 'Consellería de Cultura, Educación e Ordenación Universitaria'
section: VI. Anuncios. a) Administración autonómica.
title: >-
  ACORDO do 3 de febreiro de 2017, da Xefatura Territorial da Coruña, polo que
  se dá publicidade ao inicio de expedientes de reintegro de axudas ao estudo.
range: Acordo
url: >-
  https://www.xunta.gal/dog/Publicados/2017/20170228/AnuncioG0164-160217-0006_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, procédese a dar publicidade á parte substantiva do acordo adoptado polo xefe territorial da Consellería de Cultura, Educación e Ordenación Universitaria da Coruña: </p>
    <p>«Primeiro. Iniciar o procedemento de reintegro das bolsas concedidas, identificadas no anexo desta resolución.</p>
    <p>Segundo. Pór á disposición dos interesados os expedientes para que, consonte o previsto no artigo 82 da Lei 39/2015, do 1 de outubro (BOE do 2 de outubro), do procedemento administrativo común das administracións públicas, no prazo de 10 días, contados a partir do día seguinte ao da publicación desta resolución no BOE, aleguen e presenten os documentos e xustificacións que coiden pertinentes ante a Sección de Bolsas da Xefatura Territorial da Consellería de Cultura, Educación e Ordenación Universitaria, situada no Edificio Administrativo de Monelos, rúa Vicente Ferrer, 2, 9º, da Coruña.</p>
    <p>Transcorrido este prazo, a Dirección Xeral de Formación e Orientación Universitaria do Ministerio de Educación, de ser o caso, ditará resolución que determine tanto a procedencia do reintegro como a liquidación dos xuros de demora correspondentes desde o momento do pagamento da bolsa.</p>
    <p>Non obstante, no suposto de que o interesado estea conforme coa obriga do reintegro, poderá facer efectivo este en calquera banco ou caixa de aforros, facendo uso dos documentos habilitados para o efecto, e darase así por concluído o expediente.</p>
    <p>No mesmo prazo poderá solicitar na súa delegación do Ministerio de Economía y Facenda o aprazamento ou fraccionamento do pagamento. Neste último caso, a solicitude de aprazamento considerarase un recoñecemento da débeda».</p>
    <p>A Coruña, 3 de febreiro de 2017</p>
    <footer><p>Indalecio Cabana Leira<br>Xefe territorial da Coruña</p></footer>
    <h2>ANEXO</h2>
    <p>Interesado: De Lira Soares, Raúl Vinicius.</p>
    <p>NIE: Y2315461L.</p>
    <p>Importe: 1.120,00 €.</p>
    <p>Curso: 2014/15.</p>
    <p>Causa: 7.26.</p>
    <p>Interesada: Galera, Natalia Anahi.</p>
    <p>NIE: Y1649124S.</p>
    <p>Importe: 2.300,98 €.</p>
    <p>Curso: 2014/15.</p>
    <p>Causa: 1.10.</p>

