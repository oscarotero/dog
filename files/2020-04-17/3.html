---
date: '2020-04-17'
id: G0426-130420-0003
page: 18452
number: 74
agency: Consellería do Medio Rural
section: III. Outras disposicións.
title: >-
  EXTRACTO da Orde do 1 de abril de 2020 pola que se modifica a Orde do 26 de
  decembro de 2019 pola que se establecen as bases reguladoras das axudas
  destinadas á elaboración de instrumentos de ordenación ou xestión forestais,
  cofinanciadas polo Fondo Europeo Agrícola de Desenvolvemento Rural (Feader) no
  marco do Programa de desenvolvemento rural (PDR) de Galicia 2014-2020, e se
  convocan para o ano 2020 (código de procedemento MR462B).
range: Orde
url: >-
  https://www.xunta.gal/dog/Publicados/2020/20200417/AnuncioG0426-130420-0003_gl.html
---
<p>BDNS (Identif.):495309.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da Orde do 1 de abril de 2020 que modifica a Orde do 26 de decembro de 2019 pola que se establecen as bases reguladoras das axudas destinadas á elaboración de instrumentos de ordenación ou xestión forestais, cofinanciadas polo Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e se convocan para o ano 2020, cuxo texto completo se pode consultar na base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Modifícase o parágrafo un do punto primeiro do extracto da Orde do 26 de decembro de 2019, que queda redactado como segue:</p>
    <p>1.Os beneficiarios serán persoas físicas ou xurídicas que sexan titulares dos terreos obxecto da axuda, entendendo por titulares tanto propietarios como arrendatarios ou xestores.</p>
    <p>Segundo. Modifícase o parágrafo dous do punto segundo do extracto, a que se lle engade o seguinte texto.</p>
    <p>Serán obxecto de axuda igualmente aqueles IOXF nos que o plan especial finalizou con anterioridade ao 2019.</p>
    <p>Terceiro. Modifícase o parágrafo dous do punto cuarto do extracto, que queda redactado como segue:</p>
    <p>2. A intensidade da axuda para estas actuacións será do 100 %, calculándose a axuda sobre o custo real do investimento determinado na oferta máis económica das presentadas, excepto que se xustifique expresamente nunha memoria que a proposta recae nalgunha das outras, e tendo en conta o anexo II en que figura o cadro de importes máximos subvencionables por cada tipo de instrumento de ordenación e xestión forestal.</p>
    <p>Cuarto. <em>Prazo de presentación de solicitudes</em></p>
    <p>O prazo de presentación de solicitudes finalizará corenta e cinco días hábiles despois da publicación desta orde no <em>Diario Oficial de Galicia</em>, comezando a contar ao día seguinte ao da súa publicación.</p>
    <p>Santiago de Compostela, 1 de abril de 2020</p>
    <footer><p>José Luís Chan Rodríguez<br>Director xeral de Planificación e Ordenación Forestal</p></footer>

