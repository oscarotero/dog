---
date: '1995-09-06'
id: 3FDE
page: 6
number: 171
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 31 de xullo de 1995 sobre revogación do título-licencia de axencia de
  viaxes a Viajes Ibermex, S.A., co número XG-102 e casa central en Vigo
  (Pontevedra), na rúa Novas Galerías Oliva, local 7.
range: Orde
url: 'https://www.xunta.gal/dog/Publicados/1995/19950906/Anuncio3FDE_gl.html'
---
<p>Visto o expediente de revogación do título-licencia á axencia de viaxes Viajes Ibermex, S.A., sita na rúa Novas Galerías Oliva, local 7 de Vigo (Pontevedra), da que é representante legal Mª Ángeles Moldes Area.</p>
<p>Resultando que ó abeiro do establecido na disposición transitoria primeira do Decreto 155/1989, do 22 de xuño, pola que se aproba o Regulamento das axencias de viaxes de Galicia, notificóuselle á citada axencia mediante cédula do 21 de xuño de 1994 (DOG nº 162, do 23 de agosto) a obrigatoriedade de presentar perante a Secretaría Xeral para o Turismo no prazo de un mes, a documentación acreditativa de ter realizada a súa adecuación a cada un dos aspectos recollidos no referido decreto.</p>
<p>Resultando que ó non aporta-la documentación requirida dentro do prazo sinalado, mediante cédula do 3 de abril de 1995 (DOG nº 85, do 4 de maio) notificóuselle á axencia de viaxes Viajes Ibermex, S.A., a iniciación do expediente de revogación do seu título-licencia.</p>
<p>Considerando que ó transcorrer sobradamente o prazo sinalado pola normativa vixente, sen que a citada axencia presentase a documentación necesaria para adaptarse ó Regulamento das axencias de viaxes de Galicia, cómpre revogar de oficio o seu título-licencia, de conformidade co establecido no número 2 da disposición transitoria primeira do Decreto 155/1989, do 22 de xuño, polo que se aproba o devandito regulamento.</p>
<p>Vistos a Lei 1/1983, do 22 de febreiro, reguladora da Xunta e do seu presidente, a Lei 30/1992, do 26 de novembro, de réxime xurídico das administracións públicas e do procedemento administrativo común, e o Decreto 155/1989, do 22 de xuño, polo que se aproba o Regulamento das axencias de viaxes de Galicia, esta consellería,</p>
<p>RESOLVE:</p>
<p>Revoga-lo título-licencia de axencias de viaxes a Viajes Ibermex, S.A., co nº XG-102 e casa central na rúa Novas Galerías Oliva, local 7 de Vigo (Pontevedra).</p>
<p>Contra esta resolución, o interesado poderá interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados a partir do día seguinte ó da súa publicación no Diario Oficial de Galicia.</p>
<p>Santiago de Compostela, 31 de xullo de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>95-5706</p>

