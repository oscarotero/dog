---
date: '1995-09-06'
id: '4002'
page: 6
number: 171
agency: XULGADO DE PRIMEIRA INSTANCIA E INSTRUCCIÓN NÚMERO DOUS DE RIBEIRA
section: V. ADMINISTRACIÓN DE XUSTIZA
title: Cédula de notificación de sentencia (70/1995).
range: Cédula
url: 'https://www.xunta.gal/dog/Publicados/1995/19950906/Anuncio4002_gl.html'
---
<p>Elma Ojea Muñiz, secretaria da Administración de Xustiza en funcións no Xulgado de Primeira Instancia e Instrucción número dous dos de Ribeira, dou fe e testemuño de que no libro de sentencias dictadas por este xulgado en procedementos civís, figura a recaída nos autos de divorcio con encabezamento e parte dispositiva do teor literal seguinte:</p>
<p>«Sentencia: na cidade de Santa Uxía de Ribeira, o vinteseis de xuño de mil novecentos noventa e cinco.</p>
<p>Vistos o autos civís de proceso de familia seguidos neste xulgado co número 70/1995, por instancia de Josefa Mos Rey, maior de idade, veciña desta cidade, con domicilio na rúa Tasca, 24 de Aguiño, representada pola procuradora Peleteiro Bandín e baixo a dirección técnica do avogado Fajardo Otero, contra Manuel Queiruga Romero, tamén maior de idade, non comparecido en autos e en situación procesual de rebeldía, sobre divorcio; sendo parte o Ministerio Fiscal; e pronuncio esta sentencia que baseo nos antecedentes de feito e fundamentos de dereito que seguen (...):</p>
<p>Vistos os preceptos legais pertinentes,</p>
<p>Decido que, con estimación da demanda rectora dos presentes autos, formulada pola procuradora Peleteiro Bandín, en nome e representación de Josefa Mos Rey, contra Manuel Queiruga Romero, debo declarar e declaro a disolución do matrimonio formado por un e outro cónxuxe por concorre-la causa de divorcio nº 2 do artigo 86 do Código Civil, con tódolos efectos legais e, en especial:</p>
<p>1) Que os fillos menores de idade, Alexander e José Manuel, quedarán na compaña e baixo a custodia</p>
<p>da nai, se ben a patria potestade continuará exercéndose de modo conxunto por ambos pais.</p>
<p>2) Recoñéceselle ó proxenitor que non convive normalmente cos fillos menores o dereito a visitalos, telos na súa compaña e comunicar con eles, no xeito que acorden ámbolos pais, procurando o maior beneficio dos menores; caso de desacordo e, como mínimo, este dereito comprenderán os seguintes extremos: ter consigo os fillos menores en fins de semana alternos, desde as 10 horas do sábado, ata as 20 horas do domingo; a metade das vacacións de verán e a metade das vacacións de Nadal, elixindo estes períodos, os anos pares o pai e os anos impares a nai, así como o dereito de visita, en termos rezoables, en caso de enfermidade dos fillos, no domicilio desdes.</p>
<p>3) En concepto de contribución ás cargas do matrimonio, incluídos os alimentos debidos ós fillos, Manuel Queiruga Romero aboaralle a Josefa Mos Rey a cantidade de sesenta mil pesetas mensuais (60.000 ptas.), dentro dos primeiros cinco días de cada mes, ingresándollas na conta bancaria que designe a perceptora, cantidade que se revalorizará anualmente consonte o índice xeral de prezos de consumo, publicado polo Instituto Nacional de Estadística ou organismo que o substitúa. Igualmente sufragará a metade dos gastos extraordinarios que se produzan durante a vida dos fillos menorer tales como operacións cirúrxicas, longas enfermidades e outros análogos, logo de notificación do feito que motive o gasto e o seu importe.</p>
<p>4) A vivenda familiar quedará en uso e desfrute dos fillos menores, na compaña da súa nai, podendo o outro cónxuxe retira-los obxectos persoais, logo de inventario.</p>
<p>5) Non se fai expresa condena en custas.</p>
<p>Pola rebeldía de Manuel Queiruga Romero, notifíquese a presente resolución no modo prevido no artigo 769 da Lei de axuizamento civil.</p>
<p>Así que sexa firme esta resolución, comuníqueselle ó Rexistro Civil desta cidade para anotación do resolto na inscrición de matrimonio dos cónxuxes.</p>
<p>Advírtase ás partes que esta sentencia non é firme e que contra ela poden interpoñer recurso de apelación, ante este xulgado, no prazo de cinco días e perante a Audiencia Provincial da Coruña».</p>
<p>Así o manda e asina Ramón Eloy Rodríguez Frieiro, xuíz en funcións do Xulgado de Primeira Instancia e Instrucción número dous dos de Ribeira, na data ó principio sinalada.</p>
<p>A anterior resolución foi lida e publicada polo xuíz que a subscribe na audiencia pública do mesmo día da súa data.</p>
<p>E, para que así conste e para que sirva de notificación en forma ó demandado en situación procesual de rebeldía, Manuel Queiruga Romero, expido e asino a presente en Santa Uxía de Ribeira o vinteseis de xuño de mil novecentos noventa e cinco.</p>
<p>Rubricado</p>
<p>95-4967</p>

