---
date: '2014-04-03'
id: G1994-130314-0001
page: 14799
number: 65
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (6/2012).
range: Edicto
url: >-
  https://www.xunta.gal/dog/Publicados/2014/20140403/AnuncioG1994-130314-0001_gl.html
---
<p>M. Socorro Bazarra Varela, secretaria xudicial da Sección número 1 da Sala Segunda do Social do Tribunal Superior de Xustiza da Coruña, fago saber que no procedemento de recurso de suplicación 6/2012 desta sección, seguido por instancia de Valentín Sixto Cruña contra a empresa Instituto Nacional da Seguridade Social, Tesouraría Xeral da Seguridade Social, empresa Jesús González Sangiao, Mutua Gallega de Accidentes de Trabajo, sobre accidente de grao, se ditou a seguinte resolución de data 14.2.2014:</p>
    <p>Decidimos que desestimando o recurso de suplicación interposto pola representación procesual de Valentín Sixto Cruña contra a sentenza de data sete de outubro do ano dous mil once, ditada polo Xulgado do Social número 3 dos de Lugo, en proceso promovido polo recorrente fronte ao Instituto Nacional da Seguridade Social, a Tesouraría Xeral da Seguridade Social, a Mutua Gallega de Accidentes de Trabajo e Jesús González Sangiao, debemos confirmar e confirmamos a dita resolución.</p>
    <p>Incorpórese o orixinal desta sentenza, pola súa orde, ao libro de sentenzas deste Tribunal Superior de Xustiza de Galicia, Sala do Social.</p>
    <p>Modo de impugnación: faise saber ás partes que contra esta sentenza cabe interpor recurso de casación para a unificación de doutrina, que se deberá preparar mediante escrito presentado ante esta sala do social dentro do improrrogable prazo de dez días hábiles inmediatos seguintes á data de notificación desta sentenza. Se o recorrente non tiver a condición de traballador ou beneficiario do réxime público de Seguridade Social, deberá consignar a cantidade de 600 euros en concepto de depósito para recorrer na conta de consignacións desta sala -sección aberta en Banesto co número 1552; deberá indicar no campo concepto «Recurso», seguido do código «35 Social casación». Se o ingreso se fai mediante transferencia bancaria deberá incluír tras a conta referida, separado por un espazo, o código «35 Social casación». Se efectuar diversos pagamentos na mesma conta deberá especificar un ingreso por cada concepto, mesmo se obedecen a outros recursos da mesma ou distinta clase, indicando no campo de observacións a data da resolución contra a que se recorre, utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así, por esta a nosa sentenza, o pronunciamos, mandamos e asinamos.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>E para que sirva de notificación en forma á empresa Jesús González Sangiao, expido o presente edicto.</p>
    <p>A Coruña, 3 de marzo de 2014</p>
    <footer><p>A secretaria xudicial</p></footer>

