---
date: '2014-04-03'
id: G1611-170314-0013
page: 14887
number: 65
agency: Fundación Pública Urxencias Sanitarias de Galicia - 061
section: VI. Anuncios. c) Outros anuncios.
title: >-
  ANUNCIO do 14 de marzo de 2014 polo que se resolve a convocatoria pública para
  a cobertura, polo procedemento de provisión de libre designación, dunha praza
  de xefe/a do Servizo de Recursos Humanos e Relacións Laborais.
range: Anuncio
url: >-
  https://www.xunta.gal/dog/Publicados/2014/20140403/AnuncioG1611-170314-0013_gl.html
---
<p>Unha vez convocada mediante Resolución do 23 de xaneiro de 2014 (DOG nº 30, do 13 de febreiro) a provisión dun posto de xefe/a do Servizo de Recursos Humanos e Relacións Laborais da Fundación Pública Urxencias Sanitarias de Galicia-061, polo sistema de libre designación, esta fundación, á vista das solicitudes e dos méritos acreditados polos aspirantes, de conformidade co previsto no Decreto 206/2005, do 22 de xullo, de provisión de prazas de persoal estatutario do Servizo Galego de Saúde; na Orde do 24 de maio de 2006 pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde e, en virtude das competencias atribuídas polo Decreto 43/2013, do 21 de febreiro, polo que se establece a estrutura orgánica do Servizo Galego de Saúde, e da Orde do 5 de xullo de 2012 (DOG nº 139, do 20 de xullo) sobre delegación de competencias en órganos centrais e periféricos do Servizo Galego de Saúde, </p>
    <h2>RESOLVE:</h2>
    <p>Primeiro. Resolver a convocatoria pública para a provisión dun posto de xefe/a do Servizo de Recursos Humanos e Relacións Laborais da Fundación Pública Urxencias Sanitarias de Galicia-061, convocada por Resolución do 23 de xaneiro de 2014 (DOG nº 30, do 13 de febreiro).</p>
    <p>Segundo. Nomear, para o posto que se indica, a persoa citada no anexo desta resolución.</p>
    <p>Terceiro. A aspirante nomeada deberá cesar na praza que desempeñe dentro dos tres días hábiles seguintes a aquel en que se publique esta resolución no Diario Oficial de Galicia.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos. </p>
    <p>Se así o permiten as necesidades do servizo, e por petición motivada da interesada, os prazos a que se refiren os parágrafos anteriores poderán ser prorrogados polo órgano convocante. </p>
    <p>O prazo de toma de posesión e a súa prórroga terán a consideración de servizo activo e percibiranse os correspondentes haberes de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular e será declarada nesa situación polo órgano competente quen non se incorpore ao posto adxudicado no prazo establecido.</p>
    <p>Cuarto. Contra esta resolución poderá interporse recurso de alzada ante a Dirección de Recursos Humanos do Servizo Galego de Saúde, no prazo dun mes, contado a partir do día seguinte ao da súa publicación, nos termos dos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada por Lei 4/1999, do 13 de xaneiro.</p>
    <p>Santiago de Compostela, 14 de marzo de 2014 </p>
    <footer><p>José Antonio Iglesias Vázquez<br>Director da Fundación Pública Urxencias Sanitarias de Galicia-061</p></footer>
    <h2>ANEXO</h2>
    <p>Denominación do posto: xefe/a do Servizo de Recursos Humanos e Relacións Laborais da Fundación Pública Urxencias Sanitarias de Galicia-061.</p>
    <p>Nome e apelidos: María Inés Pérez Barreiro.</p>
    <p>DNI: 52456988-Z.</p>

