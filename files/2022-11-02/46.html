---
date: '2022-11-02'
id: G0181-171022-0001
page: 57593
number: 208
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 14 de outubro de 2022 polo que se somete ao trámite de información
  pública o proxecto de trazado de aparcadoiros disuasorios para o fomento do
  vehículo compartido asociados á implantación de zonas de baixas emisións nas
  cidades galegas AG-46 e PO-551 en Domaio, de clave PO/22/116.06, así como a
  relación individual de bens, dereitos e propietarios afectados polo proxecto
  referido.
range: Anuncio
url: >-
  https://www.xunta.gal/dog/Publicados/2022/20221102/AnuncioG0181-171022-0001_gl.html
---
<p>Antecedentes:</p>
    <p>Mediante a Resolución do director da Axencia Galega de Infraestruturas, do 13 de outubro de 2022, aprobouse provisionalmente o proxecto de trazado de aparcadoiros disuasorios para o fomento do vehículo compartido asociados á implantación de zonas de baixas emisións nas cidades galegas. AG-46 e PO-551 en Domaio, de clave PO/22/116.06, no concello de Moaña.</p>
    <p>A descrición da actuación pódese consultar na páxina web da Consellería de Infraestruturas e Mobilidade https://infraestruturasemobilidade.xunta.gal/transparencia/procedementos-informacion publica/estudos-proxectos, na respectiva ficha descritiva do proxecto.</p>
    <p>Considerando todo o exposto e o establecido na normativa vixente,</p>
    <h2>RESOLVO:</h2>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, e no artigo 50 do Decreto 66/2016, do 26 de maio, polo que se aproba o Regulamento xeral de estradas de Galicia, o mencionado proxecto de trazado sométese ao trámite de información pública durante un período de trinta (30) días hábiles, contados a partir do seguinte ao da publicación deste anuncio no Diario Oficial de Galicia, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Simultaneamente ao trámite sinalado no parágrafo anterior, e para os efectos previstos no artigo 56.1 do Decreto do 26 de abril de 1957, polo que se aproba o Regulamento de expropiación forzosa, sométese a información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. Do mesmo xeito, sométese o presente documento á información pública para os efectos do establecido no Real decreto 849/1986, do 11 de abril, polo que se aproba o Regulamento do dominio público hidráulico, en relación coa protección do dominio público hidráulico e coas actuacións neste ou na súa zona de policía.</p>
    <p>Cuarto. A exposición ao público, para os efectos da presente resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas de Pontevedra (avenida María Victoria Moreno, 43, 1º, 36071 Pontevedra) e na Casa do Concello de Moaña (rúa As Barxas, 2, 36950 Moaña, Pontevedra). </p>
    <p>Así mesmo, na páxina web da Consellería de Infraestruturas e Mobilidade: https://infraestruturasemobilidade.xunta.gal/transparencia/procedementos-informacion-publica/estudos-proxectos, atópase á disposición dos interesados o proxecto de trazado de aparcadoiros disuasorios para o fomento do vehículo compartido asociados á implantación de zonas de baixas emisións nas cidades galegas AG-46 e PO-551 en Domaio, de clave PO/22/116.06.</p>
    <p>Santiago de Compostela, 14 de outubro de 2022</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>
    <h2>ANEXO</h2>
    <h3>Relación de bens, dereitos e propietarios afectados</h3>
    <h3>Aparcadoiros disuasorios para o fomento do vehículo compartido asociados á implantación de zonas de baixas emisións nas cidades galegas. AG-46 e PO-551 en Domaio. Clave: PO/22/116.06</h3>
    <p>Concello de Moaña</p>
    <table>
     <tbody>
      <tr>
       <td>Nº</td>
       <td>Referencia catastral</td>
       <td>Pol.</td>
       <td>Parc.</td>
       <td>Concello</td>
       <td>Sup. cat. (m2)</td>
       <td>Propietario/s</td>
       <td>DNI/CIF</td>
       <td>Exprop.
        (m2)</td>
       <td>Tipo
        solo</td>
       <td>Clasificación
        urbanística</td>
       <td>Aproveitam.</td>
       <td>Situación básica do solo</td>
       <td>Outros bens</td>
      </tr>
      <tr>
       <td>1</td>
       <td>36029A070000170000IP</td>
       <td>70</td>
       <td>17</td>
       <td>Moaña</td>
       <td>1.919,00 m2</td>
       <td>Comunidade de montes
        en man común de Domaio</td>
       <td>V36060044</td>
       <td>849,00 m2</td>
       <td>Rústico</td>
       <td>Rústico de especial
        protección patrimonial, de costas e infraestruturas</td>
       <td>EU-Eucalipto</td>
       <td>Rural</td>
       <td>Plantación de
        eucalipto 849,00 m2</td>
      </tr>
     </tbody>
    </table>

