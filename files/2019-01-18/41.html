---
date: '2019-01-18'
id: G0181-100119-0001
page: 3696
number: 13
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 10 de xaneiro de 2019 polo que se fai público o Acordo do Consello
  da Xunta de Galicia, do 5 de decembro de 2018, que aproba o expediente de
  información pública e definitivamente o proxecto de construción da Vía
  Ártabra, treito N-VI – AP-9, coa clave AC/04/156.01.4.1.
range: Anuncio
url: >-
  https://www.xunta.gal/dog/Publicados/2019/20190118/AnuncioG0181-100119-0001_gl.html
---
<p>En cumprimento do disposto nos artigos 22 e 23 da Lei 8/2013, do 28 de xuño, de estradas de Galicia, polos que se regula a aprobación definitiva dos estudos e proxectos sometidos aos trámites de información pública e informe das administracións afectadas e os seus efectos, faise pública no<em> Diario Oficial de Galicia</em> a parte dispositiva do Acordo adoptado polo Consello da Xunta de Galicia, do 5 de decembro de 2018, e que literalmente di:</p>
    <p>«Aprobar, ao abeiro do artigo 22.3 da Lei 8/2013, do 28 de xuño, de estradas de Galicia, o expediente de información pública e informe das administracións afectadas e definitivamente o proxecto de construción da Vía Ártabra, treito N-VI – AP-9, coa clave AC/04/156.01.4.1, coas seguintes modificacións:</p>
    <p>Un. A actuación desenvolverase en dúas fases: unha primeira (fase I) entre o enlace da N-VI e a estrada autonómica AC-221, e unha segunda (fase II) entre a estrada AC-221 e a autoestrada AP-9, que requirirá para a súa execución a autorización do Ministerio de Fomento referida á súa conexión coa AP-9.</p>
    <p>Dous. De acordo cos informes do Ministerio de Fomento, incluirase unha explanación na cal sexa posible instalar unha área de peaxe previa ao novo enlace da Gándara.</p>
    <p>Tres. De acordo cos informes de Audasa, establécese un espazo similar ao actual, no contorno do p.q. 11 da AP-9, para atender a vialidade invernal.</p>
    <p>Catro. De acordo cos informes da Deputación Provincial da Coruña, e coas indicacións do Ministerio de Fomento, mellórase a rúa Mirto, no treito comprendido entre a rúa Mandín (DP-5814) e a rúa Manuel Quiroga Cornes, para facilitar o acceso da estrada provincial DP-5814 á estrada N-VI.</p>
    <p>Cinco. De acordo coa alegación de EMALCSA, readáptase a reposición das súas instalacións.</p>
    <p>Seis. De acordo as alegacións de residentes na Urbanización de Leiras, modifícase lixeiramente o trazado dos camiños CS 1.3 MI e CS POL 0.6 MD para minimizar as afeccións.</p>
    <p>Sete. De acordo coas alegacións presentadas, actualizaranse diversos datos no anexo de expropiacións».</p>
    <p>Contra esta resolución, que pon fin á vía administrativa, poderase interpoñer recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da publicación desta resolución no <em>Diario Oficial de Galicia</em>, de conformidade co establecido nos artigos 10, 14 e 46.1 da Lei 29/1998, do 13 de xullo, reguladora da xurisdición contencioso-administrativa, ou ben recurso potestativo de reposición, ante o Consello da Xunta de Galicia, no prazo dun mes contados desde o día seguinte ao da publicación desta resolución no DOG, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 10 de xaneiro de 2019</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

