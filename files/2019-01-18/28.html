---
date: '2019-01-18'
id: CA01-030119-0001
page: 3678
number: 13
agency: Consellería de Facenda
section: VI. Anuncios. a) Administración autonómica.
title: >-
  RESOLUCIÓN do 18 de decembro de 2018, da Secretaría Xeral Técnica e do
  Patrimonio da Consellería de Facenda, pola que se acorda a incoación do
  procedemento para a declaración da Comunidade Autónoma de Galicia como
  herdeira ab intestato de Concepción Santana Vázquez.
range: Resolución
url: >-
  https://www.xunta.gal/dog/Publicados/2019/20190118/AnuncioCA01-030119-0001_gl.html
---
<p>Concepción Santana Vázquez, con DNI 35877480X, nada en Matanzas (Cuba), o 15 de marzo de 1925, faleceu o 12 de marzo de 2012 no hospital Lucus Augusti de Lugo, constando como o seu derradeiro domicilio, segundo o padrón municipal de habitantes, na rúa Condesa Casa Barceda da cidade de Vigo, datos que constan comprobados, xunto co da súa veciñanza civil galega, no informe preliminar do 17 de decembro de 2018, do Servizo de Protección e Defensa Patrimonial da Subdirección Xeral do Patrimonio, emitido logo da realización das actuacións previas precisas que levan a considerar procedente a apertura de procedemento administrativo para a declaración da Comunidade Autónoma de Galicia como herdeira <em>ab intestato</em> da causante, pola presunta ausencia doutros herdeiros con dereito a suceder preferente ao da Administración autonómica, de conformidade co disposto na Lei 2/2006, de dereito civil de Galicia.</p>
    <p>De acordo co referido informe preliminar, constan bens da causante no municipio de Vigo.</p>
    <p>Segundo o anterior, en exercicio das competencias atribuídas á Secretaría Xeral Técnica e do Patrimonio no artigo 4 da Lei 5/2011, do patrimonio da Comunidade Autónoma de Galicia, e nos artigos 4 e 7 do Decreto 30/2017, polo que se establece a estrutura orgánica da Consellería de Facenda, de acordo co artigo 20 bis da Lei 33/2003, de patrimonio das administracións públicas, </p>
    <h2>ACORDO: </h2>
    <p>Primeiro. Incoar procedemento para a declaración da Comunidade Autónoma de Galicia como herdeira<em> ab intestato</em> de Concepción Santana Vázquez.</p>
    <p>Segundo. Publicar a presente resolución no <em>Boletín Oficial del Estado</em>, no <em>Diario Oficial de Galicia</em> e na páxina web da Consellería de Facenda, área temática de Patrimonio, anuncios, que se pode consultar na seguinte ligazón:</p>
    <p>http://www.conselleriadefacenda.es/areas-tematicas/patrimonio/anuncios</p>
    <p>Unha copia desta resolución será remitida para a súa exposición pública, por prazo non inferior a un mes, no taboleiro de anuncios dos concellos de Lugo e Vigo, así como no de calquera outro no que durante a instrución do procedemento se detecten bens da persoa causante.</p>
    <p>O prazo máximo ordinario para a resolución deste procedemento é dun ano contado desde a data de adopción deste acordo.</p>
    <p>Con anterioridade á resolución do procedemento, calquera interesado poderá presentar alegacións ou achegar documentos ou outros elementos de xuízo que considere oportunos, que se dirixirán á Consellería de Facenda, Secretaría Xeral Técnica e do Patrimonio, Subdirección Xeral do Patrimonio, código do expediente ABI/2016/0014, Edificio Administrativo San Caetano, bloque nº 3, 15781 Santiago de Compostela. </p>
    <p>Contra esta resolución non se poderá interpoñer recurso, conforme o establecido no artigo 112 da Lei 39/2015, do 1 de outubro, do procedemento administrativo común das administracións públicas, sen prexuízo de que as alegacións de oposición a este acto de trámite sexan consideradas na resolución que poña fin a este procedemento, contra a que se poderá presentar en tempo e forma o correspondente recurso.</p>
    <p>Santiago de Compostela, 18 de decembro de 2018</p>
    <footer><p>Mª Socorro Martín Hierro<br>Secretaria xeral técnica e do Patrimonio<br>da Consellería de Facenda</p></footer>

