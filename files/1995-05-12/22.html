---
date: '1995-05-12'
id: D70E
page: 3
number: 91
agency: CAIXA DE PONTEVEDRA
section: VI. ANUNCIOS
title: Convocatoria de asemblea xeral ordinaria.
range: Convocatoria
url: 'https://www.xunta.gal/dog/Publicados/1995/19950512/AnuncioD70E_gl.html'
---
<p>De conformidade co disposto estatutariamente, e por acordo do Consello de Administración, convócase asemblea xeral ordinaria da Caixa de Aforros Provincial de Pontevedra para o día oito de xuño de mil novecentos noventa e cinco, a celebrar no auditorio, que se atopa no edificio social da entidade, situado na rúa Augusto González Besada, 2 e 4 de Pontevedra (acceso polo polígono de Campolongo), ás dezaoito horas na primeira convocatoria, e, de non reunirse o quórum necesario, en segunda convocatoria no mesmo día e en igual lugar ás dezaoito trinta horas, para trata-los asuntos comprendidos na seguinte orde do día:</p>
<p>1. Confección da relación de asistentes para a determinación do quórum e subseguinte constitución válida da asemblea.</p>
<p>2. Apertura da reunión pola presidencia.</p>
<p>3. Exame e aprobación, se é o caso, do informe da xestión do Consello de Administración, memoria, balance anual e conta de resultados do exercicio 1994, así como da proposta de aplicación destes ós fins da entidade. Informe de auditores.</p>
<p>4. Aprobación, se procede, da xestión da Comisión Delegada de Obras Sociais durante o exercicio de 1994, así como do orzamento para 1995.</p>
<p>5. Informe da Comisión de Control acerca da súa actuación en 1994.</p>
<p>6. Emisión de cotas participativas, obrigacións subordinadas, cédulas hipotecarias, bonos de tesourería ou calquera outro título financeiro de renda fixa.</p>
<p>7. Reforma do artigo 32 dos estatutos.</p>
<p>8. Cesamento de conselleiros e a súa substitución polos suplentes correspondentes.</p>
<p>9. Rogos e preguntas.</p>
<p>10. Acordo sobre aprobación da acta da sesión.</p>
<p>Con quince días de antelación á data da asemblea, os conselleiros xerais terán á súa disposición, na secretaría técnica da entidade, toda a documentación necesaria para a análise dos puntos que contén a orde do día establecido.</p>
<p>Pontevedra, 8 de maio de 1995.</p>
<p>Manuel Campos Vilariño</p>
<p>Presidente do Consello de Administración</p>

