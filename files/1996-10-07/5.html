---
date: '1996-10-07'
id: A606
page: 8
number: 196
agency: CONSELLERÍA DE CULTURA
section: III. OUTRAS DISPOSICIÓNS
title: >-
  Resolución do 29 de febreiro de 1996, da Dirección Xeral do Patrimonio
  Histórico e Documental, pola que se incoa expediente de declaración de ben de
  interese cultural con categoría de monumento, a favor da igrexa de San Miguel
  de Neira de Rei, no concello de Baralla (provincia de Lugo).
range: Resolución
url: 'https://www.xunta.gal/dog/Publicados/1996/19961007/AnuncioA606_gl.html'
---
<p>Vistos os informes dos servicios técnicos desta dirección xeral, favorables a incoación de expediente como ben de interese cultural con categoría de monumento, a favor da igrexa de San Miguel de Niera de Rei, no concello de Baralla, provincia de Lugo.</p>
<p>De conformidade co artigo 9 da Lei 8/1995, do 30 de outubro, do patrimonio cultural de Galicia, (Diario Oficial de Galicia do 8 de novembro de 1995), polo que se regula a tramitación para a declaración de bens de interese cultural de Galicia, esta dirección xeral,</p>
<p>RESOLVE:</p>
<p>Primeiro.-Incoar expediente de declaración de ben de interese cultural con categoría de monumento, a favor da igrexa de San Miguel de Neira de Rei, no concello de Baralla, provincia de Lugo.</p>
<p>Protexer este monumento e a zona afectada pola incoación, sendo a súa delimitación a seguinte:</p>
<p>«Comeza a liña no punto 1, situado na ponte de Carracedo e continúa pola marxe esquerda do río Neira ata o punto 2, na desembocadura do regato Furco. Discorre polo regato ata o punto 3, no vértice sueste da parcela catastral 184, para continuar polo linde sur das parcelas 184, 183 e 97 ata o punto 4, no vértice norte da parcela 152. En dirección sueste chega ó punto 5, no vértice sueste da parcela 152. Dese o punto 5 a liña desviase en dirección sudoeste bordeando as parcelas 152, 151 e 150 ata o punto 6 situado no camiño que descende cara ó núcleo de San Miguel de Neira de Rei. Desde este punto 6 a liña coincide cos lindeiros leste e sur das parcelas catastrais 108 a 116, ata o punto 7 situado na divisoria das augas, por onde continúa a ponte de Carracedo, coincidindo co punto 1 onde se pecha a delimitación».</p>
<p>Segundo.-Segui-la tramitación do expediente segundo as disposicións vixentes.</p>
<p>Terceiro.-Dar traslado da resolución ó alcalde do concello de Baralla, provincia de Lugo, e notificarlle que de acordo co artigo 35 da lei 8/1995, do 30 de outubro, do patrimonio cultural de Galicia. «A incoación dun expediente de declaración de ben de interese cultural respecto dun inmoble determinará a suspensión das correspondentes licencias municipais de parcelación, edificación ou demolición nas zonas afectadas, así como dos efectos</p>
<p>das xa outorgadas. A suspensión dependerá da resolución ou caducidade do expediente incoado.</p>
<p>As obras que, por causa de forza maior, interese xeral ou urxencia, debesen realizarse con carácter inaprazable precisarán, en todo caso, autorización dos órganos competentes da Consellería de Cultura».</p>
<p>Cuarto.-Informar da presente resolución o propietario, o Rexistro Xeral de Bens de Interese Cul</p>
<p>tural do Ministerio de Cultura, e o Rexistro de Bens de Interese Cultural de Galicia.</p>
<p>Quinto.-Que a presente resolución sexa publicada no Diario Oficial de Galicia e no Boletín oficial del Estado, abríndose un período de información pública dun mes, a contar a partir do día seguinte ó da súa publicación no Diario Oficial de Galicia.</p>
<p>Santiago de Compostela, 29 de febreiro de 1996.</p>
<p>Ángel Sicart Giménez</p>
<p>Director xeral do Patrimonio Histórico e Documental</p>
<p>6908</p>

