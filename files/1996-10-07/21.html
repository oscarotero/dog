---
date: '1996-10-07'
id: A652
page: 8
number: 196
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 29 de agosto de 1996, da Xefatura do Servicio de Estructuras e
  Desenvolvemento Rural da Delegación Provincial de Pontevedra, pola que se fai
  público o acordo de concentración parcelaria da zona de Larazo (Vila de
  Cruces-Pontevedra).
range: Resolución
url: 'https://www.xunta.gal/dog/Publicados/1996/19961007/AnuncioA652_gl.html'
---
<p>Ponse en coñecemento de tódolos interesados na concentración parcelaria da zona de Larazo (Vila de Cruces-Pontevedra), declarada de utilidade pública e urxente execución polo Decreto do 7 de setembro de 1989, o seguinte:</p>
<p>Primeiro.-Con data do 10 de xullo de 1996 o director xeral de Estructuras e Desenvolvemento Rural aprobou o acordo de concentración parcelaria da zona de Larazo, logo de introducir no proxecto as modificacións oportunas a vista do resultado da enquisa deste último.</p>
<p>Segundo.-O acordo de concentración estará exposto ó público na Casa do Concello de Vila de Cruces, e na zona, durante trinta días hábiles, desde o seguinte día a aquel en que sexa publicado o último dos avisos que corresponde facer no Diario Oficial de Galicia, no BOP, no xornal de máis circulación dela e no taboleiro de anuncios da Casa do Concello.</p>
<p>Terceiro.-No prazo dos trinta días que se din, cabe interpoñer recurso ordinario perante o conselleiro de Agricultura, Gandería e Montes, podendo os recurrentes presenta-los recursos no rexistro da delegación provincial de Agricultura, Gandería e Montes (r/ Benito Corbal, 47-4º, Pontevedra), no rexistro xeral da consellería (edificio San Caetano, s/n, Santiago de Compostela), ou en calquera das dependencias ás que fai referencia o artigo 38.4º da Lei de réxime xurídico das administracións públicas e do procedemento administrativo común, por si mesmos ou por representación, facéndose constar no escrito un domicilio dentro do termo municipal para facerlle-las notificacións que procedan, e, se é o caso, a persoa residente nel a quen teñan que facérselle as notificacións.</p>
<p>Advírtese, ademais, que o acordo de concentración parcelaria só poderá ser impugando se se infrinxen as formalidades prescritas para a súa elaboración e publicación ou se non se axustase ás bases (artigos, 36, 38, 40 e 41 da Lei de concentración parcelaria para Galicia).</p>
<p>Pontevedra, 29 de agosto de 1996.</p>
<p>Miguel Ángel Pérez Dubois</p>
<p>Xefe do Servicio de Estructuras e Desenvolvemento Rural de Pontevedra</p>
<p>6761</p>

