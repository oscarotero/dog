---
date: '1996-10-07'
id: A5F6
page: 8
number: 196
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 3 de setembro de 1996 sobre integracións nas escalas de informática
  creadas pola Lei 15/1991, do 28 de decembro.
range: Orde
url: 'https://www.xunta.gal/dog/Publicados/1996/19961007/AnuncioA5F6_gl.html'
---
<p>O Decreto 290/1995, dá3 de novembro, regula os procedementos de integración nas escalas de informática creadas pola Lei 15/1991, do 28 de decembro, de presupostos xerais da Comunidade Autónoma galega para o ano 1992. Esta norma, no seu artigo 2, establece os requisitos esixidos para a integración nas devanditas escalas, sinalando que os/as interesados/as deberán te-la condición de funcionario/a de carreira dun corpo dos grupos A, B ou C e estar en activo nel, agás na situación de servicios especiais especiais prevista no artigo 5; posuí-la titulación académica esixida pola Lei 15/1991, para ó acceso á escala de informática de que se trate e na data de entrada en vigor do devandito Decreto 290/1995, do 3 de novembro, atoparse desempeñando as funcións atribuídas pola Lei 15/1991 á escala informática na que pretende integrarse, por estar ocupando postos reservados na correspondente relación de postos de traballo (RPT) ás ditas escalas.</p>
<p>Así mesmo, a antedita norma, no seu artigo 4, prevé a integración do persoal interino, contratado administrativo ou laboral fixo que, ostentando tal condición o día 1 de xaneiro de 1992, estivese afectado polas disposicións transitorias novena, décima e décimo primeira da Lei 4/1988, do 26 de maio, da función pública de Galicia, acceda á condición de funcionario/a de carreira nalgunha das tres convocatorias previstas en tales disposicións transitorias, posúa a titulación esixida pola Lei 15/1991, e desempeñe, ininterrompidamente, desde o 1 de xaneiro de 1992 ata a data de adquisición da con</p>
<p>dición de funcionario/a, un posto reservado á escala de informática na RPT.</p>
<p>Conforme o establecido nos artigos 2.4º e 4.2º do Decreto 290/1995, do 3 de novembro, a integración levarase a efecto trala superación dun curso de adaptación que se establecerá por orde da Consellería da Presidencia e Administración Pública, rematando o procedemento, de conformidade co previsto no artigo 8, mediante orde da mesma consellería na que se resolverá o que proceda sobre a integración solicitada.</p>
<p>Revisadas as solicitudes e a documentación presentadas no prazo a que se refire o artigo 7 do Decreto 290/1995, do 3 de novembro, a Consellería da Presidencia e Administración Pública,</p>
<p>DISPON:</p>
<p>Primeiro.-De conformidade co establecido no artigo 2 do Decreto 290/1995, do 3 de novembro, acreditado que cumpren os requisitos esixidos nos seus números 1 e 2, o persoal funcionario de carreira que se relaciona no anexo I da presente orde deberá realiza-lo curso de adaptación a que se refire o número 4 do mesmo artigo, para os efectos de acadar tódolos requisitos esixidos para a integración nas correspondentes escalas.</p>
<p>Segundo.-En aplicación do previsto no artigo 4 do Decreto 290/1995, do 3 de novembro, o persoal que se relaciona no anexo II da presente orde, no que concorren os requisitos esixidos por este precepto, e que accedeu á condición de funcionario/a de carreira na primeira das convocatorias previstas nas disposicións transitorias da Lei 4/1988, do 26 de maio, nun proceso selectivo non referido ás escalas de informática, tamén deberá realiza-lo curso ó que se refire ó número 4 do artigo 2 do decreto.</p>
<p>Terceiro.-Para o inicio do curso de adaptación ó que se refiren os apartados anteriores, os/as funcionarios/as admitidos serán oportunamente convocados.</p>
<p>Cuarto.-Unha vez rematado o curso de adaptación, o persoal que figura nos anexos I e II que o supere será integrado na correspondente escala de informática mediante orde desta consellería.</p>
<p>Quinto.A) As persoas que solicitaron a integración conforme o artigo 7 do Decreto 290/1995, do 3 de novembro, e non están incluídas nos anexos da presente orde, quedan excluídas da integración por non cumpriren tódolos requisitos que para tal efecto se esixen nos números 1 e 2 do artigo 2, ou no artigo 4, do devandito decreto.</p>
<p>B) As persoas a que se refire o anterior apartado A) do presente punto, contra a presente orde, poderán interpoñer recurso contencioso-administrativo no prazo de dous meses a partir do día da súa publicación no Diario Oficial de Galicia, ante a Sala do Contencioso-Administrativo do Tribunal Superior de Xustiza de Galicia, conforme o disposto no artigo 58 da Lei reguladora a xurisdicción contencioso-administrativa do 27 de decembro de 1956, logo de comunicalo a esta consellería, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 3 de setembro de 1996.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>ANEXO I</p>
<p>I.1. Escala de sistemas e tecnoloxía da información (grupo A).</p>
<p>-Apelidos, nome e DNI.</p>
<p>* Gómez Duaso, José Manuel. 32.748.188.</p>
<p>* Juanatey Mayán, Rafael Isaac. 33.253.457.</p>
<p>I.2. Escala de xestión de sistemas de información (grupo B).</p>
<p>-Apelidos, nome e DNI.</p>
<p>* Blasco García, Alfonso. 32.435.325.</p>
<p>* Izquierdo García, Mª de los Desamparados. 36.018.548.</p>
<p>* Paseiro Pardal, Enrique. 36.021.602.</p>
<p>I.3. Escala técnica auxiliar de informática (grupo C).</p>
<p>-Apelidos, nome e DNI.</p>
<p>* Delgado Garrido, Enrique Ramón. 32.415.695.</p>
<p>* Fernández Dabouza, Manuel Mauro. 34.941.118.</p>
<p>* González Díaz, Mª Teresa. 21.419.641.</p>
<p>* Martín de Pozuelo Romay, Mª Carmen. 660.716.</p>
<p>* Mato Nieto, José Ramón. 33.243.549.</p>
<p>* Ramos Rey, Mª José. 32.391.971.</p>
<p>I.4. Escala a extinguir de xestión de sistemas de información (grupo B).</p>
<p>-Apelidos, nome e DNI.</p>
<p>* Mediavilla Cañibano, Jesús. 07.770.215.</p>
<p>* Ramos González, Fidel. 33.198.601.</p>
<p>ANEXO II</p>
<p>II.1. Escala de sistemas e tecnoloxía da información (grupo A).</p>
<p>-Apelidos, nome e DNI.</p>
<p>* Bianchi Valcarce, Mª del Carmen. 35.919.413.</p>
<p>II.2. Escala técnica auxiliar de informática (grupo C).</p>
<p>-Apelidos, nome e DNI.</p>
<p>* Docampo Regengo, Juan José. 35.441.684.</p>
<p>* Domínguez Pardo, Germán. 33.237.089.</p>
<p>* Durán García, Jaime Ramón. 32.424.120.</p>
<p>96-7194</p>

