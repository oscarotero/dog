---
date: '2018-02-12'
id: G0198-060218-0001
page: 9704
number: 30
agency: Axencia Galega de Innovación
section: III. Outras disposicións.
title: >-
  CORRECCIÓN DE ERROS. Resolución do 31 de decembro de 2017 pola que se
  establecen as bases reguladoras para a concesión, en réxime de concorrencia
  competitiva, das axudas para o fortalecemento dos centros de xeración de
  coñecemento aliñadas cos retos estratéxicos e prioridades identificadas na
  Estratexia RIS3 de Galicia, cofinanciadas polo Fondo Europeo de
  Desenvolvemento Rexional (Feder) no marco do programa operativo Feder Galicia
  2014-2020, e se procede á súa convocatoria para o ano 2018 (código de
  procedemento IN607E).
range: Corrección de resolución
url: >-
  https://www.xunta.gal/dog/Publicados/2018/20180212/AnuncioG0198-060218-0001_gl.html
---
<p>Advertidos erros na Resolución do 31 de decembro de 2017, publicada no Diario Oficial de Galicia número 24, do 2 de febreiro de 2018, cómpre facer as seguintes correccións:</p>
    <p>– Na páxina 7735, no artigo 10.3.a)11º, onde di:</p>
    <p>«11º. Declaración responsable, no caso de dispor dun plan de igualdade implantado no centro, de que este se manterá durante o período de execución do proxecto e de mantemento dos investimentos previsto no artigo 24.k) destas bases reguladoras», </p>
    <p>Debe dicir: </p>
    <p>«11º. Declaración responsable, no caso de dispor dun plan de igualdade implantado no centro, de que este se manterá durante o período de execución do proxecto e de mantemento dos investimentos previsto no artigo 24.j) destas bases reguladoras».</p>
    <p>– Nas páxinas 7746-7747, no artigo 23, onde di:</p>
    <p>«As actuacións subvencionadas deben executarse nos termos e forma aprobados que se recollen nas resolucións de concesión. Porén, cando xurdan circunstancias concretas que alteren as condicións técnicas ou económicas tidas en conta para a concesión da axuda, o órgano concedente poderá modificar a resolución de concesión.</p>
    <p>Toda alteración das condicións tidas en conta para a concesión da subvención, así como a obtención concorrente de subvencións ou axudas outorgadas por outras administracións ou entes públicos ou privados, nacionais ou internacionais, poderá dar lugar á modificación da resolución de concesión.</p>
    <p>Poderase acordar a modificación da resolución de concesión por instancia da entidade beneficiaria, sempre que esta presente a solicitude de modificación con anterioridade á data de finalización do prazo de xustificación e se cumpran os seguintes requisitos:».</p>
    <p>Deben enumerarse os parágrafos como se indica: </p>
    <p>«1. As actuacións subvencionadas deben executarse nos termos e forma aprobados que se recollen nas resolucións de concesión. Porén, cando xurdan circunstancias concretas que alteren as condicións técnicas ou económicas tidas en conta para a concesión da axuda, o órgano concedente poderá modificar a resolución de concesión.</p>
    <p>2. Toda alteración das condicións tidas en conta para a concesión da subvención, así como a obtención concorrente de subvencións ou axudas outorgadas por outras administracións ou entes públicos ou privados, nacionais ou internacionais, poderá dar lugar á modificación da resolución de concesión.</p>
    <p>3. Poderase acordar a modificación da resolución de concesión por instancia da entidade beneficiaria, sempre que esta presente a solicitude de modificación con anterioridade á data de finalización do prazo de xustificación e se cumpran os seguintes requisitos:».</p>
    <p>– Na páxina 7750, no artigo 24q), onde di:</p>
    <p>«q) No caso de proxectos seleccionados por aplicación do criterio de desempate relativo á implantación dun plan de igualdade, deberá manterse implantado o dito plan durante o período de execución do proxecto e de mantemento dos investimentos previsto no artigo 24.k) destas bases reguladoras», </p>
    <p>Debe dicir: </p>
    <p>«q) No caso de proxectos seleccionados por aplicación do criterio de desempate relativo á implantación dun plan de igualdade, deberá manterse implantado o dito plan durante o período de execución do proxecto e de mantemento dos investimentos previsto no artigo 24.j) destas bases reguladoras». </p>
    <p>– Na páxina 7763, anexo I, punto 11, onde di:</p>
    <p>«11. Que no caso de dispor dun plan de igualdade implantado no centro, manterao durante o período de execución do proxecto e de mantemento dos investimentos previsto no artigo 24.k) destas bases reguladoras», </p>
    <p>Debe dicir:</p>
    <p>«11. Que, no caso de dispor dun plan de igualdade implantado no centro, o manterá durante o período de execución do proxecto e de mantemento dos investimentos previsto no artigo 24.j) destas bases reguladoras».</p>

