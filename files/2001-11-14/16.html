---
date: '2001-11-14'
id: 11CAE
page: 14
number: 220
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 11 de outubro de 2001, da Dirección Xeral de Transportes, pola
  que se somete a información pública o expediente de modificación (ampliación
  de tráficos) das concesións de servicio público regular permanente de uso
  xeral de transporte de viaxeiros por estrada V-0497; XG-031, Carballedo-Vigo,
  V-0580; XG-038, Castelo de Soutomaior-Vigo, ou da que resulte pola súa
  unificación no expediente de substitución actualmente en trámite.
range: Resolución
url: 'https://www.xunta.gal/dog/Publicados/2001/20011114/Anuncio11CAE_gl.html'
---
<p>Ó abeiro do establecido na Lei 16/1987, do 30 de xullo, de ordenación dos transportes terrestres, e no seu Regulamento de execución, aprobado polo Real decreto 1211/1990, do 28 de setembro, iniciouse expediente de modificación concesional (ampliación de tráficos), coa finalidade de efectuar tráficos en expedicións, que circularán polas seguintes rutas:</p>
<p>* Redondela-A Pena-Requeixo-Puxeiros-Hospital do Meixoeiro-CUVI.</p>
<p>* A Pena-Peinador-O Galleiro-Santo Estevo de Negros-Redondela.</p>
<p>Os interesados ou afectados no expediente poderán comparecer no procedemento e, tralo exame da documentación pertinente no Servicio Provincial de Transportes de Pontevedra (estación de autobuses), efectua-las alegacións que estimen oportunas no prazo dun mes, contado a partir do día seguinte ó da publicación deste anuncio no Diario Oficial de Galicia.</p>
<p>Santiago de Compostela, 11 de outubro de 2001.</p>
<p>Juan Carlos Villarino Tejada</p>
<p>Director xeral de Transportes</p>

