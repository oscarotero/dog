---
date: '2001-11-14'
id: 11C66
page: 14
number: 220
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 6 de novembro de 2001, conxunta da Consellería da Presidencia e
  Administración Pública e da Consellería de Agricultura, Gandería e Política
  Agroalimentaria, pola que se amplía o prazo de presentación dos xustificantes
  de gasto de axudas concedidas ó amparo da orde conxunta de ámbalas
  consellerías do 4 de xullo de 2001, pola que se aproban as bases que rexerán
  as convocatorias de axudas e bolsas correspondentes ó programa do Plan Galego
  de Investigación Agraria e de Investigación e Desenvolvemento Tecnolóxico
  (Diario Oficial de Galicia número 136, do 13 de xullo).
range: Orde
url: 'https://www.xunta.gal/dog/Publicados/2001/20011114/Anuncio11C66_gl.html'
---
<p>As consellerías da Presidencia e Administración Pública e Agricultura, Gandería e Política Agroalimentaria dictaron a orde conxunta do 4 de xullo de 2001, pola que se aproban as bases que rexerán as convocatorias de axudas e de bolsas correspondentes ó Programa de Investigación Agraria do Plan Galego de Investigación Agraria e de Investigación e Desenvolvemento Tecnolóxico, e se procede á súa convocatoria.</p>
<p>No punto 9 do anexo II da devandita orde establécese que o prazo de que dispoñen os beneficiarios dos proxectos de investigación empresarial para achega-los documentos requiridos para proceder ó libramento das axudas correspondentes remata o 15 de novembro, do exercicio correspondente á anualidade de que se trata.</p>
<p>Tendo en conta o atraso producido na resolución das devanditas axudas, motivado polo longo proceso de avaliación dos proxectos, considérase preciso amplia-lo prazo de xustificación dos investimentos realizados no ano 2001 polos beneficiarios destas axudas.</p>
<p>En consecuencia, e en aplicación do disposto no artigo 49 da Lei 4/1999, de modificación da Lei 30/1992, de réxime xurídico das administracións públicas e do procedemento administrativo común, e en uso das atribucións que nos foron concedidas,</p>
<p>DISPOÑEMOS:</p>
<p>Artigo único.-Amplia-lo prazo de presentación dos xustificantes de gasto correspondentes ós investimentos do ano 2001 das axudas concedidas ó abeiro do anexo II da Orde do 4 de xullo de 2001, conxunta da Consellería da Presidencia e Administración Pública e da Consellería de Agricultura Gandería e Política Agroalimentaria, ata o día 30 de novembro de 2001.</p>
<p>Santiago de Compostela, 6 de novembro de 2001.</p>
<p>Jaime Pita VarelaJuan Miguel Diz Guedes</p>
<p>Conselleiro da PresidenciaConselleiro de Agricultura,</p>
<p>e Administración PúblicaGandería e Política</p>
<p>Agroalimentaria</p>

