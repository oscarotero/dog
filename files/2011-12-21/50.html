---
date: '2011-12-21'
id: L257-291111-9283
page: 37640
number: 242
agency: Concello de Vigo
section: VI. Anuncios. b) Administración local.
title: >-
  ANUNCIO de información pública de obra e de actividade para deseño e
  fabricación de máquinas para o tratamento da auga (expediente 72731/421 e
  37711/422).
range: Anuncio
url: >-
  https://www.xunta.gal/dog/Publicados/2011/20111221/AnuncioL257-291111-9283_gl.html
---
<p>Quantum Ingeniería Europea, S.L. solicitou da Xerencia Municipal de Urbanismo do Concello de Vigo a licenza de obra e licenza de actividade para deseño e fabricación de máquinas para o tratamento da auga, que se situará no camiño da Gandariña (CM) n.º 17 (expedientes 72731/421 e 37711/422).</p>
    <p>De conformidade co artigo 8.3 do Decreto 133/2008, do 12 de xuño, polo que se regula a avaliación de incidencia ambiental, sométese o expediente a información pública por un prazo de vinte días mediante anuncio no DOG, <em>Boletín Oficial</em> da provincia e exposición no taboleiro de anuncios da Xerencia Municipal de Urbanismo, para que quen se considere afectado dalgún xeito pola actividade que se pretende establecer poida alegar o que considere oportuno.</p>
    <p>O prazo de información pública entenderase aberto desde o día seguinte á publicación do primeiro anuncio e rematará transcorridos vinte días desde o día seguinte á publicación do último anuncio. O expediente atópase á disposición do público en xeral e pódese consultar na oficina de Arquivo e Control da Xerencia Municipal de Urbanismo (planta baixa do edificio da xerencia sito na praza do Rei, 4, Vigo).</p>
    <p>Vigo, 19 de outubro de 2011.</p>
    <footer><p>M.ª del Carmen Silva Rego<br>Concelleira delegada da Área de Urbanismo, Cascos Históricos e Grandes Proxectos</p></footer>

