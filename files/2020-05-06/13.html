---
date: '2020-05-06'
id: L178-150420-0002
page: 19173
number: 86
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva da modificación puntual do Plan xeral de
  ordenación municipal (PXOM) nas disposicións transitorias segunda e décimo
  segunda. Plan parcial das Fontiñas e PERI dos Concheiros, O Vieiro e O
  Outeiro.
range: Anuncio
url: >-
  https://www.xunta.gal/dog/Publicados/2020/20200506/AnuncioL178-150420-0002_gl.html
---
<p>O Pleno da Corporación, na sesión ordinaria que tivo lugar o día 27 de febreiro de 2020, adoptou, entre outros, o seguinte acordo:</p>
    <p>Aprobar definitivamente a modificación puntual do Plan xeral de ordenación municipal (PXOM) nas disposicións transitorias 2ª e 12ª (Plan parcial das Fontiñas e PERI dos Concheiros, O Vieiro e O Outeiro), segundo o documento reformado polos servizos municipais en febreiro de 2020.</p>
    <p>O presente acordo de aprobación definitiva publicarase no Diario Oficial de Galicia e a normativa e ordenanzas publicaranse no Boletín Oficial da provincia.</p>
    <p>Así mesmo, remitirase á Consellería de Medio Ambiente, Territorio e Vivenda a documentación exixida polo artigo 88.3 da LSG, para os efectos de inscribir a citada modificación puntual no Rexistro de Planeamento Urbanístico de Galicia.</p>
    <p>En todo caso, e de conformidade co exixido polo artigo 199.4 do RLSG, a eficacia do acto de aprobación definitiva e a entrada en vigor do plan quedan condicionadas ao cumprimento dos anteriores trámites e ao sinalado no artigo 70.2 da Lei 7/1985, do 2 de abril, de bases do réxime local, en relación co artigo 65.4 da mesma lei.</p>
    <p>Contra o acordo da aprobación definitiva da citada modificación puntual poderase interpoñer directamente recurso contencioso-administrativo ante o Tribunal Superior de Xustiza de Galicia no prazo de dous meses, contados a partir do día seguinte ao da publicación deste anuncio.</p>
    <p>Santiago de Compostela, 11 de marzo de 2020</p>
    <footer><p>O alcalde<br>P.D. (DEC/4742/2019, do 17 de xuño)<br>Mercedes Rosón Ferreiro<br>Concelleria delegada de Urbanismo, Vivenda e Cidade Histórica</p></footer>

