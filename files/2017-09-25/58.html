---
date: '2017-09-25'
id: L379-050917-0001
page: 43796
number: 182
agency: Concello de Taboadela
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle redactado por instancia
  de parte no núcleo do Amendo.
range: Anuncio
url: >-
  https://www.xunta.gal/dog/Publicados/2017/20170925/AnuncioL379-050917-0001_gl.html
---
<p>Mediante o Acordo do Pleno, do 27 de xullo, aprobouse definitivamente o estudo de detalle referido ao Amendo, nº 11, co obxecto de reaxustar as aliñacións das vías do extremo sueste da parcela 277 do polígono 28, o que se publica aos efectos dos artigos 82 e 88 da Lei 2/2016, do 10 de febreiro, do solo de Galicia.</p>
    <p>«Visto que, aprobado inicialmente polo Pleno, do 9 de febreiro, o estudo de detalle no Amendo (parcela 277 do polígono 28), foi sometido a información pública durante o prazo dun mes, segundo anuncio publicado no <em>Diario Oficial de Galicia</em> núm. 95, do 19 de maio, e anuncio no xornal <em>La Región</em>, do 4 de abril.</p>
    <p>Visto que no período de información pública non se presentaron alegacións.</p>
    <p>Considerando que, con data do 5 de abril, se solicitaron os informes sectoriais seguintes: Confederación Hidrográfica do Miño-Sil e Servizo de Patrimonio Cultural.</p>
    <p> O informe da Confederación foi recibido con data do 23 de maio e nel constaba o seguinte: favorable.</p>
    <p>Visto o informe de Secretaría de conformidade co disposto no artigo 22.2.c) da Lei 7/1985, do 2 de abril, reguladora das bases do réxime local, o Pleno, adopta por unanimidade o seguinte acordo:</p>
    <p>Primeiro. Aprobar definitivamente o estudo de detalle referido ao Amendo, solicitado por Remedios Fernández Suárez (parcela 277 do polígono 28), referencia catastral rústica 32080A028002770000AF e RCU 001701100NG97H0001TJ, co obxecto de reaxustar as aliñacións para desenvolver o plan xeral; queda extinguida a suspensión de licenzas.</p>
    <p>Segundo. Publicar o acordo de aprobación definitiva no <em>Diario Oficial de Galicia</em>, e o texto dos documentos que o integran, así como o índice de planos do estudo de detalle, no <em>Boletín Oficial</em> da provincia.</p>
    <p>Terceiro. Notificarlles o presente acordo aos propietarios e aos demais interesados directamente afectados polo estudo de detalle.</p>
    <p>Cuarto. Comunicarlle á consellería competente en materia de urbanismo a aprobación do estudo de detalle referido, á vez que se lle dá traslado dun exemplar en soporte dixital, debidamente diligenciado, co fin de ser inscrito no Rexistro de Planeamento Urbanístico de Galicia.</p>
    <p>Quinto. Facultar o alcalde presidente para subscribir e asinar toda clase de documentos e, en xeral, para todo o relacionado con este asunto».</p>
    <p>Taboadela, 5 de setembro de 2017</p>
    <footer><p>Manuel Gallego Vila<br>Alcalde</p></footer>

