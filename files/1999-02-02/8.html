---
date: '1999-02-02'
id: 372E
page: 1
number: 21
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 30 de decembro de 1998, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, do convenio colectivo do sector da venda por xunto de tecidos,
  mercería e paquetería.
range: Resolución
url: 'https://www.xunta.gal/dog/Publicados/1999/19990202/Anuncio372E_gl.html'
---
<p>Visto o expediente do convenio colectivo para o sector da venda por xunto de tecidos, mercería e paquetería, que tivo entrada nesta delegación provincial o día 28-12-1998, subscrito en representación da parte económica pola Asociación Provincial de Empresarios de Comercio Mayorista Textil de Pontevedra, e da parte social, polas centrais sindicais UGT, CC.OO., o 21-12-1998. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, obrante nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 30 de decembro de 1998.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo de traballo para o sector da venda por xunto de tecidos, mercería e paquetería.</p>
<p>Provincia de Pontevedra</p>
<p>Artigo 1º.-Partes asinantes.</p>
<p>Son partes asinantes do presente convenio as centrais sindicais UGT e CC.OO en representación dos traballadores e a Asociación Provincial de Empresarios del Comercio Mayorista Textil en representación dos empresarios do sector.</p>
<p>Artigo 2º.-Ámbito de aplicación.</p>
<p>O presente convenio regulará as relacións laborais de tódalas empresas da provincia de Pontevedra estean encadradas no sector de venda por xunto de tecidos, mercería e paquetería en xeral, roupa confeccionada, alfombras e tapices, zapatos, quincallería etc. e as que no futuro se encadren.</p>
<p>Artigo 3º.-Vixencia, duración e prórroga.</p>
<p>O convenio entrará en vigor o día do seu asinamento, aínda que os seus efectos económicos se retrotraerán ó 1 de maio de 1998.</p>
<p>Terá unha duración de dous anos contdos a partir do 1 de maio de 1998 e os seus efectos finalizarán o 30 de abril do 2000. Non obstante, considerarase prorrogado tacitamente por períodos anuais, en caso de non ser denunciado por calquera das partes con tres meses de anticipación ó seu vencemento.</p>
<p>Artigo 4º.-Condicións máis beneficiosas.</p>
<p>O persoal que con anterioridade ó convenio viñese desfrutando dunhas condicións económicas e laborais máis beneficiosas cás aquí pactadas, deberaas conservar, facéndose o cálculo polo conxunto anual de tódalas percepcións.</p>
<p>Artigo 5º.-Compensación de melloras.</p>
<p>As melloras económicas que se implantan en virude deste convenio, así como as voluntarias que no futuro se establezan, poderán ser compensadas e absorbidas ata onde alcancen cos aumentos ou melloras que actualmente teñan establecidas as empresas ou que no futuro se establezan con carácter xeral mediante disposición legal.</p>
<p>Artigo 6º.-Formación no traballo.</p>
<p>A idade mínima para contratación de traballadores en formación será de 16 anos. A duración dos ditos contratos será, como máximo, de dous anos.</p>
<p>Estes traballadores, en todo caso, ó cumpriren o período de formación estipulado, pasarán automaticamente á categoría de axudantes.</p>
<p>Artigo 7º.-Xornada de traballo.</p>
<p>A xornada legal será de corenta horas semanais de traballo efectivo.</p>
<p>A xornada do sábado efectuararse só pola mañá e finalizará ás 12.30 horas, salvo naquelas empresas que pactasen co seu persoal calquera outro horario, mais respectándose a dita xornada semanal.</p>
<p>Non obstante o sinalado no parágrafo anterior, nos meses de xullo e agosto a xornada laboral realizarase de luns a venres, respectándose as condicións máis beneficiosas que se veñan dando nas empresas.</p>
<p>Artigo 8º.-Vacacións.</p>
<p>Todo o persoal afectado polo presente convenio desfrutarán dunhas vacacións anuais retribuídas de trinta días naturais entre os meses de xuño e setembro (ambos incluídos).</p>
<p>En cada empresa se establecerá, dentro de cada categoría, unha orde rotativa de preferencia, de tal forma que, quen foi primeiro para elixir quenda, pasa a ser último no ano seguinte.</p>
<p>As empresas confeccionarán o cadro de vacacións xunto cos representantes legais dos traballadores, dentro dos tres primeiros meses do ano, o cal será exposto no taboleiro de anuncios para coñecemento do persoal.</p>
<p>Artigo 9º.-Retribucións.</p>
<p>En cada un dos dous anos de vixencia do convenio (1-5-1998 ó 31-4-1999 e de 1-5-1999 ó 31-4-2000) os salarios rexeranse para as distintas categorías do persoal afectado por este serán os que figuran nas táboas anexas.</p>
<p>Artigo 10º.-Antigüidade.</p>
<p>A antigüidade comezarase a computar a partir da data de entrada do traballador na empresa.</p>
<p>Artigo 11º.-Aumentos por antigüidade.</p>
<p>Os aumentos periódicos pro tempo de servicio consistirán en cuatrienios na contía de seis por cento acumulativos, os cales se encontran recollidos na táboa salarial anexa.</p>
<p>No obstante o anterior, a partir do 1-5-1997 o límite máximo de percepción por este plus será do 30% do salario base do convenio, para o cómputo do cal se terán en conta non só os devengados a partir da dita data senón tamén tódolos cuadrienios consolidades con anterioridade a ela.</p>
<p>Artigo 12º.-Gratificacións extraordinarias.</p>
<p>Todo o persoal afectado polo presente convenio terá dereito a percibir tres pagas extraordinarias dunha mensualidade completa máis a antigüidade, se é o caso, en cada un dos meses seguintes: marzo (paga de beneficios), xullo e decembro.</p>
<p>Nos supostos de entrada ou cesamento do traballador no transcurso do ano, serán rateadas todas elas.</p>
<p>Artigo 13º.-Enfermidade ou accidente.</p>
<p>Durante as situacións de incapacidade temporal derivadas de enfermidade ou accidente, as empresas completarán as prestacións económicas correspon</p>
<p>dentes da Seguridade Social ata o cen por cento da súa retribución.</p>
<p>Artigo 14º.-Preferencia para fillos de traballadores.</p>
<p>Os fillos de traballadores da empresa gozarán de preferencia para optar ás vacantes que se produzan no seu cadro de persoal, sempre que reúnan as condicións mínimas precisas para o posto de traballo.</p>
<p>Artigo 15º.-Xubilación.</p>
<p>Ó producirse a xubilación dun traballador que leve na empresa máis de quince anos, recibirá da empresa unha compensación económica equivalente a dezaseis mensualidade, cando esta se produza ós 60 anos; trece ós 61; dez ós 62; sete ós 63; catro ós 64 e dúas ós 65.</p>
<p>Artigo 16º.-Axuda por defunción.</p>
<p>En caso de falecemento do traballador en activo con dez anos, polo menos de servicio na empresa, esta queda obrigada a satisfacerlles ós seus herdeiros con parentesco de consanguinidade de 1º grao, o importe íntegro de seis mensualidades.</p>
<p>Se, polo contrario, os herdeiros do traballador non tivesen con el o parentesco sinalado no parágrafo anterior, unicamente terán dereito á indemnización indicada se dependían economicamente do traballador ou convivían habitualmente con el.</p>
<p>Esta axuda farase efectiva en seis prazos mensuais a partir do mes en que se produza o óbito.</p>
<p>Artigo 17º.-Axuda por locomoción.</p>
<p>Tódolos traballadores afectados por este convenio percibirán unha axuda para a locomoción que para o primeiro ano de vixencia do convenio (1-5-1998 a 31-4-1999) consistirá en 13.608 ptas., e para o segundo (1-5-1999 a 31-4-2000) en 13.880 ptas., por mes efectivo de traballo.</p>
<p>En todo caso, a cantidade que se percibirá por este concepto para o segundo ano de vixencia do convenio non poderá superar o 20% do S.M.I. que se fixe para ese ano polo Goberno, debendo cotizar pola diferencia (Real decreto 2064/1995).</p>
<p>Artigo 18º.-Licencias.</p>
<p>Conforme o disposto no artigo 37.3º do Estatuto dos traballadores, o persoal, logo de aviso e xustificación, poderase ausentar do traballo con dereito a remuneración por algún dos motivos seguintes:</p>
<p>a) 15 días naturais en caso de matrimonio.</p>
<p>b) 5 días naturais en caso de separación.</p>
<p>c) 1 día por traslado de domicilio actual.</p>
<p>d) Ata 10 licencias ó ano para asistir a exames para a obtención dun título académico en centros oficiais.</p>
<p>e) Ata 5 días naturais nos casos de morte do cónxuxe, ascendentes, descendentes ou irmáns e parto de esposa, así como enfermidade grave de cónxuxe, pais e fillos, téndose en conta para a súa</p>
<p>concesión os desprazamentos que o traballador teña que realizar e as demais circunstancias que concorran no caso.</p>
<p>Así mesmo, o traballador terá dereito a unha licencia retribuída dun día, sen necesidade de ser xustificada. A dita licencia non poderá ser acumulable a períodos vacacionais e deberá ser solicitada cunha anticipación de cinco días, polo menos.</p>
<p>Esta última licencia desaparecerá automaticamente do convenio no suposto de se producir, con carácter xeral e no ámbito nacional, unha reducción da xornada.</p>
<p>Artigo 19º.-Días 24 e 31 de decembro.</p>
<p>Os traballadores afectados por este convenio desfrutarán de descanso as tardes dos días 24 e 31 de decembro.</p>
<p>As citadas tardes consideraranse aboables e non recuperables. Non obstante o anterior, no suposto de que se produza con carácter xeral e no ámbito nacional unha reducción na xornada semanal actual de 40 horas, as oito horas que supoñen o descanso destas dúas tardes recuperaranse durante o ano na forma que determinen a empresa e os seus traballadores.</p>
<p>Artigo 20º.-Recoñecemento médico.</p>
<p>Tódalas empresas afectadas por este convenio, por instancia do traballador, deberán solicitar das súas mutuas patronais un recoñecemento médico anual.</p>
<p>Artigo 21º.-Acción sindical.</p>
<p>Aplicarase o que dispón sobre a materia o Estatuto dos traballadores.</p>
<p>Artigo 22º.-Representantes sindicais.</p>
<p>Os representantes legais dos traballadores poderán difundir nos seus centros de traballo comunicados e publicacións, así como recadar cotas sindicais, sempre que este labor no perturbe a orde e a producción da empresa.</p>
<p>Porase ó dispor dos ditos representantes un taboleiro de anuncios na empresa.</p>
<p>Por outra parte, os delegados de persoal ou, se for o caso, o comité de empresa, serán informados de tódalas sancións impostas ós traballadores por faltas moi graves.</p>
<p>Artigo 23º.-Comisión paritaria.</p>
<p>Para a vixilancia do cumprimento das estipulacións do presente pacto, así como para a súa interpretación, créase unha comisión paritaria que estará integrada por catro membros de cada unha das partes, elixidos de entre os compoñentes da comisión deliberadora.</p>
<p>Artigo 24º.-Lexislación subsidiaria.</p>
<p>En todo o non especificado expresamente neste convenio, aplicarase o que dispón o Acordo Marco de Comercio, o Estatuto dos traballadores e demais disposicións legais de xeral aplicación.</p>
<p>Disposición adicional</p>
<p>Co fin de evita-los prexuízos que a empresarios e traballadores cause o aboamento de atrasos salariais, as partes asinantes do presente convenio comprométense a inicia-las negociacións do próximo convenio antes do día 15 de abril do 2000.</p>
<p>Convenio colectivo para o sector do comercio por xunto de tecidos, mercería e paquetería da provincia de Pontevedra</p>
<p>Vixencia do 1 de maio de 1998 ó 30 de abril de 1999</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Ptas./mes</td><td>Cuatr.</td></tr>
<tr><td></td></tr>
</tbody></table>
<table><tbody><tr><td>Director</td><td>129.954</td><td>7.797</td></tr>
<tr><td>Xefes de división, persoal, compras, vendas e encargado xeral</td><td>129.954</td><td>7.797</td></tr>
<tr><td>Xefes de sucursal, de almacén e de grupo</td><td>117.050</td><td>7.023</td></tr>
<tr><td>Xefes de sección e encargado de establecemento</td><td>113.768</td><td>6.826</td></tr>
<tr><td>Dependente</td><td>105.522</td><td>6.331</td></tr>
<tr><td>Viaxante</td><td>105.522</td><td>6.331</td></tr>
<tr><td>Axudante</td><td>84.381</td><td>5.063</td></tr>
<tr><td>Traballadores en formación por 34 horas semanais de traballo efectivo (Real decreto 488/1998)</td><td></td><td></td></tr>
<tr><td>-Menores de 18 anos</td><td>53.978</td><td>3.239</td></tr>
<tr><td>-De 18 anos en diante</td><td>73.669</td><td>4.420</td></tr>
<tr><td>Xefe administrativo</td><td>123.511</td><td>7.411</td></tr>
<tr><td>Contable</td><td>111.130</td><td>6.668</td></tr>
<tr><td>Xefe administrativo (sección)</td><td>111.130</td><td>6.668</td></tr>
<tr><td>Oficial administrativo</td><td>107.344</td><td>6.441</td></tr>
<tr><td>Auxiliar administrativo máis 5 anos antigüidade</td><td>99.903</td><td>5.994</td></tr>
<tr><td>Auxiliar administrativo menos 5 anos antigüidade</td><td>94.130</td><td>5.648</td></tr>
<tr><td>Aspirante menores de 18 anos</td><td>63.504</td><td>3.810</td></tr>
<tr><td>Auxiliar de caixa menores de 18 anos</td><td>63.504</td><td>3.810</td></tr>
<tr><td>Auxiliar de caixa de 18 anos en diante</td><td>79.100</td><td>4.746</td></tr>
<tr><td>Profesional de oficio de 1ª</td><td>94.130</td><td>5.648</td></tr>
<tr><td>Profesional de oficio de 2ª</td><td>91.149</td><td>5.469</td></tr>
<tr><td>Mozo e mozo especializado (1)</td><td>91.149</td><td>5.469</td></tr>
<tr><td>Cobrador</td><td>81.085</td><td>4.865</td></tr>
<tr><td>Persoal de limpeza:</td><td></td><td></td></tr>
<tr><td>-Xornada ata 2 horas ó día</td><td>762</td><td></td></tr>
<tr><td>-Xornada de 3 e 4 horas ó día</td><td>578</td><td></td></tr>
<tr><td>-Xornada completa</td><td>77.327</td><td>4.640</td></tr></tbody></table>
<p>(1) O mozo especializado con carné de conducir que habitualmente realice reparto de mercadoría percibirá a retribución correspondente ó de oficio de 1ª.</p>
<p>Convenio colectivo para o sector de comercio por xunto de tecidos, mercería e paquetería da provincia de Pontevedra</p>
<p>Vixencia do 1 de maio de 1999 ó 30 de abril do 2000</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Ptas./mes</td><td>Cuatr.</td></tr>
<tr><td></td></tr>
</tbody></table>
<table><tbody><tr><td>Director</td><td>132.553</td><td>7.953</td></tr>
<tr><td>Xefes de división, persoal, compras, vendas e encargado xeral</td><td>132.553</td><td>7.953</td></tr>
</tbody></table>
<table><tbody><tr><td></td></tr>
<tr><td></td></tr>
<tr><td>Categorías</td><td>Ptas./mes</td><td>Cuatr.</td></tr>
<tr><td></td></tr>
</tbody></table>
<table><tbody><tr><td>Xefes de sucursal, de almacén e de grupo</td><td>119.391</td><td>7.163</td></tr>
<tr><td>Xefes de sección e encargado de establecemento</td><td>116.044</td><td>6.963</td></tr>
<tr><td>Dependente</td><td>107.632</td><td>6.458</td></tr>
<tr><td>Viaxante</td><td>107.632</td><td>6.458</td></tr>
<tr><td>Axudante</td><td>86.069</td><td>5.164</td></tr>
<tr><td>Traballadores en formación por 34 horas semanais de traballo efectivo (Real decreto 488/1998)</td><td></td><td></td></tr>
<tr><td>-Menores de 18 anos</td><td>55.058</td><td>3.303</td></tr>
<tr><td>-De 18 anos en diante</td><td>75.142</td><td>4.509</td></tr>
<tr><td>Xefe administrativo</td><td>125.981</td><td>7.559</td></tr>
<tr><td>Contable</td><td>113.353</td><td>6.801</td></tr>
<tr><td>Xefe administrativo (sección)</td><td>113.353</td><td>6.801</td></tr>
<tr><td>Oficial administrativo</td><td>109.491</td><td>6.569</td></tr>
<tr><td>Auxiliar administrativo máis 5 anos antigüidade</td><td>101.901</td><td>6.114</td></tr>
<tr><td>Auxiliar administrativo menos 5 anos antigüidade</td><td>96.013</td><td>5.761</td></tr>
<tr><td>Aspirante menores de 18 anos</td><td>64.774</td><td>3.886</td></tr>
<tr><td>Auxiliar de caixa menores de 18 anos</td><td>64.774</td><td>3.886</td></tr>
<tr><td>Auxiliar de caixa de 18 anos en diante</td><td>80.682</td><td>4.841</td></tr>
<tr><td>Profesional de oficio de 1ª</td><td>96.013</td><td>5.761</td></tr>
<tr><td>Profesional de oficio de 2ª</td><td>92.972</td><td>5.578</td></tr>
<tr><td>Mozo e mozo especializado (1)</td><td>92.972</td><td>5.578</td></tr>
<tr><td>Cobrador</td><td>82.707</td><td>4.962</td></tr>
<tr><td>Persoal de limpeza:</td><td></td><td></td></tr>
<tr><td>-Xornada ata 2 horas ó día</td><td>777</td><td></td></tr>
<tr><td>-Xornada de 3 e 4 horas ó día</td><td>590</td><td></td></tr>
<tr><td>-Xornada completa</td><td>78.874</td><td>4.732</td></tr></tbody></table>
<p>(1) O mozo especializado con carné de conducir que habitualmente realice reparto de mercandoría percibirá a retribución correspondente ó de oficio de 1ª.</p>

