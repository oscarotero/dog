---
date: '2002-10-07'
id: 135B2
page: 14
number: 193
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 4 de setembro de 2002, da Delegación Provincial da Coruña, de
  autorización administrativa, aprobación do proxecto de execución e declaración
  de utilidade pública, en concreto, da instalación eléctrica que se cita.
  (Expediente IN407A 02/131).
range: Resolución
url: 'https://www.xunta.gal/dog/Publicados/2002/20021007/Anuncio135B2_gl.html'
---
<p>Visto o expediente para outorgamento de autorización administrativa, aprobación do proxecto de execución e declaración de utilidade pública, en concreto, da instalación eléctrica que a continuación se cita.</p>
<p>Solicitante: Unión Fenosa Distribución, S.A.</p>
<p>Domicilio social: avda. de Arteixo, 171, 15007 A Coruña.</p>
<p>Denominación: L.M.T., C.T., R.B.T. Casanova.</p>
<p>Situación: Santiago de Compostela.</p>
<p>Descricións técnicas: liña eléctrica aérea de media tensión a 20 kV, sobre apoios de formigón e metálicos, de 426 m de lonxitude, coa orixe na derivación de liña que alimenta ó C.T. Berdía e final no C.T. Casanova.</p>
<p>Centro de transformación, tipo intemperie, de 50 kVA e tensións de 20/0,380-0,220 kV, en Casanova, do que parte rede de baixa tensión, sobre apoios de formigón e conductor R.Z. de 50 m de lonxitude que se conecta a rede existente. No termo municipal de Santiago de Compostela.</p>
<p>O expediente someteuse os trámites ordenados na Lei 54/1997, do 27 de novembro, do sector eléctrico (BOE nº 285), e no título VII, do Real decreto 1955/2000, do 1 de decembro (BOE nº 310), sobre autorización de instalacións de enerxía eléctrica.</p>
<p>Na fase de información pública presentáronse as seguintes alegacións:</p>
<p>Santiago Montaos Martínez, propietario do predio nº 5, solicitou o cambio da traza dado que o seu predio está afectado por outro servicio público denominado Mina da Agua e que de levarse a efecto unha nova servidume, lle suporía unha diminución substancial do valor do predio.</p>
<p>Unión Fenosa Distribución, S.A., manifesta que a diminución no valor do predio será obxecto, se é o caso, de indemnización ben sexa por acordo amigable coa sociedade, ben polo prezo xusto determinado polo Xurado Provincial de Expropiación.</p>
<p>Manifesta, así mesmo, que no trazado se intentou ocasiona-lo menor prexuízo posible ós particulares, facendo que o trazado discorra o máis axustado posible ós lindeiros dos predios.</p>
<p>Cita o Decreto 3151/1968, do 28 de novembro, RTLAAT.</p>
<p>José Noya Noya, propietario do predio nº 6, en escrito presentado ante a Delegación Provincial de Industria alega que coa notificación non se acompaña plano de ocupación e que segundo o replanteo de Unión Fenosa Distribución, S.A., se observa que a liña pasa polo medio do predio, levando, ademais un apoio.</p>
<p>Alega, así mesmo, o interesado que o predio está rodeada por un camiño público, é zona xa concentrada e que é predio urbanizable.</p>
<p>Alega tamén que, de continuar co proxecto, non poderá construír nela polo que se despreciara considerablemente.</p>
<p>Unión Fenosa Distribución, S.A., que o proxecto está á disposición do interesado na Delegación Provincial de Industria e nas oficinas de empresa. Que o trazado se axusta ó lindeiro da parcela coa pista existente e non se pode afirmar que a liña sobrevoa o predio polo medio.</p>
<p>Cita o artigo 162 do R.D. 1988/2000, do 1 de decembro, segundo o cal o predio poderá ser edificado se reúne as condicións establecidas polo concello para tal fin.</p>
<p>Que si non se chega a un acordo amigable, o titular do predio poderá presentar no seu momento folla de aprecio valorando os prexuízos que estime que se lle cause co fin de que o Xurado Provincial de Expropiación determine o prezo xusto.</p>
<p>Vista a Lei 54/1997, do 27 de novembro, e o Real decreto 1955/2000, do 1 de decembro, esta delegación provincial resolve:</p>
<p>Autorizar, aproba-lo proxecto e declarar de utilidade pública, en concreto, as devanditas instalacións, nas que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación.</p>
<p>As instalacións executaranse nun prazo non superior a un ano, contados a partir da data desta resolución.</p>
<p>A declaración de utilidade pública leva implícita a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación.</p>
<p>Contra a presente resolución poderase interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén se poderá interpoñer calquera outro recurso que se estime pertinente.</p>
<p>A Coruña, 4 de setembro de 2002.</p>
<p>Jesús Espada Martínez</p>
<p>Delegado provincial da Coruña</p>

