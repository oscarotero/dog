---
date: '2002-10-07'
id: 135C2
page: 14
number: 193
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 24 de setembro de 2002, da Dirección Xeral de Industria, Enerxía
  e Minas, pola que se autoriza administrativamente, se declara de utilidade
  pública e se aproba o proxecto de execución da liña aérea de transporte de
  enerxía eléctrica a 220 kV, Velle San Pedro, nos termos municipais de Ourense,
  O Pereiro de Aguiar e Nogueira de Ramuín (Ourense). (Expediente IN408A
  97/27-3-A.T.).
range: Resolución
url: 'https://www.xunta.gal/dog/Publicados/2002/20021007/Anuncio135C2_gl.html'
---
<p>Examinado o expediente instruído por pedimento da empresa Unión Fenosa Distribución, S.A., con enderezo para efectos de notificación en avda. de Arteixo 171, 15007 A Coruña, resultan os seguintes antecedentes de feito:</p>
<p>Primeiro.-Con data do 5 de agosto de 1999 a citada empresa solicita a autorización administrativa, aprobación do proxecto de execución e a declaración de utilidade pública da citada instalación, presentando o preceptivo proxecto (modificado nº 1) de instalacións a que fan referencia os artigos 8 e 12 do Decreto 2617/1966, do 20 de outubro, sobre autorización de instalacións eléctricas e 2619/1966, do 20 de outubro, sobre expropiación forzosa e sancións en materia de instalacións eléctricas, ambos de aplicación ó presente expediente en vigor, en virtude do disposto na disposición transitoria undécima do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, así como a relación concreta e individualizada de bens e dereitos afectados pola instalación que determina o artigo.</p>
<p>Con data do 1 de setembro de 2000 o promotor presenta estudio de impacto ambiental e un anexo ó proxecto, o cal modifica a traza en dous puntos, isto é:</p>
<p>1. Concello de Ourense, entre a saída da subestación de Velle e o apoio nº 3, tramo que pasa a ser enterrada.</p>
<p>2. Concello de Nogueira de Ramuín, entre os apoios nº 18 e 23.</p>
<p>As citadas variantes están xustificadas, a 1ª polas esixencias previstas na modificación do Plan Xeral de Ordenación Urbana desta capital e a 2ª pola afección dun xacemento arqueolóxico non catalogado.</p>
<p>Con data do 11 de xullo de 2001 o promotor presentou o proxecto modificado nº 2, o cal ten por obxecto unifica-lo modificado nº 1 e o anexo, así como achega-lo trazado definitivo do tramo subterráneo, desafectando tódolos predios do tramo subterráneo entre a subestación de Velle e apoio nº 3, e lógrase o total de acordos amigables cos propietarios dos novos predios afectados polo trazado actual da instalación subterránea.</p>
<p>As características técnicas básicas da instalación son as seguintes:</p>
<p>-Liña de alta tensión (L.A.T.) a 220 kV, enterrada, de 1.424 m de lonxitude, con orixe na subestación de Velle e final no apoio nº 3 (P.A.S.); conductor tipo RHE 127/220 kV 1x1.200 mm Al; cable de fibra óptica tipo PKP de 18 mm de sección e 24 fibras.</p>
<p>-Liña de alta tensión (L.A.T.) aérea, a 220 kV, de 15.436 m en circuíto simple, en conductor LA-455 (Cóndor), con orixe no citado apoio nº 3 e final no apoio nº 3 da L.A.T. existente San Pedro-Santo Estevo, propiedade de Iberdrola, S.A. (nº de expediente 96/76-A.T.). Illamento con cadeas de illadores de vidro temperado tipo U-160 BS e os apoios serán metálicos de celosía formados por perfís angulares aparafusados; cable de fibra óptica.</p>
<p>-A potencia de transporte será de 304 MW.</p>
<p>-Orzamento: 379.103.745 ptas. (2.278.459,40 A).</p>
<p>Segundo.-A Delegación Provincial da Consellería de Industria e Comercio de Ourense someteu o citado proxecto de instalacións (modificado nº 1), xunto coa relación de bens e dereitos afectados, a trámite de información pública mediante Resolución do 31 de agosto de 1999, publicada no Diario Oficial de Galicia do 7 de outubro, BOP de Ourense do 21 de outubro e o diario La Región de Ourense do 22 de setembro.</p>
<p>As variantes (anexo ó proxecto), xunto coa relación de bens e dereitos afectados por aquelas, así como a relación de predios desafectados e estudio de impacto ambiental tamén foron sometidas a información pública por Resolución do 14 de setembro de 2000, publicada no Diario Oficial de Galicia do 3 de novembro e corrección de erros de 14 do mesmo mes BOP de Ourense do 8 de novembro e o diario La Región de Ourense do 10 de outubro.</p>
<p>Os dous anuncios estiveron expostos nos taboleiros de anuncios dos concellos de Ourense, O Pereiro de Aguiar e Nogueira de Ramuín; así mesmo, a delegación provincial notificou individualmente a mencionada solicitude a cada un dos interesados que figuran na dita relación, no caso de titulares descoñecidos ou de enderezo ignorado, deu traslado das actuacións ó Ministerio Fiscal.</p>
<p>Separadamente presentáronse aquelas partes do proxecto que afectan a bens, instalacións, obras ou servicios, centros ou zonas dependentes doutros organismos públicos ou corporacións, co fin de que, no seu caso, establecesen o condicionado procedente.</p>
<p>Terceiro.-Durante o período en que se someteu a trámite de información pública, formuláronse as seguintes alegacións:</p>
<p>Concello de Ourense:</p>
<p>1. Celso Sánchez Mosquera (predio nº 27) solicita información relativa á afección da súa propiedade.</p>
<p>2. Luis Mosquera Fernández (predio nº 41) quere saber a canto lle pagan o m e manifesta non estar disposto a vendelo por pouco diñeiro.</p>
<p>3. Jesús Manuel Somoza Pérez (predio nº 44) alega non te-la representación dos seus irmáns polo que teñen que ser notificados os sete irmáns como propietarios proindiviso.</p>
<p>Concello do Pereiro de Aguiar:</p>
<p>4. Cándida Orbán Reberter (predios nº: 19, 20, 33 e 46), di que no caso dos tres primeiros predios o valor da servidume de paso destas non debe de ser inferior a 300 ptas./m e en relación coa predio 46 que o establece en 1.000 ptas./m.</p>
<p>5. José Miguel Blas Orbán solicitou a expropiación total do predio.</p>
<p>Concello de Nogueira de Ramuín:</p>
<p>6. María Concepción Moute Pato (predio nº 45/1) que solicita a nulidade das actuacións baseándose en:</p>
<p>-Que os decretos 2617 e 2619/1966, do 20 de outubro, están derrogados pola Lei 40/1944, de ordenación do sistema eléctrico nacional, polo que non poden ser de aplicación a este expediente; así mesmo deberíase realizar unha información pública na fase de autorización administrativa da instalación e outra para a declaración de utilidade pública pois de non ser así tería unha indefensión para os afectados ó realizar a tramitación conxunta.</p>
<p>-Non existe informe previo da Administración do Estado.</p>
<p>* Improcedencia do procedemento de urxente ocupación previsto na Lei de expropiación forzosa.</p>
<p>* Solicita así mesmo que se lle dea traslado ó letrado da Xunta de Galicia en Ourense para a emisión dos preceptivos informes.</p>
<p>8. María Teresa Carballo Carballo, que actúa en nome e representación da súa irmá Carmen e Antonio Vázquez Redonet (predios nº: 119, 125 e 138), presentan a mesma alegación que María Moute Pato, a parte do anterior manifesta que se produce a vulneración dos trámites legais neste expediente pola ausencia da declaración de prevalencia en relación coa afección ó monte veciñal en man común de Serra de Curveira e Costa.</p>
<p>As alegacións foron remitidas á empresa beneficiaria para a súa contestación, facilitando esta as informacións adicionais.</p>
<p>Cuarto.-A solicitude obxecto deste expediente está informada favorablemente pola Delegación Provincial de Ourense, comprobándose mediante inspección sobre o terreo seguindo o trazado proposto para a instalación desta liña, que nos bens afectados, sobre os que se solicitan os beneficios de expro</p>
<p>piación, para os efectos da servidume de paso, non se dan as prohibicións nin limitacións previstas no artigo 57 da Lei 54/1997, do 27 de novembro, do sector eléctrico e nos artigos 25 e 26 do regulamento da Lei 10/1966, do 18 de marzo, sobre expropiación forzosa e sancións en materia de instalacións eléctricas, aprobado polo Decreto 2619/1966, do 20 de outubro.</p>
<p>Quinto.-O 2 de outubro de 2001 a Dirección Xeral de Calidade e Avaliación Ambiental formulou a declaración de impacto ambiental da citada liña, modificada con data do 20 de agosto de 2002.</p>
<p>Fundamentos de dereito.</p>
<p>Primeiro.-A Dirección Xeral de Industria, Enerxía e Minas é a competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 21 de xuño, en relación co Real decreto 1955/2000, do 1 de decembro, e a Lei 54/1997, do 27 de novembro, xa citados.</p>
<p>Segundo.-O proxecto cumpre o disposto no Decreto 3151/1968, do 28 de novembro, polo que se aproba o Regulamento de liñas eléctricas de alta tensión e, en concreto, nos seus artigos 5 e 6.</p>
<p>Terceiro.-Á vista das alegacións presentadas, da contestación a estas por parte da empresa promotora e o resto da documentación que consta no expediente, queda de manifesto que:</p>
<p>1. Non se toman en consideración as alegacións referidas á valoración da afección das parcelas, por non ser obxecto desta fase do expediente, correspondendo esta valoración á fase de prezo xusto.</p>
<p>2. En relación á alegación formulada por Jesús Manuel Somoza Pérez, cabe dicir que a empresa beneficiaria tomará razón destas e procederase a tramitación do expediente con tódolos irmáns do alegante. Non obstante, durante a fase do levantamento de actas previas á ocupación, acto ó que serán convenientemente notificados, deberán presenta-la documentación acreditativa da dita titularidade.</p>
<p>3. En canto á información solicitada por Celso Sánchez Mosquera, esta xa lle foi facilitada pola delegación.</p>
<p>4. En relación coa alegación de José Miguel Blas Orbán, esta foi desestimada por Resolución do 15 de xaneiro de 2001 da delegación provincial, e ata a data o alegante non presentou ningún tipo de recurso.</p>
<p>5. En relación coas alegacións comúns formuladas por María Moute Pato, María Teresa Carballo Car</p>
<p>ballo en nome da súa irmá Carmen e de Antonio Vázquez Redonet, cabe dicir que se desestiman estas, de acordo co establecido no informe do Servicio Técnico-Xurídico do 8 de novembro de 1999, no cal se indica o seguinte:</p>
<p>* Que os decretos 2617 y 2619/1966, do 20 de outubro, continúan en vigor no que non se opoñan ó disposto na Lei do sector eléctrico. A citada Lei do sector eléctrico non contén ningún precepto que determine a imposibilidade de tramita-las citadas solicitudes simultaneamente. A tramitación conxunta das referidas solicitudes, en calquera caso, en aplicación do disposto no artigo 73 da Lei 30/1992, do 20 de novembro, de réxime xurídico das administracións públicas e do procedemento administrativo común, segundo o cal o órgano administrativo que inicie ou tramite un procedemento poderá dispo-la acumulación a outros cos que garde identidade substancial ou íntima conexión.</p>
<p>* O informe previo foi solicitado o 11 de setembro de 2001 e con nº de rexistro de saída 9368, que tendo transcorrido o prazo regulamentario para emitilo dase por cumprido o citado trámite.</p>
<p>* Segundo o artigo 52 de a Lei 54/1997, do 27 de novembro, do sector eléctrico decláranse de utilidade pública as instalacións eléctricas de xeración, transporte e distribución de enerxía eléctrica, para os efectos de expropiación forzosa dos bens e dereitos necesarios para o seu establecemento e da imposición e exercicio de servidumes de paso.</p>
<p>* O artigo 6.1º da Lei de montes veciñais e en man común establece que os montes veciñais só poderán ser obxecto de expropiación forzosa ou impórselle servidume por causa de utilidade pública ou interese social prevalente ó dos propios montes veciñais e non se pode estudia-la posibilidade de prevalencia dunha instalación sobre outra, ata que se declare a utilidade pública da dita instalación.</p>
<p>Cuarto.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo co que antecede e no exercicio das competencias que lle atribúen os artigos 11 e 14 do Decreto 2617/1966,</p>
<p>RESOLVE:</p>
<p>1. Autoriza-la liña aérea de transporte de enerxía eléctrica a 220 kV, Velle, San Pedro, nos termos municipais de Ourense, O Pereiro de Aguiar e Nogueira de Ramuín (Ourense).</p>
<p>2. Aproba-lo proxecto de execución da instalación eléctrica que se cita.</p>
<p>3. Declara-la utilidade pública, en concreto, da instalación eléctrica, o que implica a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 24 de setembro de 2002.</p>
<p>Ramón Ordás Badía</p>
<p>Director xeral de Industria, Enerxía e Minas</p>

