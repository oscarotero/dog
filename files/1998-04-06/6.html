---
date: '1998-04-06'
id: ABEE
page: 3
number: 65
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Orde do 16 de marzo de 1998 pola que se convocan bolsas de iniciación á
  investigación agraria en centros dependentes do Centro Galego de Investigación
  e Tecnoloxía Agraria.
range: Orde
url: 'https://www.xunta.gal/dog/Publicados/1998/19980406/AnuncioABEE_gl.html'
---
<p>Coa finalidade de que os estudiantes do último curso de especialidades agrarias ou recentemente titulados adquiran máis coñecementos e prácticas en temas propios dos seus estudios que lles facilite unha máis ampla formación profesional, establécese unha liña de axuda económica en forma de bolsas para prácticas.</p>
<p>En consecuencia, en uso da competencia que me confire a Lei 1/1983, do 22 de febreiro, reguladora da Xunta de Galicia e do o seu presidente, e os artigos 1 e 3 do Decreto 25/1998, do 22 de xaneiro,</p>
<p>DISPOÑO:</p>
<p>Artigo 1º</p>
<p>Convócanse dez bolsas de iniciación á investigación no eido da mellora xenética de cereais, que se desenvolverá no Centro de Investigacións Agrarias de Mabegondo (Abegondo, A Coruña), cunha dotación mensual por bolsa de 100.000 ptas. (cen mil pesetas).</p>
<p>Artigo 2º.-Beneficiarios.</p>
<p>Poderán ser beneficiarios das devanditas bolsas os solicitantes maiores de idade que resulten seleccionados e que reúnan os seguintes requisitos:</p>
<p>a) Demostrar estar matriculados no último curso das carreiras de enxeñería de grao medio ou superior en especialidades agrícolas durante o ano académico 1997-1998 ou te-las titulacións indicadas.</p>
<p>b) Ser nacional dun país membro da Unión Europea.</p>
<p>c) Ter veciñanza administrativa en Galicia ou ser natural de Galicia ou fillo de emigrantes galegos no exterior.</p>
<p>d) No caso de títulos expedidos por centros non pertencentes á Unión Europea, será preciso que estean homologados polo Ministerio de Educación e Ciencia antes do remate do prazo de presentación de solicitudes.</p>
<p>Artigo 3º.-Carácter da bolsa</p>
<p>A concesión da bolsa, dado o seu carácter formativo, non suporá ningún tipo de vínculo laboral ou estatutario entre o beneficiario e a Consellería de Agricultura, Gandería e Política Agroalimentaria nin dará lugar a súa inclusión na Seguridade Social.</p>
<p>A Consellería de Agricultura, Gandería e Política Agroalimentaria subscribirá unha póliza de seguro</p>
<p>colectivo de accidentes ós bolseiros, que cubrirá os riscos durante o período de concesión da bolsa.</p>
<p>Artigo 4º.-Período da bolsa e contía.</p>
<p>A duración do período de desfrute da bolsa será de 30 días entre os meses de xullo e setembro, segundo as datas que se determinen. A contía global máxima é de 100.000 ptas.</p>
<p>Artigo 5º.-Solicitudes.</p>
<p>1. As solicitudes deberán presentarse no rexistro da Consellería de Agricultura, Gandería e Política Agroalimentaria (edificio administrativo de San Caetano, Santiago de Compostela), ou ben por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>2. O prazo de presentación de solicitudes rematará o 30 de xuño de 1998.</p>
<p>3. As solicitudes irán dirixidas ó director xeral de Desenvolvemento Rural segundo modelo normalizado do anexo I, xunto cos seguintes documentos:</p>
<p>a) Fotocopia do documento nacional de identidade ou pasaporte.</p>
<p>b) Currículum vitae do solicitante, cos documentos acreditativos dos méritos alegados debidamente cotexados.</p>
<p>c) Expediente académico completo de cualificacións e certificación orixinal ou compulsada de estar matriculado no último curso das carreiras de enxeñeiros de grao medio ou superior en especialidades agrícolas no ano académico 1997-1998 ou te-las titulacións indicadas.</p>
<p>d) Declaración orixinal na que se compromete a renunciar, se fose seleccionado, á percepción doutras remuneracións e ó desfrute doutras bolsas ou axudas para a mesma finalidade.</p>
<p>Artigo 6º.-Comisión avaliadora.</p>
<p>A documentación achegada será examinada e avaliada por unha comisión integrada por:</p>
<p>Presidente: o director xeral de Desenvolvemento Rural.</p>
<p>Vocais: o director do Centro Galego de Investigación e Tecnoloxía Agraria, o director e dous investigadores do Centro de Investigacións Agrarias de Mabegondo.</p>
<p>Secretario: un funcionario administrativo da Consellería de Agricultura, Gandería e Política Agroalimentaria, sen voz nin voto.</p>
<p>Artigo 7º.-Criterios de avaliación e selección.</p>
<p>A selección realizarase tendo en conta o expediente académico completo de cada solicitante e os méritos alegados. Ademais do exame da documentación, a comisión poderá convoca-los solicitantes a unha</p>
<p>entrevista persoal, co fin de comproba-la súa aptitude e idoneidade.</p>
<p>O baremo que se aplicará será o seguinte:</p>
<p>a) Valoración das cualificacións académicas:</p>
<p>-Matrícula de honra: 4 puntos.</p>
<p>-Sobresaliente: 3 puntos.</p>
<p>-Notable: 2 puntos.</p>
<p>-Aprobado: 1 punto.</p>
<p>-Disciplinas pendentes de cursos anteriores (aínda que non se presentaran): 0 puntos.</p>
<p>b) Valoración expediente académico:</p>
<p>Suma puntos de notas x 10</p>
<p>------------------------------------- =</p>
<p>Número de materias</p>
<p>c) Valoración polo título acadado:</p>
<p>-Título de enxeñeiro de grao superior (especialidades agrícolas): 2 puntos</p>
<p>-Título de enxeñeiro de grao medio (especialidades agrícolas): 1,50 puntos</p>
<p>(Valoración máxima 2 puntos).</p>
<p>d) Outras valoracións:</p>
<p>Poderanse valorar tamén, sempre que veñan perfectamente acreditados documentalmente:</p>
<p>-Coñecementos informáticos: ata 3 puntos.</p>
<p>-Coñecementos de galego:</p>
<p>-Curso de iniciación: 2 puntos.</p>
<p>-Curso de perfeccionamento: 4 puntos.</p>
<p>(Valoración máxima 4 puntos).</p>
<p>-Outros idiomas: ata 3 puntos.</p>
<p>e) O resultado xeral da selección será publicado nos taboleiros de anuncios do Centro de Investigacións Agrarias de Mabegondo, sen prexuízo da comunicación persoal ós solicitantes que resulten adxudicatarios.</p>
<p>Artigo 8º</p>
<p>En virtude do artigo 43.2º C) da Lei 30/1992, do 26 de novembro, quedarán desestimadas tódalas peticións que non puidesen ser resoltas expresamente no prazo legal, con independencia da obriga da Administración de dicta-la oportuna resolución.</p>
<p>Artigo 9º</p>
<p>A falsidade na documentación prestada ou a ocultación de datos darán lugar á denegación da bolsa solicitada ou a perda da concedida, coa devolución,</p>
<p>neste último caso, das cantidades indebidamente percibidas, con independencia das responsabilidades a que houber lugar.</p>
<p>Artigo 10º.-Obrigas dos bolseiros.</p>
<p>a) O beneficiario deberá incorporarse ó Centro de Investigacións Agrarias de Mabegondo no prazo sinalado na comunicación de adxudicación. De non incorporarse, perderá os dereitos inherentes á bolsa concedida, entrando en substitución o primeiro suplente seleccionado, e así sucesivamente.</p>
<p>b) Realiza-las tarefas encomendadas polo titor asignado no ámbito da mellora xenética (polinizacións, contaxes, etc.), nos tempos e lugares que se lle indiquen.</p>
<p>c) Presentar ó final do período de desfrute da bolsa o correspondente informe sobre o labor realizado ou sobre o interese que os traballos de iniciación á investigación lle merecen desde o punto de vista da súa futura orientación profesional.</p>
<p>Artigo 11º</p>
<p>Ó termo do período da bolsa, o director do Centro de Investigacións Agrarias de Mabegondo emitirá unha certificación a favor do bolseiro co fin de que poida incorpora-la ó seu currículum vitae.</p>
<p>Artigo 12º</p>
<p>Esta convocatoria financiarase con cargo á aplicación orzamentaria 09.02.432A.480.0 da Lei de orzamentos xerais da Comunidade Autónoma de Galicia para 1998 por un importe máximo de 1.071.000 ptas.; deste global, destinaranse 71.000 ptas. a contratar unha póliza de seguro de accidentes que cubrirá os riscos para 10 bolseiros.</p>
<p>A concesión das bolsas estará condicionada á aprobación definitiva dos novos orzamentos, de conformidade coa Orde do 11de febreiro 1998 da Consellería de Economía e Facenda sobre tratamitación anticipada de expedientes de gastos.</p>
<p>Disposicións derradeiras</p>
<p>Primeira.-Facúltase o director xeral de Desenvolvemento Rural a dictar cantas disposicións sexan necesarias para o desenvolvemento da presente orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 16 de marzo de 1998.</p>
<p>Cástor Gago Álvarez</p>
<p>Conselleiro de Agricultura, Gandería e Política Agroalimentaria</p>
<p>2711</p>

