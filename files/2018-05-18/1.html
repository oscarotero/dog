---
date: '2018-05-18'
id: G0422-080518-0004
page: 24637
number: 94
agency: Consellería de Medio Ambiente e Ordenación do Territorio
section: III. Outras disposicións.
title: >-
  RESOLUCIÓN do 9 de abril de 2018, da Dirección Xeral de Ordenación do
  Territorio e Urbanismo, sobre aprobación definitiva da delimitación de solo de
  núcleo rural de Rabilonga, parroquia de Noche, do concello de Vilalba
  (expediente PTU-LU-16/121).
range: Resolución
url: >-
  https://www.xunta.gal/dog/Publicados/2018/20180518/AnuncioG0422-080518-0004_gl.html
---
<p>O 16.1.2018 tivo entrada o proxecto técnico datado en xuño de 2017, redactado por Jacobo Fernández Malde, e a tramitación administrativa correspondente ao expediente de referencia, remitido polo Concello de Vilalba para os efectos da súa aprobación definitiva. Consonte o establecido na disposición transitoria segunda da Lei 2/2016, do 10 de febreiro, do solo de Galicia (LSG), os plans aprobados inicialmente antes da entrada en vigor desta lei poderán adaptarse integramente a esta; ou continuar a súa tramitación a teor do disposto na Lei 9/2002, do 30 de decembro, de ordenación urbanística e protección do medio rural de Galicia (LOUG), aínda que as súas determinacións deberán adaptarse plenamente a esta lei.</p>
    <p>Analizada a documentación achegada polo Concello, e vista a proposta subscrita pola Subdirección Xeral de Urbanismo, resulta:</p>
    <p>I. Antecedentes.</p>
    <p>I.1. O Concello de Vilalba réxese polas normas subsidiarias de planeamento aprobadas definitivamente o 13.3.1984, que non delimitan o núcleo de Rabilonga.</p>
    <p>I.2. De acordo coa documentación remitida polo Concello, a tramitación incluíu:</p>
    <p>– Informe xurídico (28.7.2015) e técnico municipal (29.9.2015).</p>
    <p>– Exposición pública, con anuncios en El Progreso (5.8.2015), La Voz de Galicia (7.8.2015) e Diario Oficial de Galicia (24.8.2015).</p>
    <p>– Aprobación inicial da delimitación (Acordo plenario do 28.1.2016).</p>
    <p>– Emisión de informes sectoriais:</p>
    <p>a) Dirección Xeral de Telecomunicacións (16.3.2016, favorable).</p>
    <p>b) Dirección Xeral do Patrimonio Cultural (2.6.2016, favorable condicionado).</p>
    <p>c) Estradas de Galicia (28.7.2016, favorable condicionado).</p>
    <p>d) Confederación Hidrográfica do Miño-Sil (26.7.2016), favorable respecto aos usos permitidos, sen se pronunciar en canto a existencia dos recursos hídricos necesarios nin o destino das augas residuais.</p>
    <p>– Certificado de secretaria de non presentación de alegacións (28.7.2016).</p>
    <p>– Informe técnico municipal (28.7.2016).</p>
    <p>– Primeira aprobación provisional (Acordo plenario do 28.7.2016).</p>
    <p>– Informe do técnico municipal (29.9.2016).</p>
    <p>– Segunda aprobación provisional (Acordo plenario do 29.9.2016).</p>
    <p>– Informe técnico municipal (14.11.2017).</p>
    <p>– Terceira aprobación provisional (Acordo plenario do 30.11.2017).</p>
    <p>II. Aspectos xerais. Contido.</p>
    <p>Delimítase o núcleo rural de Rabilonga nun ámbito de 3,75 ha, diferenciando unha parte histórico-tradicional de 0,86 ha, e outra común de 2,89 ha. O promotor do expediente é o Concello de Vilalba.</p>
    <p>O proxecto define o trazado da rede viaria existente e as zonas edificables do núcleo, regulando as condicións de uso, volume, estéticas... aplicables. Non achega catálogo, xa que non existen elementos merecentes dunha protección especial. </p>
    <p>O núcleo conta con dotacións públicas compostas por un centro social, unha pista polideportiva e un campo de fútbol.</p>
    <p>III. Análise e observacións.</p>
    <p>III.1. En canto ao requirimento desta DXOTU do 6.6.2017, observouse a emenda das deficiencias sinaladas: o promotor pasa a ser o concello; incorporouse na normativa o indicado no informe de estradas; elimináronse as referencias á LOUG; corrixíronse os erros no cálculo da consolidación e sinaláronse as aliñacións dos viais interiores do núcleo; e incorporouse na normativa a regulación de usos e das edificacións auxiliares.</p>
    <p>III.2. En canto ao requirimento da DXOTU do 20.10.2017, achégase o proxecto de delimitación aprobado provisionalmente coas dilixencias do pleno do 30.11.2017.</p>
    <p>III.3. O asentamento cumpre o artigo 23 da LSG para núcleos rurais; conta cun topónimo oficial, Rabilonga, recoñecido no nomenclátor oficial de entidades da provincia de Lugo (Decreto autonómico 6/2000); e acada o requisito de consolidación mínima exixida do 50 % para NRT e dun terzo para NRC establecidos no artigo 23.3 da LSG.</p>
    <p>De conformidade co artigo 78.2.c) da Lei 2/2016, do 10 de febreiro, do solo de Galicia, e co artigo 10 do Decreto 167/2015, do 13 de novembro, polo que se establece a estrutura orgánica da Consellería de Medio Ambiente e Ordenación do Territorio, en relación co Decreto 177/2016, do 15 de decembro, polo que se establece a estrutura orgánica da Vicepresidencia e das consellerías da Xunta de Galicia, a competencia para resolver sobre a aprobación definitiva dos expedientes de delimitación do solo de núcleo rural, correspóndelle á Dirección Xeral de Ordenación do Territorio e Urbanismo.</p>
    <p>IV. Resolución</p>
    <p>Visto canto antecede,</p>
    <h2>RESOLVO:</h2>
    <p>1. Aprobar definitivamente a delimitación de solo de núcleo rural de Rabilonga, parroquia de Noche, no concello de Vilalba.</p>
    <p>2. De conformidade co artigo 88 da Lei 2/2016, do 10 de febreiro, do solo de Galicia, e o artigo 212.1 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, a Dirección Xeral de Ordenación do Territorio e Urbanismo inscribirá de oficio a delimitación no Rexistro de Planeamento Urbanístico de Galicia.</p>
    <p>3. De conformidade co disposto polos artigos 82 e 88.4 da Lei 2/2016, do 10 de febreiro, e 70 da Lei 7/1985, do 2 de abril, reguladora das bases de réxime local, o Concello deberá publicar a normativa da delimitación aprobada no Boletín Oficial da provincia, unha vez inscrita esta no Rexistro de Planeamento Urbanístico.</p>
    <p>4. Notifíquese ao Concello; e publíquese no Diario Oficial de Galicia, de conformidade co disposto no artigo 199.2 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro.</p>
    <p>5. Contra esta resolución cabe interpoñer recurso contencioso-administrativo ante o Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, de conformidade co disposto nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 9 de abril de 2018</p>
    <footer><p>María Encarnación Rivas Díaz<br>Directora xeral de Ordenación do Territorio e Urbanismo</p></footer>
    <h2>ANEXO</h2>

