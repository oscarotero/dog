---
date: '2018-05-18'
id: G0007-260418-0004
page: 24795
number: 94
agency: Xulgado do Social número 3 de Santiago de Compostela
section: V. Administración de xustiza.
title: EDICTO (94/2017).
range: Edicto
url: >-
  https://www.xunta.gal/dog/Publicados/2018/20180518/AnuncioG0007-260418-0004_gl.html
---
<p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento ordinario 94/2017 deste xulgado do social, seguido por instancia de José Antonio Veiras Neira contra Transyband, S.L., Fondo de Garantía Salarial (Fogasa) sobre ordinario, se ditou a seguinte resolución:</p>
    <p>«Sentenza nº 200/2018.</p>
    <p>Santiago de Compostela, 23 de abril de 2018.</p>
    <p>Visto por min, María Sánchez Galindo, xuíza substituta do Xulgado do Social número 3 dos de Santiago de Compostela, o estado procesual que manteñen as presentes actuacións, rexistradas ante este órgano xudicial como PO (en materia de reclamación de cantidades salariais) baixo o número 94/2017, nas que é parte demandante José Antonio Veiras Neira, asistida por Señarís Veiras, e son partes demandadas Transyband, S.L., que non comparece ao acto de xuízo, a pesar de constar citada en legal forma e tempo en unidade de autos para iso, e o Fondo de Garantía Salarial (tamén e en diante, Fogasa), que tampouco comparece ao acto de xuízo, a pesar de constar citada en legal forma e tempo en unidade de autos para iso, en nome do rei veño ditar a presente sobre a base dos seguintes</p>
    <p>Decido:</p>
    <p>Que debo estimar parcialmente e estimo parcialmente a demanda presentada por José Antonio Veiras Neira, asistido polo letrado Sr. Señarís Veiras, fronte á mercantil Transyband, S.L., e fronte ao Fondo de Garantía Salarial (tamén Fogasa), e, en consecuencia, debo condenar e condeno a mercantil agora demandada a aboar a favor do traballador José Antonio Veiras Neira a cantidade de 18.279,91 euros (ex desagregación do feito declarado segundo pola presente) + a cantidade que resulte e se calcule en ulterior fase de execución de sentenza en concepto de xuro legal percibido por demora no pagamento do salario sobre a cantidade de principal que teña condición de cantidade salarial ex artigos  26 e 29.3, ambos os dous do Estatuto dos traballadores.</p>
    <p>Todo iso sen prexuízo da responsabilidade que puidese corresponder legalmente ao Fondo de Garantía Salarial.</p>
    <p>Notifíquese esta sentenza ás partes interesadas, coa advertencia de que esta non é firme e contra ela cabe interpoñer recurso de suplicación, a presentar no prazo de cinco días hábiles contado desde o seguinte ao de notificación da presente ante este xulgado para ante o Tribunal Superior de Xustiza de Galicia, logo de consignación legalmente prevista para tal efecto na conta de depósitos e consignacións deste xulgado, cos requisitos e exixencias do artigos 191, seguintes e concordantes da nosa Lei reguladora da xurisdición social.</p>
    <p>Así, por esta a miña sentenza da que se unirá testemuño literal aos autos orixinais, María Sánchez Galindo, xuíza substituta do Xulgado do Social número 3 de Santiago de Compostela, pronúncioo, mándoo e asínoo.</p>
    <p>A xuíza substituta».</p>
    <p>E para que sirva de notificación en legal forma a Transyband, S.L., en ignorado paradoiro, expido o presente para a súa inserción no Diario Oficial de Galicia e no taboleiro de anuncios deste xulgado.</p>
    <p>Advírteselle á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de localización.</p>
    <p>Santiago de Compostela, 26 de abril de 2018</p>
    <footer><p>A letrada da Administración de xustiza</p></footer>

