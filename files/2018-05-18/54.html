---
date: '2018-05-18'
id: G1441-260418-0001
page: 24849
number: 94
agency: Deputación Provincial de Pontevedra
section: VI. Anuncios. b) Administración local.
title: >-
  ANUNCIO da delegación do Concello de Valga en materia de xestión de recursos
  locais.
range: Anuncio
url: >-
  https://www.xunta.gal/dog/Publicados/2018/20180518/AnuncioG1441-260418-0001_gl.html
---
<p>O Pleno da Deputación Provincial de Pontevedra, na sesión extraordinaria que tivo lugar o 6 de abril de 2018, acordou aceptar, de conformidade co previsto no artigo 7.2 do Real decreto lexislativo 2/2004, do 5 de marzo, polo que se aproba o texto refundido da Lei reguladora das facendas locais, a delegación que realizou o Concello de Valga mediante o Acordo do Pleno, na sesión do 4 de decembro de 2017, das facultades de recadación dos seguintes ingresos de dereito público:</p>
    <p>1.1. Recadación en vía executiva dos ingresos de dereito público derivados de sancións correspondentes a expedientes sancionadores tramitados polo Concello de Valga, especialmente os referidos a:</p>
    <p>1.1.1. Expedientes sancionadores por infraccións urbanísticas.</p>
    <p>1.1.2. Expedientes sancionadores por vulneración da normativa sobre horarios de apertura e peche de locais e espectáculos públicos, así como o seu estado no ámbito competencial do Concello de Valga.</p>
    <p>1.1.3. Expedientes sancionadores en materia de prevención do consumo de bebidas alcohólicas en menores de idade.</p>
    <p>1.1.4. Expedientes sancionadores por infracción á normativa estatal, autonómica e local sobre posesión de animais potencialmente perigosos.</p>
    <p>1.2. Recadación en vía executiva das sancións correspondentes a expedientes sancionadores por infracción do Regulamento xeral de circulación ou da ordenanza municipal de circulación do Concello de Valga.</p>
    <p>1.3. Recadación en vía executiva da taxa pola prestación dos servizos de asistencia e atención a accidentes de tráfico.</p>
    <p>As citadas delegacións serán realizadas pola Deputación Provincial de Pontevedra a través dos seus servizos tributarios.</p>
    <p>O que se fai público para xeral coñecemento e demais efectos.</p>
    <p>Pontevedra, 6 de abril de 2018</p>
    <footer><p>O presidente da Deputación Provincial de Pontevedra<br>P.D. (Resolución presidencial nº 2016007829, do 25.4.2016)<br>Carlos López Font<br>Deputado delegado da Deputación Provincial de Pontevedra</p></footer>

