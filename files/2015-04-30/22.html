---
date: '2015-04-30'
id: G0170-100415-0001
page: 16886
number: 81
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (1018/2014).
range: Edicto
url: >-
  https://www.xunta.gal/dog/Publicados/2015/20150430/AnuncioG0170-100415-0001_gl.html
---
<p>Marta Yanguas del Valle, secretaria xudicial do Xulgado do Social número 2 de reforzo da Coruña, fago saber que no procedemento de despedimento/cesamentos en xeral 1018/2014 deste xulgado do social, seguido por instancia de Mónica Chans Salgado contra Fogasa, Salsa Santa Cristina, S.L. sobre despedimento, se ditou a resolución cuxo encabezamento e parte dispositiva son do teor literal seguinte:</p>
    <p>Sentenza: 183/2015</p>
    <p>Xuíz: Javier López Cotelo</p>
    <p>Procedemento: despedimento 1018/2014</p>
    <p>Demandante: Mónica Chans Salgado</p>
    <p>Letrado: Sra. Gómez Lozano</p>
    <p>Demandada: Salsa Santa Cristina, S.L.</p>
    <p>Letrado:</p>
    <p>Fogasa</p>
    <p>Letrado:</p>
    <p>A Coruña, 8 de abril de 2015.</p>
    <p>Decisión:</p>
    <p>1º. Estimo a demanda sobre despedimento formulada por Mónica Chans Salgado fronte á empresa Salsa Santa Cristina, S.L. e, en consecuencia, declaro a improcedencia do despedimento e condeno a demandada a que readmita inmediatamente a traballadora nas mesmas condicións que rexían antes de producirse o despedimento, ou ben, á elección da empresa, a que extinga a relación laboral con aboamento da indemnización detallada no número segundo desta decisión. Todo iso con aboamento, no caso de opción pola readmisión, dos salarios de tramitación que non percibise ata a notificación da presente sentenza.</p>
    <p>A dita opción deberá exercerse en 5 días a partir da notificación desta sentenza, mediante escrito ou comparecencia ante este xulgado. Transcorrido o dito termo sen que se tivese optado, entenderase que procede a readmisión.</p>
    <p>2º. A indemnización e os salarios de tramitación que aboará pola empresa demandada, segundo o disposto no número anterior, son os seguintes:</p>
    <p>– En concepto de indemnización, e de optar a empresa por ela: a cantidade de 298,24 euros.</p>
    <p>– En concepto de salarios de trámite, para o caso de opción pola readmisión, os deixados de percibir desde a data do despedimento e ata a notificación da presente sentenza, calculados a razón de 21,69 euros/día.</p>
    <p>3º. Condeno a empresa demandada a aboarlle á traballadora a suma de 325,35 euros en concepto de prazo de aviso previo ao despedimento non concedido.</p>
    <p>Inscríbase a presente resolución no libro de sentenzas, e déixsese testemuño desta no presente procedemento.</p>
    <p>Notifíqueselles esta sentenza ás partes advertíndolles que contra ela se poderá interpor recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes á notificación desta resolución por comparecencia ou mediante escrito, pasados os cales se declarará firme e se procederá ao seu arquivamento.</p>
    <p>Advírtaselle igualmente ao recorrente que non fose traballador ou beneficiario do réxime público da Seguridade Social, ou habente causa seu, ou non teña recoñecido o beneficio da xustiza gratuíta, que deberá depositar a taxa establecida na Lei 10/2012, do 20 de novembro.</p>
    <p>Así o pronuncio, mando e asino, Javier López Cotelo, xuíz social de reforzo.</p>
    <p>Publicación. A anterior sentenza foi lida e publicada polo xuíz que a subscribe no día da súa data, do cal eu, a secretaria xudicial, dou fe.</p>
    <p>E para que conste e sirva de notificación a Salsa Santa Cristina, S.L., en ignorado paradoiro, expídese a presente cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 8 de abril de 2015</p>
    <footer><p>A secretaria xudicial</p></footer>

