---
date: '2015-04-30'
id: G2410-100415-0002
page: 16893
number: 81
agency: Xulgado do Social número 1 de Santiago de Compostela
section: V. Administración de xustiza.
title: EDICTO (DO 965/2014).
range: Edicto
url: >-
  https://www.xunta.gal/dog/Publicados/2015/20150430/AnuncioG2410-100415-0002_gl.html
---
<p>Eu, María Teresa Vázquez Abades, secretaria xudicial do Xulgado do Social número 1 de Santiago de Compostela, fago saber que no procedemento de despedimento obxectivo individual 965/2014 deste xulgado do social, seguido por instancia de Irene González Cabanas contra Pescados Juan Fernández, S.L.U., Fogasa, sobre despedimento, se ditou a seguinte resolución cuxa decisión expresa:</p>
    <p>«1º. Que debo estimar e estimo a demanda interposta por instancia de Irene González Cabanas, representada polo letrado Sr. Alfonso López, contra Pescados Juan Fernández, S.L. (en situación de concurso de acredores, sendo o administrador concursal Diego Comendador Alonso) e o Fogasa, sobre despedimento obxectivo individual, declaro a improcedencia do despedimento efectuado pola demandada extinguindo a relación laboral na data da sentenza, e condeno a demanda ao aboamento da indemnización detallada no número segundo desta decisión (ao non ser posible a readmisión por cesamento de actividade da empresa).</p>
    <p>2º. A indemnización segundo o disposto no número anterior sería de 12.816,40 €.</p>
    <p>3º. Condeno a empresa demandada a que lle aboe á traballadora os salarios de tramitación desde a data do despedimento á data da extinción da relación laboral no día de hoxe, a razón de 41,27 €/día, o que dá a cantidade de 10.317,50 euros.</p>
    <p>4º. Debo absolver e absolvo o Fogasa, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíqueselles ás partes a presente resolución.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, e abondará a manifestación da parte ou do seu avogado ou representante dentro do indicado prazo.</p>
    <p>A anterior resolución entregarase ao secretario para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente en primeira instancia, pronúncioo, mándoo e asínoo».</p>
    <p>E para que lle sirva de notificación en legal forma a Pescados Juan Fernández, S.L.U., en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan autos ou sentenzas, ou cando se trate de emprazamento.</p>
    <p>Santiago de Compostela, 10 de abril de 2015</p>
    <footer><p>A secretaria xudicial</p></footer>

