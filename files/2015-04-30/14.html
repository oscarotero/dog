---
date: '2015-04-30'
id: CA01-240415-0001
page: 16868
number: 81
agency: Consellería de Facenda
section: IV. Oposicións e concursos.
title: >-
  ORDE do 17 de abril de 2015 pola que se resolve a convocatoria de provisión,
  polo sistema de libre designación, de dous postos de traballo vacantes nesta
  consellería, anunciado pola Orde do 5 de marzo de 2015.
range: Orde
url: >-
  https://www.xunta.gal/dog/Publicados/2015/20150430/AnuncioCA01-240415-0001_gl.html
---
<p>Por Orde do 5 de marzo de 2015 (DOG núm.  54, do 19 de marzo), convocouse a provisión, polo sistema de libre designación, de dous postos de traballo vacantes na Consellería de Facenda que se detallan no anexo desta orde.</p>
    <p>De conformidade co establecido nos artigos 17.4 e 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia e no Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, esta consellería</p>
    <h2>DISPÓN:</h2>
    <p>Primeiro. Resolver a convocatoria pública efectuada por Orde desta consellería do 5 de marzo de 2015 e designar as persoas funcionarias, cuxos datos se sinalan no anexo desta orde, para ocupar os postos que tamén se especifican.</p>
    <p>Segundo. O cesamento no actual destino das persoas funcionarias que obtiveron a praza producirase no prazo de tres días hábiles contados a partir do seguinte ao da data da publicación desta orde no <em>Diario Oficial de Galicia</em>, ou segundo o establecido na normativa de aplicación na súa administración de orixe.</p>
    <p>O prazo para tomar posesión do novo destino é de tres días hábiles contados a partir do seguinte ao do cesamento, se non implica cambio de residencia ou de sete días hábiles se comporta cambio de residencia. No caso de que os/as adxudicatarios/as dos postos obteñan coa súa toma de posesión o reingreso ao servizo activo, o prazo será de vinte días hábiles e computaranse desde a data da publicación desta orde no <em>Diario Oficial de Galicia</em>, conforme o establecido no artigo 14 do Regulamento de provisión de postos de traballo, promoción profesional e promoción interna, aprobado polo Decreto 93/1991, do 20 de marzo, modificado polo Decreto 166/2013, do 14 de novembro.</p>
    <p>O cómputo dos prazos posesorios iniciarase cando rematen os permisos ou licenzas que, de ser o caso, se concedan ás persoas interesadas. No caso de incapacidade temporal, a partir da data da alta.</p>
    <p>Terceiro. A xefatura de persoal dos centros nos que causen baixa os/as funcionarios/as, así como a daquel en que acadan o destino, efectuarán, dentro dos prazos sinalados no punto anterior, as dilixencias de cesamento e toma de posesión e, a seguir, realizaranse os trámites para a súa alta en nómina.</p>
    <p>Da dilixencia efectuada remitirase copia á Dirección Xeral da Función Pública da Consellería de Facenda.</p>
    <p>Contra esta orde, que esgota a vía administrativa, poderase interpoñer recurso potestativo de reposición, perante esta consellería, no prazo dun mes contado a partir do día seguinte ao da súa publicación no <em>Diario Oficial de Galicia</em>, de conformidade co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común ou, directamente, recurso contencioso-administrativo no prazo de dous meses desde a mesma data, perante o xulgado do contencioso-administrativo competente, conforme os artigos 8 e 14 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 17 de abril de 2015</p>
    <footer><p>Valeriano Martínez García<br>Conselleiro de Facenda</p></footer>
    <h2>ANEXO</h2>
    <p>– Datos do funcionario:</p>
    <p>Apelidos e nome: Alonso Villalba, Valentín.</p>
    <p>Número de rexistro persoal: 1171371457 A207E.</p>
    <p>Corpo ou escala: corpo superior de Administración da Xunta de Galicia. Escala superior de finanzas.</p>
    <p>Subgrupo: A1.</p>
    <p>Datos do posto de traballo:</p>
    <p>Denominación: Xefatura do Departamento de Análise da Información.</p>
    <p>Código do posto: FC.A02.00.000.15770.060.</p>
    <p>Nivel: 28.</p>
    <p>Centro directivo ou dependencia: Axencia Tributaria de Galicia.</p>
    <p>Localidade: Santiago de Compostela.</p>
    <p>– Datos do funcionario:</p>
    <p>Apelidos e nome: Peña Durán, Javier de la.</p>
    <p>Número de rexistro persoal: 4690382646 A207E.</p>
    <p>Corpo ou escala: corpo superior de Administración da Xunta de Galicia. Escala superior de finanzas.</p>
    <p>Subgrupo: A1.</p>
    <p>Datos do posto de traballo:</p>
    <p>Denominación: Xefatura do Departamento de Auditoría e Calidade.</p>
    <p>Código do posto: FC.A02.00.000.15770.055.</p>
    <p>Nivel: 28.</p>
    <p>Centro directivo ou dependencia: Axencia Tributaria de Galicia.</p>
    <p>Localidade: Santiago de Compostela.</p>

