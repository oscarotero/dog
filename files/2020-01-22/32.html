---
date: '2020-01-22'
id: G2347-020120-0005
page: 3658
number: 14
agency: Xulgado do Social número 4 da Coruña
section: V. Administración de xustiza.
title: EDICTO (448/2017).
range: Edicto
url: >-
  https://www.xunta.gal/dog/Publicados/2020/20200122/AnuncioG2347-020120-0005_gl.html
---
<p>Eu, Rosana Corral García, letrada da Administración de xustiza do Xulgado do Social número 4 da Coruña, dou fe e certifico que neste xulgado se seguen autos número 448/2017 por instancia de Monserrat Barreiro Díaz contra a empresa Reyes y Gago, S.L. e contra o Fondo de Garantía Salarial, sobre reclamación de cantidade, nos cales se ditou sentenza en data 11 de decembro de 2019, que copiada nos particulares necesarios di así:</p>
    <p>«Decisión</p>
    <p>Estímase parcialmente a demanda formulada por Monserrat Barreiro Díaz fronte á empresa Reyes y Gago, S.L., con intervención do Fondo de Garantía Salarial e, en consecuencia:</p>
    <p>– Condénase a empresa Reyes y Gago, S.L. a aboarlle a Monserrat Barreiro Díaz a cantidade de dous mil sesenta e seis euros con sesenta e dous céntimos de euro (2.066,62 euros); os conceptos salariais devindicarán o xuro moratorio do 10 %.</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes á notificación desta resolución; abondará a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no <em>Diario Oficial de Galicia</em> co fin de que lle sirva de notificación en forma á empresa Reyes y Gago, S.L., expido e asino a presente.</p>
    <p>A Coruña, 2 de xaneiro de 2020</p>
    <footer><p>A letrada da Administración de xustiza</p></footer>

