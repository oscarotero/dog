---
date: '2020-01-22'
id: G2347-020120-0002
page: 3661
number: 14
agency: Xulgado do Social número 4 da Coruña
section: V. Administración de xustiza.
title: EDICTO (464/2017).
range: Edicto
url: >-
  https://www.xunta.gal/dog/Publicados/2020/20200122/AnuncioG2347-020120-0002_gl.html
---
<p>Eu, Rosana Corral García, letrada da Administración de xustiza do Xulgado do Social número 4 da Coruña, dou fe e certifico que neste xulgado se seguen os autos número 464/2017 por instancia de Olga María Neira Cortizas contra a empresa Bella y Asociados Restauración, S.L. e contra o Fondo de Garantía Salarial, sobre reclamación de cantidade, nos cales se ditou a Sentenza do 10 de decembro de 2019 que, copiada nos particulares necesarios, di así:</p>
    <p>Resolvo:</p>
    <p>Estímase a demanda formulada por Olga María Neira Cortizas contra a empresa Bella y Asociados Restauración, S.L., con intervención do Fondo de Garantía Salarial, e en consecuencia: </p>
    <p>– Condénase a empresa Bella y Asociados Restauración, S.L. a aboarlle a Olga María Neira Cortizas a cantidade de mil cincocentos trinta e nove euros con vinte e seis céntimos de euro (1.539,26 euros), devindicando os conceptos salariais o xuro moratorio do 10 %.</p>
    <p>Notifíqueselles esta resolución ás partes e fágaselles saber que contra ela non cabe recurso de suplicación por razón da contía, sen prexuízo dos demais motivos previstos no artigo 191 da Lei reguladora da xurisdición social. </p>
    <p>A competencia para coñecer o recurso de suplicación corresponderá, de ser o caso, ao Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social ou representante, dentro do indicado prazo. </p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña.</p>
    <p>Para que conste, para efectos da súa publicación no Diario Oficial de Galicia co fin de que lle sirva de notificación en forma á empresa Bella y Asociados Restauración, S.L., expido e asino este edicto.</p>
    <p>A Coruña, 2 de xaneiro de 2020</p>
    <footer><p>A letrada da Administración de xustiza</p></footer>

