---
date: '1999-03-08'
id: 4D8E
page: 2
number: 46
agency: CONCELLO DE MEIS
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/1999/19990308/Anuncio4D8E_gl.html'
---
<p>A Comisión de Goberno municipal de Meis, en sesión do 25 de xaneiro de 1999, aprobou o prego de condicións xurídicas e económico-administrativas que rexerá a contratación, mediante concurso por procedemento aberto e tramitación urxente, da obra de construcción dun centro social na Armenteira, do PAM-97, quedando expostos ó público os ditos pregos durante oito días hábiles, con obxecto de presentación de reclamacións.</p>
<p>Asemade anuncio concurso público, se ben a licitación se aprazará no caso de se presentaren reclamacións ós pregos de cláusulas administrativas.</p>
<p>a) Obxecto: construcción dun centro social en Vilar, parroquia da Armenteira.</p>
<p>b) Prezo. 12.000.000 de pesetas.</p>
<p>c) Tramitación do expediente: urxente.</p>
<p>d) Garantías:</p>
<p>Provisional: 2 % do tipo de licitación.</p>
<p>Definitiva: 4 % do importe da adxudicación.</p>
<p>e) Prazo de execución: tres meses.</p>
<p>f) Obtención de documentación e información: o modelo de proposición, pregos de cláusulas administrativas e demais documentación están á disposición dos interesados nas oficinas municipais tódolos días hábiles de 9 a 14 horas.</p>
<p>g) Presentación de proposicións: nas oficinas deste concello de 9 a 14 horas, no prazo de trece días naturais a partir do día seguinte á última publicación deste anuncio no BOP e no DOG.</p>
<p>h) Criterios de adxudicación: melloras no proxecto técnico. Experiencia en obras de natureza análoga. Melloras no prezo.</p>
<p>g) Apertura de proposicións: no salón de sesións do concello, ás doce horas do cuarto día hábil seguinte ó da terminación do prazo de presentación das propostas.</p>
<p>Meis, 25 de xaneiro de 1999.</p>
<p>Jorge Casal Pintos</p>
<p>Alcalde</p>

