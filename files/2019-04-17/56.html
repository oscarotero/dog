---
date: '2019-04-17'
id: L239-280319-0001
page: 19311
number: 75
agency: Concello do Porriño
section: VI. Anuncios. b) Administración local.
title: >-
  ANUNCIO da aprobacion definitiva do texto refundido do Plan parcial do ámbito
  SUR PPI-1, previsto no Plan xeral de ordenacion municipal.
range: Anuncio
url: >-
  https://www.xunta.gal/dog/Publicados/2019/20190417/AnuncioL239-280319-0001_gl.html
---
<p>O Pleno da Corporación Municipal, na sesión ordinaria que tivo lugar na data do 4 de marzo de 2019, adoptou, entre outros, o seguinte acordo: </p>
    <p>Primeiro. Aprobar definitivamente o texto refundido do Plan parcial do ámbito do SUR PPI-1 redactado pola entidade Visier Arquitectos, S.L.U.</p>
    <p>Segundo. Aprobar os condicionantes ambientais da declaración ambiental estratéxica que finalizou o procedemento de avaliación ambiental estratéxica, así como as recomendacións e condicionantes establecidos polos informes sectoriais e os recabados durante os procesos de participación pública e consultas. Deberá requirirse a empresa redactora do Plan, Visier Arquitectos, S.L.U., a inclusión da seguinte documentación:</p>
    <p>a) Incluír un mapa de riscos naturais obrigatorio segundo o texto refundido da Lei do solo e rehabilitación urbana.</p>
    <p>b) Incluír un plano de zonificación acústica e os obxectivos de calidade acústica correspondentes ao ámbito reflectirán os índices de ruído Ld, Le e Ln en lugar dos límites de inmisión.</p>
    <p>c) Incluír na normativa que para calquera movemento de terras que se pretenda levar a cabo, estableceranse medidas de control ambiental dirixidas a evitar a dispersión da contaminación por lindano, consonte o protocolo que se adoptará pola Consellería e o Concello do Porriño.</p>
    <p>d) Incluír medidas preventivas para a conservación do solo na execución de desmontes e recheos asociados á fase de obras, especialmente no sur do ámbito onde se dan as maiores pendentes. Garantirase que non se produce afección directa ou escoamentos ás canles fluviais nin a ZEC.</p>
    <p>e) Incluír na normativa do Plan as medidas para a integración paisaxística da actuación e para o mantemento da conectividade ecolóxica coa ZEC Gándaras de Budiño.</p>
    <p>f) Indicar na normativa que o proxecto de urbanización que desenvolva o ámbito deberá incluír un proxecto técnico de prevención e defensa contra os incendios forestais.</p>
    <p>g) O parágrafo de normativa do Plan fai referencia na parte final do número 4.2.8. a medias ambientais derivadas do ISA que non concreta. Deberá concretarse no citado número as medidas normativas que a memoria ambiental exixe trasladar á normativa. </p>
    <p>Terceiro. Publicar a aprobación definitiva no <em>Diario Oficial de Galicia</em>, para efectos do establecido no artigo 82 da Lei 2/2016, do 10 de febreiro, do solo de Galicia. Esta publicación deberá realizarse no prazo dun mes desde a adopción da aprobación definitiva.</p>
    <p>Cuarto. Comunicar o acordo de aprobación definitiva, en virtude do artigo 88 da Lei 2/2016, do 10 de febreiro, do solo de Galicia, á Consellería competente en materia de urbanismo, para a súa inscrición no Rexistro de Planeamento Urbanístico de Galicia, achegando un exemplar en soporte dixital, debidamente dilixenciado.</p>
    <p>Quinto. Dar traslado dun exemplar do plan parcial aprobado á Dirección Xeral de Calidade Ambiental.</p>
    <p>Sexto. Notificar individualmente a aprobación definitiva do Plan parcial a todas as persoas titulares catastrais dos terreos afectados ás cales xa se lles tivese notificado a aprobación inicial deste, de conformidade co artigo 186.4 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, do solo de Galicia.</p>
    <p>O contido íntegro do devandito plan queda á disposición do público na web do Concello www.oporrino.org e na sede electrónica https://oporrino.sedelectronica.gal.</p>
    <p>Contra o acordo de aprobación definitiva do citado plan parcial, que pon fin á vía administrativa, por ser unha disposición de carácter xeral, cabe interpor recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous (2) meses, contado desde o día seguinte ao da publicación deste anuncio, conforme o establecido na Lei 29/1998, do 13 de xullo. Todo iso sen prexuízo de interpor calquera outro recurso que se entenda máis procedente e sexa conforme a dereito.</p>
    <p>O Porriño, 11 de marzo de 2019</p>
    <footer><p>Eva García de la Torre<br>Alcaldesa</p></footer>

