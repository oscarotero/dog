---
date: '1995-04-27'
id: DCAE
page: 3096
number: 81
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 4 de abril de 1995 pola que se modifica a do 30 de xaneiro de 1995 na
  que se aplican, na Comunidade Autónoma de Galicia, as medidas de apoio á
  mellora das estructuras agrarias establecidas polo Real decreto 1887/1991.
range: Orde
url: 'https://www.xunta.gal/dog/Publicados/1995/19950427/AnuncioDCAE_gl.html'
---
<p>O Real decreto 1887/1991, do 30 de decembro, aplica en España o Regulamento (CEE) 2328/1991 do consello, do 15 de xullo. Posteriormente o Regu-</p>
<p>lamento (CEE) 2843/1994 do consello, do 21 de novembro, modifica o Regulamento (CEE) 2328/1991, entre outros aspectos, no relativo ó axuste dalgúns importes fixados en ecus. A orde do Ministerio de Agricultura, Pesca e Alimentación do 24 de febreiro de 1995 actualiza os valores establecidos no Real decreto 1887/1991.</p>
<p>En consecuencia, de acordo co disposto no artigo 30.1º 3 do Estatuto de autonomía de Galicia e no uso das competencias que me confire a Lei 1/1983, reguladora da Xunta de Galicia e do seu presidente,</p>
<p>DISPOÑO:</p>
<p>Artigo único. -</p>
<p>En aplicación da orde do Ministerio de Agricultura, Pesca e Alimentación do 24 de febreiro de 1995, os valores dos investimentos obxecto da axuda e o importe destas, recollidos na Orde do 30 de xaneiro de 1995, modifícanse segundo se indica no anexo I da presente orde.</p>
<p>Disposición transitoria</p>
<p>Ás solicitudes recibidas ó abeiro da Orde do 30 de xaneiro de 1995, anteriores á data de entrada en vigor da presente orde, sobre as que non recaesen resolución ata a dita data, aplicaránselle-los novos valores recollidos nesta orde.</p>
<p>Disposicións derradeiras</p>
<p>Primeira-Facúltase o director xeral de Producción Agropecuaria e Industrias Agroalimentarias para dictar cantas disposicións considere necesarias para o desenvolvemento desta orde.</p>
<p>Segunda-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 4 de abril de 1995.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>

