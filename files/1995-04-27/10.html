---
date: '1995-04-27'
id: DCB6
page: 3098
number: 81
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 30 de marzo de 1995, da Delegación Provincial de Pontevedra,
  pola que se dispón a inscrición no rexistro e publicación no Diario Oficial de
  Galicia do convenio colectivo da empresa Droga Salgado, S.A.
range: Resolución
url: 'https://www.xunta.gal/dog/Publicados/1995/19950427/AnuncioDCB6_gl.html'
---
<p>Visto o expediente do convenio colectivo para a empresa Droga Salgado, S.A., situada na provincia de Pontevedra que tivo entrada nesta delegación provincial o día 23-3-1995, subscrito en representación da parte económica por unha representación da empresa, e da parte social polos representantes dos traballadores, en data 3-3-1995. De conformidade co disposto no artigo 90.2º e 3º da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidad Autónoma de Galicia, en materia de traballo, esta delegación da Consellería de Xustiza, Interior e Relacións Laborais da provincia de Pontevedra,</p>
<p>ACORDA:</p>
<p>Primeiro.-Ordena-la súa inscrición no Libro de Rexistro de Convenios Colectivos de Traballo, obrante nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación no Diario Oficial de Galicia (DOG).</p>
<p>En Vigo, 30 de marzo de 1995.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio da empresa Droga Salgado, S.A.</p>
<p>Artigo 1º.-Ámbito.</p>
<p>O presente convenio afecta en todo o seu contido normativo á empresa Droga Salgado, S.A., que ten o seu domicilio en Vilagarcía de Arousa e a todo o seu persoal que está prestando os seus servicios nela, así como ós que se incorporen despois. O seu posto de traballo poderá variar segundo as circunstancias e necesidades da empresa, sen que varíen por iso as condicións estipuladas.</p>
<p>Artigo 2º-Vixencia.</p>
<p>As cláusulas deste convenio terán unha duración de un ano, entrando en vigor o 1º de xaneiro de 1995, ata o 31 de decembro de 1995, con independencia da data da súa publicación no BOP, prorrogándose tacitamente en períodos anuais, se non é denunciado por calquera das partes, de acordo coas normas vixentes.</p>
<p>Artigo 3º.-Condicións máis beneficiosas.</p>
<p>Respectaranse a título individual as condicións de traballo superiores ás establecidas no presente convenio, consideradas no seu conxunto e cómputo anual. Tal garantía será exclusivamente de carácter persoal, sen que se poida entender vinculada ó posto de traballo, categorías profesionais e outras circunstancias, polo que o persoal de novo ingreso non poderá alegar ó seu favor condicións máis beneficiosas das que desfrutasen os traballadores que anteriormente ocupasen os postos de traballo a que sexan destinados ou promovidos.</p>
<p>Artigo 4º.-Xeira de traballo.</p>
<p>A xeira de traballo será de corenta horas semanais, segundo establece o Estatuto dos traballadores, repartidas na forma máis idónea para a empresa e os traballadores, entendendo sempre o interese destes e a productividade da empresa.</p>
<p>Artigo 5º.-Vacacións.</p>
<p>Tódolos traballadores desfrutarán dunhas vacacións retribuídas conforme as seguintes condicións:</p>
<p>a) Terán unha duración de 30 días naturais.</p>
<p>b) As vacacións desfrutaranse cando conveña, segundo as condicións da empresa, se ben a empresa exporá con tempo ós seus traballadores como deberán desfrutalas no ano próximo, segundo o criterio e necesidades da empresa e dos traballadores, non podendo ser nunca nos meses de verán.</p>
<p>e) Cando o traballador cese no curso do ano, terá dereito á parte proporcional de vacacións a razón do tempo traballado.</p>
<p>Artigo 6º.-Licencias e permisos.</p>
<p>O persoal da empresa terá dereito a licencia con soldo en calquera dos casos seguintes:</p>
<p>a) Por matrimonio do traballador.</p>
<p>b) Por morte ou enterro do cónxuxe, ascendentes ou descendentes.</p>
<p>e) Enfermidade grave do cónxuxe, fillos ou parto da esposa.</p>
<p>A duración destas licencias será de quince días para o matrimonio e ata de tres días nos demais casos. En casos excepcionais, poderá concedérselles licencias máis prolongadas, se estas se solicitasen debidamente á dirección con causas moi xustificadas.</p>
<p>Artigo 7º.-Pagas extraordinarias.</p>
<p>O persoal da empresa percibirá dúas pagas extraordinarias, consistentes nunha mensualidade do soldo base e antigüidade, nos meses de xullo e decembro.</p>
<p>Artigo 8º.-Paga de beneficios.</p>
<p>O persoal da empresa percibirá durante o mes de marzo, en concepto de paga de beneficios do ano anterior, o importe dunha paga mensual completa correspondente ó dito ano.</p>
<p>Artigo 9º-Servicio militar.</p>
<p>O persoal comprenido no presente convenio ten dereito a que se lle respecte o seu posto de traballo durante o tempo que dure o servicio. Así mesmo, o persoal que leve dous anos prestando servicios na empresa, ó tempo da incorporación ó servicio militar, ten dereito a percibir como se estivese presente no traballo o importe das gratificacións extraordinarias fixas de xullo e decembro.</p>
<p>Artigo 10º.-Pezas de roupa de traballo.</p>
<p>A empresa estará obrigada a facilitar ós seus empregados as pezas de roupa de traballo necesarias para cada función. Unha cada ano. O seu uso e conservación serán obrigacións para o persoal.</p>
<p>Artigo 11º.-Retribucións.</p>
<p>O salario, durante a vixencia deste convenio, será o que figura na táboa que se reflicte na folla anexa, máis os aumentos por antigüidade que procedan, segundo a táboa anexa.</p>
<p>Artigo 12º.-Antigüidade.</p>
<p>O persoal comprendido no presente convenio percibirá aumentos periódicos por anos de servicio, consistentes en cuatrienios na cantidade do 5% do salario base, correspondente á categoria en que o productor está clasificado.</p>
<p>Artigo 13º.-Axuda por defunción.</p>
<p>En caso de falecemento dun traballador, con un ano de servicio na empresa, esta está obrigada a satisfacer ós seus dereito habentes unha axuda de dúas mensualidades.</p>
<p>Artigo 14º.-Comisión paritaria.</p>
<p>Para levar a bo fin estas negociacións constitúese unha comisión paritaria integrada por Ramón Somoza Rodríguez e Pilar Paz Castro, delegada sindical de persoal, en representación dos traballadores e Antonio Pérez del Oro en representación da empresa.</p>
<p>Artigo 15º.-Partes asinantes.</p>
<p>Este convenio foi asinado por unha representación dos traballadores en tódalas súas follas e por Antonio Pérez del Oro en representación da empresa.</p>
<p>Vilagarcía de Arousa, 3 de marzo de 1995.</p>
<p>Asdo. Ramón Somoza Rodríguez</p>
<p>Chófer repartidor, secretario</p>
<p>DNI 35409940</p>
<p>Asdo. Manuel Rivas Núñez</p>
<p>Mozo</p>
<p>DNI 35399606</p>
<p>Asdo. Pilar Paz Castro</p>
<p>Delegada sindical de persoal</p>
<p>DNI 35430311</p>
<p>Asdo. Mª Josefa Ramos Bugallo</p>
<p>Axudante</p>
<p>DNI 35439060</p>
<p>Asdo. Antonio Pérez del Oro</p>
<p>Representación empresarial</p>
<p>DNI 35328501</p>

