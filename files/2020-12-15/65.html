---
date: '2020-12-15'
id: L146-201120-0001
page: 49193
number: 251
agency: Concello de Melide
section: VI. Anuncios. b) Administración local.
title: >-
  ANUNCIO da aprobación inicial do proxecto de expropiación forzosa, por
  taxación conxunta, das parcelas non incorporadas voluntariamente á Xunta de
  Compensación UA B, polígono número 2 SAU 11.
range: Anuncio
url: >-
  https://www.xunta.gal/dog/Publicados/2020/20201215/AnuncioL146-201120-0001_gl.html
---
<p>A Xunta de Goberno Local, na sesión ordinaria que tivo lugar o mércores 4 de novembro de 2020 adoptou, entre outros, o seguinte acordo:</p>
    <p>«(...) Primeiro: aprobar inicialmente o proxecto de expropiación forzosa polígono 2-SAU 11 Melide (A Coruña); promotor: Juan Carlos e Eladio Casal Vázquez; situación: sector 2-SAU 11, 15800 (A Coruña); doutor arquitecto: Santiago Muñiz Gómez, abril de 2020, asinado dixitalmente o 21.4.2020.</p>
    <p>Segundo: proceder á apertura dun período de información pública polo prazo de un mes, mediante anuncio publicado no taboleiro de anuncios do Concello, no Diario Oficial de Galicia e nun xornal dos de maior circulación da provincia, para que os que poidan resultar interesados formulen as observacións e reclamacións que coiden convenientes, en particular no que concirne á titularidade ou valoración dos seus respectivos dereitos. Así mesmo, estará á disposición dos interesados na sede electrónica deste concello no seguinte enderezo: sede.concellodemelide.gal.</p>
    <p>Terceiro: así mesmo, as taxacións notificaranse individualmente aos que aparezan como titulares de bens ou dereitos no expediente, mediante traslado literal da correspondente folla de aprecio e da proposta de fixación dos criterios de valoración, para que poidan formular alegacións no prazo dun mes, contado a partir da data de notificación (...)».</p>
    <p>O expediente estará á disposición dos interesados durante o prazo dun mes nas dependencias da área de urbanismo do Concello de Melide, das 9.00 ás 13.00 horas, con cita previa, que poderá solicitarse no teléfono 981 50 50 03.</p>
    <p>Melide, 17 de novembro de 2020</p>
    <footer><p>José Manuel Pérez Penas<br>Alcalde</p></footer>

