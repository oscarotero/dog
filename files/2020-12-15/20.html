---
date: '2020-12-15'
id: G2018-041220-0001
page: 49109
number: 251
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 3 de decembro de 2020 pola que se convoca a provisión, polo
  sistema de libre designación, de postos vacantes no cadro de persoal
  funcionario.
range: Resolución
url: >-
  https://www.xunta.gal/dog/Publicados/2020/20201215/AnuncioG2018-041220-0001_gl.html
---
<p>Ao estaren vacantes os postos de traballo que se indican no anexo I desta resolución e ser necesaria a súa provisión, o xerente, no exercicio das competencias delegadas que se lle recoñecen mediante a Resolución reitoral do 30 de abril de 2020 e de conformidade co previsto na Lei 2/2015, do 29 de abril, do emprego público de Galicia, no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna e no Regulamento de mobilidade de PAS funcionario da Universidade de Santiago de Compostela, aprobado en Consello de Goberno do 30 de outubro de 2020, resolve convocar a súa provisión mediante o procedemento de libre designación, con suxeición ás seguintes bases da convocatoria:</p>
    <p>Primeira. Poderán participar as persoas funcionarias de carreira que reúnan os requisitos que se exixen e se especifican no anexo I.</p>
    <p>Segunda. A solicitude para participar figura como anexo II desta convocatoria e presentarase unicamente a través do Rexistro Electrónico da USC, https://sede.usc.es/sede/publica/persoais/rexistroEntrada/acceso.htm, no prazo de quince días hábiles contados a partir do seguinte ao da publicación desta convocatoria no Diario Oficial de Galicia.</p>
    <p>Terceira. A solicitude deberá presentarse acompañada dun curriculum vitae e deberán xustificarse documentalmente os méritos que se aleguen, agás que consten acreditados no expediente persoal dos/das aspirantes. </p>
    <p>Cuarta. As persoas funcionarias de carreira que desempeñen en comisión de servizos un posto de libre designación incluído nesta convocatoria de provisión terán a obriga de participar. O incumprimento desta obriga dará lugar á revogación da comisión de servizos.</p>
    <p>Quinta. No caso de resultar seleccionado persoal funcionario con destino noutra Administración pública, requirirase o informe favorable do departamento a que figure adscrito.</p>
    <p>Sexta. A resolución desta convocatoria farase pública no Diario Oficial de Galicia e poderá declararse deserto o posto de traballo, de considerarse oportuno.</p>
    <p>Contra a presente resolución, que esgota a vía administrativa, poderase interpor un recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa. </p>
    <p>Non obstante, as persoas interesadas poderán interpor un recurso potestativo de reposición no prazo dun mes ante o órgano que a ditou. Neste caso non se poderá interpor o recurso contencioso-administrativo antedito mentres non se dite resolución expresa ou presunta do recurso administrativo de reposición, ao abeiro dos artigos 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 3 de decembro de 2020</p>
    <footer><p>Antonio Javier Ferreira Fernández<br>Xerente da Universidade de Santiago de Compostela</p></footer>
    <h2>ANEXO I</h2>
    <p>Denominación do posto: responsable da Unidade de Xestión Administrativa. Xerencia.</p>
    <p>Número de praza: PF000967.</p>
    <p>Subgrupo: A2/C1/C2.</p>
    <p>Nivel: 22.</p>
    <p>Complemento específico: 11.953,06.</p>
    <p>Quenda: mañá.</p>
    <p>Localidade: Santiago de Compostela.</p>
    <p>Denominación do posto: secretaría da Reitoría.</p>
    <p>Número de praza: PF000273.</p>
    <p>Subgrupo: C1/C2.</p>
    <p>Nivel: 20.</p>
    <p>Complemento específico: 9.455,32.</p>
    <p>Quenda: mañá.</p>
    <p>Localidade: Santiago de Compostela.</p>
    <p>Denominación do posto: secretaría de dirección da Vicerreitoría de Investigación e Innovación.</p>
    <p>Número de praza: PF000276.</p>
    <p>Subgrupo: C1/C2.</p>
    <p>Nivel: 20.</p>
    <p>Complemento específico: 9.455,32.</p>
    <p>Quenda: mañá.</p>
    <p>Localidade: Santiago de Compostela.</p>
    <p>Denominación do posto: secretaría de dirección da Vicerreitoría de Profesorado.</p>
    <p>Número de praza: PF000894.</p>
    <p>Subgrupo: C1/C2.</p>
    <p>Nivel: 20.</p>
    <p>Complemento específico: 9.455,32.</p>
    <p>Quenda: mañá.</p>
    <p>Localidade: Santiago de Compostela.</p>

