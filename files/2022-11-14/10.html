---
date: '2022-11-14'
id: G0520-071122-0001
page: 59113
number: 216
agency: Axencia Galega da Industria Forestal
section: III. Outras disposicións.
title: >-
  RESOLUCIÓN do 7 de novembro de 2022 pola que se amplía o prazo de
  xustificación das subvencións convocadas ao abeiro da Resolución do 23 de xuño
  de 2022 pola que se aproban as bases reguladoras e se convocan para o ano
  2022, en réxime de concorrencia competitiva, as axudas á valorización e á
  segunda transformación das pequenas e medianas empresas da industria forestal
  galega e do contract (código de procedemento IN500B).
range: Resolución
url: >-
  https://www.xunta.gal/dog/Publicados/2022/20221114/AnuncioG0520-071122-0001_gl.html
---
<p>Mediante a Resolución do 23 de xuño de 2022 establécense as bases reguladoras e a convocatoria para o ano 2022 pola que se aproban as bases reguladoras e se convocan para o ano 2022, en réxime de concorrencia competitiva, as axudas á valorización e á segunda transformación das pequenas e medianas empresas da industria forestal galega e do contract (código de procedemento IN500B).</p>
    <p>O número 1 do artigo 31 da dita resolución establece que «o prazo de xustificación será, para a anualidade de 2022, ata o 15 de novembro de 2022 incluído e, para a anualidade de 2023, ata o 15 de abril de 2023. Así mesmo, logo de solicitude motivada da persoa beneficiaria e sempre que o órgano que ditou a resolución de concesión o autorice, terase en conta que as cantidades non xustificadas polas beneficiarias na anualidade de 2022 se poderán computar e xustificar na anualidade 2023, sempre e cando non sexan susceptibles de perda de dereito ao seu cobramento e o solicitasen».</p>
    <p>Tendo en conta o longo proceso de avaliación e co fin de optimizar os procesos de xestión e dado que non se causa prexuízo a terceiros, procede modificar este artigo 31 da resolución e ampliar o prazo de xustificación ata unha data que permita unha mellor xustificación da subvención por parte das persoas beneficiarias.</p>
    <p>A teor do exposto, en virtude das competencias que ten atribuídas a Axencia e no exercicio das atribucións que me foron conferidas,</p>
    <h2>DISPOÑO:</h2>
    <p>Artigo 1. <em>Artigo único</em></p>
    <p>O número 1 do artigo 31 da referida resolución queda redactado nos seguintes termos:</p>
    <p> «O prazo de xustificación será, para a anualidade de 2022, ata o 5 de decembro de 2022 incluído e, para a anualidade de 2023, ata o 15 de xuño de 2023. Así mesmo, logo de solicitude motivada da persoa beneficiaria e sempre que o órgano que ditou a resolución de concesión o autorice, terase en conta que as cantidades non xustificadas polas beneficiarias na anualidade de 2022 se poderán computar e xustificar na anualidade 2023, sempre e cando non sexan susceptibles de perda de dereito ao seu cobramento e o solicitasen».</p>
    <p> Disposición derradeira única. <em>Entrada en vigor</em></p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 7 de novembro de 2022</p>
    <footer><p>Jacobo José Aboal Viñas<br>Director da Axencia Galega da Industria Forestal</p></footer>

