---
date: '2022-11-14'
id: V0653-211022-0012
page: 59156
number: 216
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 21 de outubro de 2022, da Xefatura Territorial de Pontevedra, de
  autorización administrativa previa e autorización administrativa de
  construción dunha instalación eléctrica no concello de Vilagarcía de Arousa
  (expediente IN407A 2022/254-4).
range: Resolución
url: >-
  https://www.xunta.gal/dog/Publicados/2022/20221114/AnuncioV0653-211022-0012_gl.html
---
<p>Visto o expediente para outorgamento de autorización administrativa previa e autorización administrativa de construción da instalación eléctrica que a seguir se describe:</p>
    <p>Solicitante: UFD Distribución Electricidad. S.A.</p>
    <p>Domicilio social: avenida América, 38, 28028 Madrid.</p>
    <p>Denominación: nova saída subestación Vilagarcía.</p>
    <p>Situación: concello de Vilagarcía de Arousa.</p>
    <p>Características técnicas: </p>
    <p>LMT subterránea a 20 kV, con condutor RHZ1, en 6 actuacións:</p>
    <p>1º. 40 metros (nova saída subestación Vilagarcía); orixe: subestación Vilagarcía; final: punto de acceso á rede existente.</p>
    <p>2º. 1.987 metros (nova saída subestación Vilagarcía); orixe: punto de acceso á rede existente; final: centro de transformación López Ballestero II (36CDF2).</p>
    <p>3º. 64 metros; orixe: centro de transformación López Ballestero II (36CDF2); final: centro de transformación López Ballestero (36C324).</p>
    <p>4º. 30 metros; orixe: centro de transformación López Ballestero (36C324); final: punto de acceso á rede proxectado. </p>
    <p>5º. 58 metros; orixe: punto de acceso á rede proxectado; final: centro de transformación Edificio Valoper (36SJC1). </p>
    <p>6º. 424 metros; orixe: centro de transformación Castor Sánchez, 7 (36CVS8); final: centro de transformación Conde Vallellano (36SLL5). </p>
    <p>A instalación está situada na rúa Ballesteros e na avenida da Mariña, Vilagarcía de Arousa.</p>
    <p>Consideracións legais:</p>
    <p>A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG núm. 126, do 4 de xullo), e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>Polo que antecede, cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 5/2017, do 19 de outubro, de fomento da implantación de iniciativas empresariais en Galicia, DOG núm. 203, do 25 de outubro, esta xefatura territorial resolve:</p>
    <p>Outorgar á empresa UFD Distribución Electricidad, S.A. autorización administrativa previa e autorización administrativa de construción para a devandita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra esta resolución, que non é definitiva en vía administrativa, cabe interpoñer recurso de alzada ante o vicepresidente primeiro e conselleiro de Economía, Industria e Innovación da Xunta de Galicia no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 21 de outubro de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>

