---
date: '2012-10-17'
id: CA04-041012-0006
page: 39530
number: 198
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 1 de outubro de 2012, da Xefatura Territorial de Pontevedra, de
  autorización administrativa, declaración, en concreto, de utilidade pública e
  a necesidade da urxente ocupación que leva implícita, así como a aprobación do
  proxecto de execución das instalacións eléctricas que se describen no concello
  de Cotobade (expediente IN407A 2012/112-4).
range: Resolución
url: >-
  https://www.xunta.gal/dog/Publicados/2012/20121017/AnuncioCA04-041012-0006_gl.html
---
<p>Visto o expediente para outorgamento de autorización administrativa, declaración, en concreto, de utilidade pública e a necesidade da urxente ocupación que leva implícita, así como a aprobación do proxecto de execución das instalacións eléctricas que a continuación se describen:</p>
    <p>Solicitante: Eléctrica de Moscoso, S.L.</p>
    <p>Domicilio social: avda. do Concello, 21, 36830 A Lama.</p>
    <p>Denominación: LMTS, CT A Cuqueira.</p>
    <p>Situación: Cotobade.</p>
    <p>Características técnicas: LMT subterránea a 20 kV con condutor RHZ1 de 922 metros de lonxitude, con orixe no apoio proxectado C-2000/16 (paso aéreo-subterráneo) intercalado entre os apoios 9 e 10 da LMTA derivación a Corredoira e final no CT proxectado. Centro de transformación de 160 kVA, RT 20 kV/420 V, situado na Cuqueira, Carballedo, concello de Cotobade. Retensado do van aéreo, 105 metros de condutor LA-56, entre o apoio 9 e o proxectado e tendido de 54 metros entre este último e o apoio 10.</p>
    <p>Realizouse o trámite de información pública inserindo anuncios no DOG do 2 de xullo de 2012, no BOP do 3 de xullo de 2012, no xornal <em>Faro de Vigo</em> do 14 de xuño de 2012 e no taboleiro de anuncios do Concello de Cotobade. Tamén se notificou individualmente aos titulares dos predios afectados pola instalación segundo a relación facilitada pola empresa peticionaria. Durante o mencionado trámite recibiuse a seguinte alegación:</p>
    <p>Con data 23.7.2012 Olga Sofía Antelo Pan presenta un escrito de alegacións propoñendo que o apoio previsto na fronte do seu predio sexa eliminado, soterrando o dito tramo da liña ou cambiándoo máis ao norte, con obxecto de afectar o mínimo posible o predio.</p>
    <p>A empresa contesta que a primeira das opcións resulta demasiado custosa e que, ademais, non se evitaría a servidume sobre a propiedade. En canto ao desprazamento do apoio, levarase o máis ao norte posible dentro da súa propiedade, de acordo coa alegante, satisfacéndoa así na súa última petición.</p>
    <p>En consecuencia, cumpridos os trámites ordenados na Lei 54/1997, do 27 de novembro, do sector eléctrico e nos capítulos II e V do título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial</p>
    <p>RESOLVE:</p>
    <p>Autorizar, declarar, en concreto, a utilidade pública da instalación e a necesidade da urxente ocupación que leva implícita dos bens afectados, así como aprobar o proxecto de execución das devanditas instalacións, cuxas características se axustarán en todas as súas partes ás que figuran nel e as condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha da instalación, de acordo co artigo 131 do Real decreto 1955/2000, será de 14 meses a partir da recepción da presente resolución. Para os efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra a presente resolución poderá interpoñer recurso de alzada ante o conselleiro de Economía e Industria no prazo dun mes contado a partir do día seguinte ao da notificación desta resolución; tamén poderá interpoñer calquera outro recurso que estime pertinente ao seu dereito.</p>
    <p>Pontevedra, 1 de outubro de 2012</p>
    <footer><p>Ignacio Rial Santomé<br>Xefe territorial de Pontevedra</p></footer>

