---
date: '2000-12-15'
id: 155FA
page: 16
number: 242
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 29 de novembro de 2000, da Dirección Xeral de Urbanismo, sobre
  aprobación definitiva do proxecto de expropiación forzosa, polo procedemento
  de taxación conxunta, para a execución do Plan especial de selaxe, cerramento
  e rexeneración do actual vertedoiro de Bens (concello da Coruña).
range: Resolución
url: 'https://www.xunta.gal/dog/Publicados/2000/20001215/Anuncio155FA_gl.html'
---
<p>Antecedentes.</p>
<p>1º O Concello da Coruña remitiu, á Delegación Provincial da Consellería de Política Territorial,</p>
<p>Obras Públicas e Vivenda na Coruña, o expediente de expropiación forzosa polo procedemento de taxación para a execución do plan especial de selaxe, cerramento e rexeneración do actual vertedoiro de Bens, no Concello da Coruña, de conformidade co artigo 145 da Lei 1/1997, do 24 de marzo, do solo de Galicia (LSG).</p>
<p>2º A Comisión de Goberno do Concello da Coruña, acordou o 12 de novembro de 1999 aprobar inicialmente o proxecto de taxación conxunta e sometelo a información pública polo prazo dun mes anunciándose nos diarios La Voz de Galicia e Ideal Gallego de data 19 de novembro de 1999, no DOG de data 25 de novembro de 1999 e no BOP de data 27 de novembro de 1999.</p>
<p>3º A taxación foi notificada individualmente ós que aparecían como titulares de bens e dereitos no expediente, dándolles traslado literal da correspondente folla de aprecio e da proposta de fixación dos criterios de valoración, para que formularan alegacións no prazo dun mes, contado a partir da data de notificación, tal e como sinala o artigo 145.4º da LSG.</p>
<p>4º A Comisión de Goberno do Concello da Coruña, en sesión celebrada o 23 de xuño de 2000 aprobou os informes relativos ás alegacións presentadas en relación co proxecto de expropiación e acordou, de conformidade co artigo 145.6º da LSG, a remisión do expediente de expropiación forzosa a esta consellería para a súa aprobación definitiva.</p>
<p>Fundamentos xurídicos.</p>
<p>Primeiro.-O proxecto de expropiación forzosa tramitouse polo procedemento de taxación conxunta de conformidade co disposto no artigo 145 da LSG.</p>
<p>Segundo.-No Concello da Coruña está vixente o Plan Xeral de Ordenación Municipal (PXOM) aprobado o 19 de outubro de 1998, no que se clasifican como solo rústico sistema xeral de infraestructuras. En desenvolvemento das determinacións do PXOU redactouse o Plan especial de sellaxe, cerramento e rexeneración do actual vertedoiro de Bens e mellora do medio rural no monte das Pallas aprobado en sesión plenaria celebrada o 14 de febreiro de 2000.</p>
<p>En virtude do disposto polos artigos 33 da Lei 6/1998, do 13 de abril, sobre réxime do solo e valoracións, e os artigos 54, en relación co 119.5º, 124 e 145 da LSG, a dita aprobación implica a declaración de utilidade pública das obras e a necesidade de ocupación dos terreos, resultando lexitimada a expropiación.</p>
<p>Terceiro.-O expediente tramitado conta coa documentación preceptiva esixida polo artigo 145.1º da LSG:</p>
<p>-Determinación do seu ámbito territorial, cos documentos que o identifican en canto a situación, superficie e lindeiros.</p>
<p>-Fixación de prezos coa valoración razoada do solo, segundo a súa cualificación urbanística.</p>
<p>-Follas de prezo xusto individualizado de cada predio.</p>
<p>-Follas de prezo xusto que corresponden a outras indemnizacións, se é o caso.</p>
<p>Cuarto.-No proxecto remitido polo concello sinálase que os criterios de valoración utilizados para a fixación do prezo xusto axústanse ós establecidos nos artigos 23 e seguintes da Lei 6/1998, sobre réxime do solo e valoracións.</p>
<p>Quinto.-A competencia para aproba-lo expediente de expropiación forzosa polo procedemento de taxación conxunta correspóndelle por delegación ó director xeral de Urbanismo, de acordo co artigo 1 da Orde do 30 de decembro de 1999, do conselleiro de Política Territorial, Obras Públicas e Vivenda (DOG do 10 de xaneiro de 2000) pola que se delegan atribucións en materia de urbanismo.</p>
<p>Na súa virtude, vista a Lei 1/1997, do 24 de marzo, do solo de Galicia, a Lei 6/1998, do 13 de abril, sobre réxime do solo e valoracións, e as demais disposicións aplicables, proponse adopta-la seguinte</p>
<p>RESOLUCIÓN:</p>
<p>Primeiro.-Aprobar definitivamente o proxecto de expropiación forzosa polo procedemento de taxación para a execución do Plan especial de selaxe, cerramento e rexeneración do actual vertedoiro de Bens, no concello da Coruña.</p>
<p>Esta aprobación definitiva do expediente de taxación conxunta implicará a declaración de urxencia da ocupación dos bens e dereitos afectados polo proxecto de expropiación de conformidade co establecido no artigo 146.1º da Lei do solo de Galicia.</p>
<p>En consecuencia, o pagamento ou depósito do importe da valoración establecida producirá os efectos previstos nos números 6, 7 e 8 do artigo 52 da Lei de expropiación forzosa, sen prexuízo de que continúe a tramitación do procedemento para a definitiva fixación de prezo xusto (artigo 146.2º da LSG).</p>
<p>Segundo.-Notifica-lo contido desta resolución aprobatoria do expediente ó Instituto Galego da Vivenda e Solo e de xeito individualizado a tódolos que aparezan como titulares de bens ou dereitos afectados que figuran no expediente, ós que se lles xuntará a correspondente folla de valoración, conferíndolles un prazo de vinte días durante o cal poderán manifestar por escrito ante esta Dirección Xeral de Urbanismo a súa desconformidade coa valoración establecida no expediente aprobado, conforme dispón o artigo 145.7º da LSG, advertíndolles que transcorrido o citado prazo de vinte días sen que se formule oposición á valoración, entenderase aceptada a que se fixou no acto aprobatorio do expediente, entendéndose determinado o prezo xusto definitivamente e de conformidade (artigo 145.8º da Lei do solo de Galicia).</p>
<p>Terceiro.-Publica-la presente resolución así como a seguinte relación dos bens e dereitos afectados pola expropiación, no Diario Oficial de Galicia e no taboleiro de edictos do concello:</p>
<table><tbody><tr><td></td></tr>
<tr><td></td></tr>
<tr><td>Nº predio</td><td>Propietario</td><td>Superficie
m</td><td>Valoración
ptas.</td></tr>
<tr><td></td></tr>
</tbody></table>
<table><tbody><tr><td>28</td><td>Emilia, Evangelina e Alicia López Arias</td><td>7.520</td><td>20.529.600</td></tr>
<tr><td></td></tr>
<tr><td>29</td><td>José Rodríguez López</td><td>2.240</td><td>4.233.600</td></tr>
<tr><td></td></tr>
<tr><td>30</td><td>Consuelo Pardo</td><td>1.200</td><td>2.268.000</td></tr>
<tr><td></td></tr>
<tr><td>31</td><td>Descoñecido</td><td>720</td><td>1.360.800</td></tr>
<tr><td></td></tr>
<tr><td>32</td><td>Propiedade litixiosa</td><td>2.021</td><td>4.986.660</td></tr>
<tr><td></td></tr>
<tr><td>33</td><td>Toribio Ferrero Botas e Isabel Botas Horcajo e Antonia Orro Sánchez</td><td>21.719</td><td>41.048.910</td></tr>
<tr><td></td></tr>
<tr><td>34</td><td>José, Manuel, Luis e Pilar Pombo Martínez</td><td>4.450</td><td>8.410.500</td></tr>
<tr><td></td></tr>
<tr><td>38</td><td>Miguel Angel Santiago González e Estrella Reino Bardanca</td><td>3.585</td><td>7.271.250</td></tr>
<tr><td></td></tr>
<tr><td>39</td><td>José Martínez Corral e Esther Martínez Corral</td><td>6.800</td><td>12.852.000</td></tr>
<tr><td></td></tr>
<tr><td>40</td><td>Miguel Ballesteros</td><td>8.880</td><td>19.231.800</td></tr>
<tr><td></td></tr>
<tr><td>41</td><td>Manuel Caridad Freire e Herdeiros de Dolores Caridad Calviño</td><td>4.530</td><td>9.136.391</td></tr>
<tr><td></td></tr>
<tr><td>42</td><td>Cricorde, S.L, Mª Pilar Seoane Alonso, Rafael Seoane Alonso, Mª Victoria Soane Alonso</td><td>5.800</td><td>10.962.000</td></tr>
<tr><td></td></tr>
<tr><td>43</td><td>Concepción Dapena Carro</td><td>1.360</td><td>9.284.457</td></tr>
<tr><td></td></tr>
<tr><td>44</td><td>Gumersindo Varela Varela</td><td>1.761</td><td>5.326.650</td></tr>
<tr><td></td></tr>
<tr><td>45</td><td>Carmen Rodríguez de la Iglesia</td><td>6.369</td><td>12.873.210</td></tr>
<tr><td></td></tr>
<tr><td>135</td><td>María Martínez González</td><td>45</td><td>85.050</td></tr>
<tr><td></td></tr>
<tr><td>140</td><td>Santiago e Jacinto Seoane Corral e José Zas Sande</td><td>2.494</td><td>4.713.660</td></tr>
<tr><td></td></tr>
<tr><td>275</td><td>Manuela Pardo Vázquez</td><td>70</td><td>132.300</td></tr>
<tr><td></td></tr>
<tr><td>281</td><td>Ramón Pardo Vázquez</td><td>766</td><td>1.447.740</td></tr>
<tr><td></td></tr>
<tr><td>283</td><td>Olga, Pilar, Manuela, Adelina, Irene, Fernando Gantes Vázquez e Hrdos. de Adolfo Gantes Vázquez</td><td>395</td><td>746.550</td></tr>
<tr><td></td></tr>
<tr><td>284</td><td>Gonzalo Vázquez Cedeira</td><td>363</td><td>686.070</td></tr>
<tr><td></td></tr>
<tr><td>285</td><td>José Vázquez Varela</td><td>445</td><td>841.050</td></tr>
<tr><td></td></tr>
<tr><td>286</td><td>José Souto Costa</td><td>955</td><td>2.768.325</td></tr>
<tr><td></td></tr>
<tr><td>287</td><td>Carmen Taboada Suárez, Dolores Taboada Suárez, José Manuel Calvo Taboada, Elena Calvo Taboada, Dolores Calvo Taboada, Mercedes Calvo Taboada</td><td>1.260</td><td>2.381.400</td></tr>
<tr><td></td></tr>
<tr><td>288</td><td>Elena Gantes Vázquez, Consuelo Gantes Vázquez</td><td>505</td><td>954.450</td></tr>
<tr><td></td></tr>
<tr><td>289</td><td>José Alvedro Roade, Josefa Patiño Galán, Gabriel, Pilar, Gonzalo e Luisa Alvedro Mantiñán</td><td>430</td><td>812.700</td></tr>
<tr><td></td></tr>
<tr><td>291</td><td>Comunidade Hereditaria de Pilar Martínez Zas</td><td>1.351</td><td>2.553.390</td></tr>
<tr><td></td></tr>
<tr><td>309</td><td>Fernando Marchesi Quiñones de León</td><td>813</td><td>1.536.570</td></tr>
<tr><td></td></tr>
<tr><td>310</td><td>Descoñecido</td><td>175</td><td>330.750</td></tr>
<tr><td></td></tr>
<tr><td>311</td><td>Aurelia-Mercedes, Pilar-Ramona e Carmen Rodríguez Martínez</td><td>812</td><td>1.534.680</td></tr>
<tr><td></td></tr>
<tr><td>536</td><td>José Catoira Mouriño</td><td>343</td><td>648.270</td></tr>
<tr><td></td></tr>
<tr><td>9044</td><td>Propiedade litixiosa</td><td>99</td><td>187.110</td></tr>
<tr><td></td></tr>
<tr><td>9291</td><td>Descoñecido</td><td>2.234</td><td>4.222.260</td></tr>
<tr><td></td></tr>
<tr><td>Vía pública entre 39 e 40</td><td>Descoñecido</td><td></td><td>3.441.396</td></tr>
<tr><td></td></tr></tbody></table>
<p>Así mesmo, a publicación e exposición no taboleiro de edictos do concello servirá de notificación ós propietarios descoñecidos, ós que se ignore o lugar de notificación, ou ben, tramitada a notificación, non se puidese realizar. Todo isto de acordo co disposto no artigo 59.4º da Lei 30/1992, do 26 de novembro, do réxime xurídico das administracións públicas e do procedemento administrativo común.</p>
<p>Cuarto.-Igualmente, notificaráselle o contido desta resolución á Fiscalía da Audiencia Provincial, para os efectos establecidos no artigo 5 da Lei de expropiación forzosa, en relación cos propietarios descoñecidos e os non comparecentes no procedemento expropiatorio.</p>
<p>Contra esta resolución que pon fin á vía administrativa poderase interpoñer recurso contencioso-administrativo perante a sala do Contencioso-Administrativo do Tribunal Superior de Xustiza de Gali</p>
<p>cia, no prazo de dous meses contados desde o día seguinte ó da notificación, segundo o art. 46.1º da Lei 29/1998, do 13 de xullo, da xurisdicción contencioso-administrativa (LXCA). Así mesmo poderase interpoñer recurso potestativo de reposición ante o conselleiro de Política Territorial, Obras Públicas e Vivenda, no prazo dun mes contado a partir do día seguinte ó da notificación desta resolución (artigo 116, 117 e 48 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro); para o caso de que se interpoña o recurso potestativo de reposición, ata que sexa resolto expresamente ou se producira a desestimación presunta, non se poderá interpoñe-lo recurso contencioso-administrativo (art. 116 da Lei 30/1992, do 26 de novembro, de réxime xurídico das administracións públicas e do procedemento administrativo común modificada pola Lei 4/1999, do 13 de xaneiro).</p>
<p>No suposto de que o interesado sexa unha Administración pública, no lugar do recurso de reposición poderá dirixir ó órgano competente no prazo de dous meses o requirimento previo previsto no artigo 44 da LXCA.</p>
<p>Todo isto sen prexuízo de que, no caso de desconformidade coa valoración establecida, os interesados dispoñen dun prazo de vinte días para manifestaren a súa desconformidade como se indicou no punto 2 desta resolución, nos termos establecidos polo artigo 145.8º da Lei do solo de Galicia.</p>
<p>Santiago de Compostela, 29 de novembro de 2000.</p>
<p>José Jesús Cudeiro Mazaira</p>
<p>Director xeral de Urbanismo</p>

