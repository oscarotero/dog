---
date: '2022-11-17'
id: G0655-091122-0002
page: 59623
number: 219
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  RESOLUCIÓN do 4 de outubro de 2022 pola que se inscribe a Federación Americana
  de Asociaciones del Camino de Santiago de Compostela no  Rexistro de Entidades
  de Promoción do Camiño de Santiago.
range: Resolución
url: >-
  https://www.xunta.gal/dog/Publicados/2022/20221117/AnuncioG0655-091122-0002_gl.html
---
<p>Feitos.</p>
    <p>A Federación Americana de Asociaciones del Camino de Santiago de Compostela presenta unha solicitude de inscrición no Rexistro de Entidades de Promoción do Camiño de Santiago o día 12 de maio de 2022.</p>
    <p>A solicitude foi presentada segundo o modelo que figura como anexo I do Decreto 45/2001, do 1 de febreiro, de refundición da normativa en materia do Camiño de Santiago (DOG núm. 36, do 20 de febreiro), modificado polo Decreto 209/2002, do 13 de xuño (DOG núm. 121, do 25 de xuño), e con ela foi achegada a documentación pertinente segundo o artigo 26 do citado decreto.</p>
    <p>Fundamentos de dereito.</p>
    <p>É de aplicación específicamente ao procedemento a seguinte normativa:</p>
    <p>▪ Decreto 106/2018, do 4 de outubro, polo que se establece a estrutura orgánica das consellerías da Xunta de Galicia.</p>
    <p>▪ Decreto 45/2001, do 1 de febreiro, de refundición da normativa en materia do Camiño de Santiago, modificado polo Decreto 209/2002, do 13 de xuño.</p>
    <p>O artigo 23 deste último decreto regula que «para a súa inscrición no rexistro as entidades solicitantes deberán ter como finalidade, expresa e prioritariamente reflectida nos seus estatutos, a recuperación, conservación e promoción do Camiño de Santiago, así como a difusión da cultura derivada deste».</p>
    <p>O xefe do Servizo de Protección e Fomento da Dirección Xeral do Patrimonio Cultural emite un informe o día 29 de outubro de 2021 sobre a solicitude en que se constata que a Federación Americana de Asociaciones del Camino de Santiago de Compostela persegue os obxectivos fixados no decreto. </p>
    <p>A solicitude presentada cumpre as normas establecidas no citado Decreto 45/2001, do 1 de febreiro. Por iso,</p>
    <h2>RESOLVO:</h2>
    <p>Que a Federación Americana de Asociaciones del Camino de Santiago de Compostela sexa inscrita no Rexistro de Entidades de Promoción do Camiño de Santiago co número 230.</p>
    <p>Réxime de recursos.</p>
    <p>Esta resolución pon fin á vía administrativa. Contra ela poderase interpoñer potestivamente un recurso de reposición perante este mesmo órgano no prazo dun mes, contado a partir do día seguinte ao da notificación desta resolución. Tamén pode ser impugnada directamente cun recurso contencioso-administrativo, no prazo de dous meses desde a recepción desta notificación, perante esa orde xurisdicional.</p>
    <p>En ningún caso, non se poderá interpoñer recurso contencioso-administrativo ata que o recurso de reposición, de presentarse, sexa resolto expresamente ou se produza a súa desestimación presunta. O anterior, de acordo co que dispoñen os artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 4 de outubro de 2022</p>
    <footer><p>O conselleiro de Cultura, Educación, Formación Profesional e Universidades<br>P.D. (Orde do 21.3.2019)<br>A directora xeral do Patrimonio Cultural<br>P.S. (Decreto 119/2022, do 23 de xuño; DOG núm. 126, do 4 de xullo)<br>Judith Fernández Novoa<br>Directora xeral de Ordenación e Innovación Educativa</p></footer>

