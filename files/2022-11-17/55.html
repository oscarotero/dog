---
date: '2022-11-17'
id: C141-021122-0001
page: 59873
number: 219
agency: Portos de Galicia
section: VI. Anuncios. a) Administración autonómica.
title: >-
  CÉDULA do 27 de outubro de 2022 pola que se notifica a resolución de
  procedemento para a declaración de abandono da embarcación Uxía, varada na
  explanada do porto de Cariño (A Coruña).
range: Cédula
url: >-
  https://www.xunta.gal/dog/Publicados/2022/20221117/AnuncioC141-021122-0001_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro (BOE nº 236, do 2 de outubro), do procedemento administrativo común das administracións públicas, notifícaselle a Juan Carlos Fontela Montero, mediante a publicación no Boletín Oficial del Estado, a Resolución do 6 de outubro de 2022 da Presidencia da entidade pública Portos de Galicia, que declara en situación de abandono a embarcación Uxía, con folio 7ª-GI-4-204-91, varada na explanada do porto de Cariño, por non ser posible a notificación no domicilio.</p>
    <p>Así mesmo, este anuncio publicarase no Diario Oficial de Galicia, ben que a eficacia do acto notificado quedará supeditada á súa publicación no Boletín Oficial del Estado.</p>
    <p>A resolución emítese por atoparse a embarcación varada na explanada do porto de Cariño sen actividade nin mantemento ningún e sen aboar as taxas pendentes desde hai máis dun ano, con base no establecido no artigo 128 da Lei 6/2017, do 12 de decembro (DOG nº 236, do 14 de decembro), de portos de Galicia, e unha vez que non existe constancia da presentación de alegacións contra o acordo de iniciación do procedemento.</p>
    <p>De acordo coa normativa que se cita, e a través dos medios previstos na Lei 5/2011, (DOG nº 203, do 24 de outubro), do patrimonio da Comunidade Autónoma de Galicia, Portos de Galicia vai proceder á venda do buque, e de resultar esta fallida, ao seu despezamento e traslado a vertedoiro autorizado.</p>
    <p>Todos os custos de tramitación ou que xeren as actuacións que se van realizar sobre o buque en función do que resulte do exame sobre o seu estado e da súa peritación serán por conta do propietario e do arrendatario.</p>
    <p>A presidenta de Portos de Galicia emite esta resolución, en virtude das competencias conferidas polo artigo 12.3, alíneas a) e l), da Lei 6/2017, de portos de Galicia.</p>
    <p>Contra a presente resolución, que pon fin á vía administrativa e é executiva, poderase interpor recurso contencioso-administrativo, nun prazo de dous meses contado desde o día seguinte ao da publicación deste anuncio, ante o Xulgado do Contencioso-Administrativo de Santiago de Compostela que corresponda.</p>
    <p>Santiago de Compostela, 27 de outubro de 2022</p>
    <footer><p>Susana Lenguas Gil<br>Presidenta de Portos de Galicia</p></footer>

