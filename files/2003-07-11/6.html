---
date: '2003-07-11'
id: 168F2
page: 9
number: 134
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 8 de xullo de 2003 pola que se convoca o curso de verán sobre o
  panorama actual da xestión urbanística na Europa occidental.
range: Resolución
url: 'https://www.xunta.gal/dog/Publicados/2003/20030711/Anuncio168F2_gl.html'
---
<p>Dentro do Plan de actividades da Escola Galega de Administración Pública para o 2003 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase, en colaboración coa Revista de Derecho Urbanístico e Medio Ambiente, un curso de verán sobre o panorama actual da xestión urbanística na Europa occidental, convocatoria que se desenvolverá conforme as seguintes bases:</p>
<p>1. Obxectivos.</p>
<p>Ilustra-los participantes sobre os aspectos máis sobresaíntes do tratamento da xestión urbanística en diversos países do continente europeo; peza clave,</p>
<p>a citada, e instrumento esencial para a materialización do urbanismo en calquera ordenamento. Preténdese, en suma, agrupar nun único foro as experiencias e coñecementos sobre esta materia dos representantes dos países invitados e comparalos coa situación española neste mesmo terreo.</p>
<p>2. Contido.</p>
<p>Trataranse estes temas:</p>
<p>-O caso francés.</p>
<p>-O caso portugués.</p>
<p>-O caso alemán.</p>
<p>-O caso español.</p>
<p>3. Destinatarios.</p>
<p>Persoal ó servicio da Xunta de Galicia e da Administración local galega e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e data: o curso convocado desenvolverase na localidade de Sada (A Coruña), o día 21 de xullo de 2003.</p>
<p>5. Inscrición.</p>
<p>-Prazo: remata o venres, día 18 de xullo de 2003.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, rúa de Madrid, 2-4, 15707, Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por fax: 981 54 63 30.</p>
<p>-Número de prazas: limitado á capacidade do local.</p>
<p>-Inscricións fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando por teléfono, o día 18 de xullo, de 8.45 a 14.15 horas, ós seguintes números: 981 54 62 39/44 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento do curso, así como o de cancelalo, se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate deste curso, a aquelas persoas inscritas que concorresen asiduamente a el, cando a súa asistencia sexa igual ou superior ó 85% das horas lectivas programadas, e expresarase, neste documento, a natureza da actividade e a data da súa realización.</p>
<p>Santiago de Compostela, 8 de xullo de 2003.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>CONSELLERÍA DE XUSTIZA, INTERIOR E ADMINISTRACIÓN</p>
<p>LOCAL</p>

