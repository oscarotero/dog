---
date: '2003-07-11'
id: 169A6
page: 9
number: 134
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 5 de xuño de 2003, da Dirección Xerencia do Complexo
  Hospitalario Xeral-Calde de Lugo, pola que se anuncia a contratación, polo
  procedemento aberto e tramitación ordinaria, mediante concurso do expediente
  11/2003, para a prestación do servicio de transporte de materiais, mostras e
  documentación, entre os diversos centros do Complexo Hospitalario Xeral-Calde
  de Lugo e outros centros.
range: Resolución
url: 'https://www.xunta.gal/dog/Publicados/2003/20030711/Anuncio169A6_gl.html'
---
<p>A Dirección Xerencia do Complexo Hospitalario Xeral-Calde de Lugo, en virtude das atribucións que lle foron delegadas conforme o establecido na letra j) do artigo 6 da Orde do 14 de marzo de 2002, sobre delegación de competencias en órganos centrais e periféricos do Servicio Galego de Saúde, convoca expediente de contratación polo procedemento aberto e tramitación ordinaria, mediante concurso, do servicio de transporte de materiais, mostras e documentación, entre os diversos centros do Complexo Hospitalario Xeral-Calde de Lugo e outros centros.</p>
<p>1. Obxecto e orzamento.</p>
<p>Lote nº 1. Transporte de roupa, por un orzamento máximo de 37.560 A (IVE incluído). Lote nº 2. Transporte urbano, por un orzamento máximo de 15.480 A (IVE incluído). Lote nº 3. Transporte urbano urxente, por un orzamento máximo de 9.000 A (IVE incluído). Lote nº 4. Transporte urxente dentro da Comunidade Autónoma, por un orzamento máximo de 10.800 A (IVE incluído).</p>
<p>2. Prazo de execución.</p>
<p>Inmediata desde a data de formalización do contrato.</p>
<p>3. Documentos de interese para os licitadores.</p>
<p>O prego de cláusulas administrativas particulares e demais documentación complementaria pode ser solicitada no Servicio de Subministracións do Complexo Hospitalario Xeral-Calde de Lugo, rúa Doutor Severo Ochoa s/n, 27004 Lugo. Tfno. 982 29 61 40 e fax 982 24 24 05.</p>
<p>4. Fianzas.</p>
<p>Os adxudicatarios deberán consignar unha fianza definitiva do 4% do importe de adxudicación. Esta constituirase segundo o disposto no artigo 36 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>5. Solvencia económica e financeira.</p>
<p>Acreditarase por un ou varios dos medios establecidos no artigo 16 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>6. Solvencia técnica.</p>
<p>Acreditarase por un ou varios dos medios establecidos no artigo 18 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>7. Clasificación.</p>
<p>Non se precisa.</p>
<p>8. Criterios de adxudicación.</p>
<p>-Organización do servicio, medios materiais e humanos, ata 40 puntos.</p>
<p>-Oferta económica, ata 40 puntos.</p>
<p>-Experiencia no sector, ata 20 puntos.</p>
<p>9. Admisión de variantes.</p>
<p>Non se admiten variantes.</p>
<p>10. Presentación de proposicións.</p>
<p>As proposicións deberanse presentar en man, en sobres pechados e asinados polo licitador ou persoa que o represente, no rexistro do Complexo Hospitalario Xeral-Calde de Lugo antes das 14.00 horas do décimo quinto día natural contado a partir do seguinte ó da publicación no DOG. Cando a proposición se envíe por correo, o licitador deberá xustifica-la data de imposición do envío na oficina de correos e anunciarlle o Complexo Hospitalario Xeral-Calde de Lugo a remisión da oferta mediante fax ou telegrama no mesmo día.</p>
<p>11. Apertura de proposicións.</p>
<p>A apertura das proposicións admitidas será realizada pola mesa de contratación, reunida en acto público na Sala de Xuntas do Complexo Hospitalario Xeral-Calde de Lugo ás 10.00 horas do décimo primeiro día natural contado a partir do seguinte a aquel no que finalice o prazo de presentación de ofertas. No caso de que o devandito día coincida en sábado ou festivo, a apertura das proposicións terá lugar o día hábil seguinte.</p>
<p>12. Documentación que deberán achega-los licitadores.</p>
<p>Os documentos que figuran no prego de cláusulas administrativas particulares.</p>
<p>13. Anuncios.</p>
<p>Os anuncios deste concurso público serán por conta dos adxudicatarios do contrato.</p>
<p>Lugo, 5 de xuño de 2003.</p>
<p>Ramón Ares Rico</p>
<p>Director xerente do Complexo Hospitalario</p>
<p>Xeral-Calde de Lugo</p>

