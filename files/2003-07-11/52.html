---
date: '2003-07-11'
id: 169B6
page: 9
number: 134
agency: CONCELLO DE MOS
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/2003/20030711/Anuncio169B6_gl.html'
---
<p>Aprobados polo pleno en sesión do 22-5-2003 os pregos de condicións económico-administrativas particulares que rexerán o concurso con intervención</p>
<p>de xurado para a selección do anteproxecto da nova Casa do Concello, exponse ó público por 8 hábiles seguintes á publicación do correspondente anuncio no último dos boletíns oficiais no que apareza (DOG ou BOP).</p>
<p>Simultáneamente anúnciase o concurso.</p>
<p>1. Entidade adxudicadora: Concello de Mos.</p>
<p>2. Obxecto do contrato: anteproxecto da nova Casa do Concello de Mos.</p>
<p>3. Tramitación: ordinaria. Procedemento: aberto. Forma: concurso.</p>
<p>4. Obtención de información e documentación: Concello de Mos. Reguengo nº 1 Petelos. 36416-Mos, Pontevedra. Teléfono: 986 33 12 00, telefax: 986 33 66 18.</p>
<p>5. Presentación de proposicións:</p>
<p>a) Prazo e lugar: no Concello de Mos, durante os 25 días naturais desde o seguinte ó de publicación do presente anuncio no último dos boletíns no que apareza (DOG ou BOP). De 8.00 a 14.00 horas de luns a venres, de 9.30 a 13.00 horas os sábados, no rexistro xeral do concello ou da forma sinalada na cláusula 10 do prego de condicións.</p>
<p>b) Documentación necesaria: as proposicións constarán de:</p>
<p>-Un sobre opaco, único documento que pode revela-la identidade do concursante, que sinalizará no seu exterior o lema de identificación do concursante e expresará a inscrición Datos identificativos do autor. Concurso de ideas con intervención de xurado para a selección do anteproxecto da nova Casa do Concello de Mos.</p>
<p>-O paquete ou paquetes que sexan necesarios coa documentación técnica que especifica no propio artigo 10 dos pregos, e no que soamente se expresará documentación técnica para o concurso de ideas con intervención de xurado para a selección do anteproxecto da nova Casa do Concello de Mos.</p>
<p>6. Apertura das ofertas: o xurado constituirase no prazo de 14 días naturais posteriores a aquel en que finalice o prazo de presentación dos traballos.</p>
<p>7. Criterios de adxudicación.</p>
<p>-Viabilidade técnica.</p>
<p>-Especialmente, contido funcional. Baixo un punto de vista práctico, o novo consistorio deberá satisface-los requirimentos de óptima funcionalidade, flexibilidade, iluminación, acústica e accesibilidade, que derivan da súa dobre condición de edificio de uso público e de centro de traballo administrativo.</p>
<p>-Especialmente, zonas destinadas ó acollemento de público, principalmente o que acuda en demanda de información, presentación de documentación e, en xeral, motivado polas súas necesarias relacións administrativas co concello.</p>
<p>-Aproveitamento da luz e do espacio.</p>
<p>-Tratamento do medio, etc.</p>
<p>-Economía no mantemento e uso de enerxías alternativas.</p>
<p>-Grado de utilización de criterios de innovación tecnolóxica e funcionalidade.</p>
<p>-Nivel de presentación formal.</p>
<p>-Custo (axustado ó orzamento).</p>
<p>-Outros aspectos que o xurado poida considerar relevantes.</p>
<p>-Especialmente, contido estético e solución final adoptada, en un ou varios corpos, buscando unha combinación da interpretación actual e moderna coa imaxe tradicional da casa do concello como representación máxima dos municipios.</p>
<p>-Tamén se valorarán localizacións propostas no propio municipio, considerando neste senso, as comunicacións e accesibilidade do lugar proposto para os veciños, a relación con outros servicios municipais e sedes de organismos oficiais, a súa posible centralidade partindo da previsible expansión urbanística.</p>
<p>8. Gastos de anuncios: a cargo do adxudicatario.</p>
<p>Mos, 30 de maio de 2003.</p>
<p>Ramón Alonso Fernández</p>
<p>Alcalde</p>

