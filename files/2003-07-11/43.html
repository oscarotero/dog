---
date: '2003-07-11'
id: '16992'
page: 9
number: 134
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 2 de xuño de 2003, da Delegación Provincial de Lugo, de notificación
  de resolución de expediente de dilixencias previas 12/2002 a Emilio David
  González Sánchez del Valle e a Carril Flores, S.L.
range: Cédula
url: 'https://www.xunta.gal/dog/Publicados/2003/20030711/Anuncio16992_gl.html'
---
<p>A Delegación Provincial do Instituto Galego da Vivenda e Solo de Lugo, tramitou expediente de dilixencias previas, seguido en virtude de denuncia formulada por Emilio David González Sánchez del Valle, contra a promotora inmobiliaria Carril Flores, S.L., finalizando este trámite con resolución do expediente de dilixencias previas 12/2002.</p>
<p>O citado acordo é do seguinte teor:</p>
<p>Resolución do expediente de dilixencias previas 12/2002.</p>
<p>Vista a denuncia presentada por Emilio David González Sánchez del Valle, como propietario da vivenda 2º E do número 36 da rúa Carril das Flores de Lugo, contra a promotora inmobiliaria Carril Flores, S.L., e despois das actuacións previas practicadas, de acordo cos seguintes:</p>
<p>Feitos.</p>
<p>Primeiro.-Que con data do 1 de marzo de 2002, por Emilio David González Sánchez del Valle preséntase denuncia diante desta delegación do Instituto Galego da Vivenda e Solo, sobre vicios e defectos de construcción no inmoble citado.</p>
<p>Segundo.-Consecuente coa denuncia formulada, abríronse dilixencias previas baixo o nº 12/2002, que finalizaron con requirimento á promotora inmobiliaria Carril Flores, S.L., para que efectuase as reparacións que se sinalaban, concedéndoselle un prazo de 10 días para remisión do proxecto e de 30 días para a execución do mesmo.</p>
<p>Terceiro.-Con data do 29 de maio de 2003, o denunciante presenta escrito mediante o que comunica a reparación das deficiencias denunciadas.</p>
<p>Fundamentos de dereito.</p>
<p>1. É competente para a resolución destas dilixencias previas o delegado provincial da Consellería de Política Territorial, Obras Públicas e Vivenda, a teor do disposto no Decreto 134/1997, do 22 de maio.</p>
<p>2. Á vista das actuacións practicadas, procede, conforme o disposto no Real decreto 1398/1993, do 4 de agosto (Regulamento de procedemento para o exercicio da facultade sancionadora), o sobresemento das actuacións e o arquivo das mesmas.</p>
<p>Por todo iso,</p>
<p>ACORDA:</p>
<p>Decreta-lo sobresemento das actuacións e o arquivo das mesmas.</p>
<p>Contra o presente acordo poderá interpoñerse recurso de alzada diante do conselleiro de Política Territorial, Obras Públicas e Vivenda, no prazo dun mes contado desde a notificación da presente resolución.</p>
<p>Lugo, 2 de xuño de 2003.</p>
<p>Antonio Boné Pina</p>
<p>Delegado provincial de Lugo</p>

