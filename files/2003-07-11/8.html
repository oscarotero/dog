---
date: '2003-07-11'
id: 168FE
page: 9
number: 134
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 2 de xullo de 2003, da División de Recursos Humanos, pola que se
  declaran, con carácter provisional, os aspirantes admitidos e excluídos para
  participaren no concurso-oposición para o ingreso nas clases de inspectores
  médicos e subinspectores sanitarios do Servicio Galego de Saúde.
range: Resolución
url: 'https://www.xunta.gal/dog/Publicados/2003/20030711/Anuncio168FE_gl.html'
---
<p>Os puntos 1 e 2 da base cuarta da resolución deste centro directivo do 14 de abril de 2003 (DOG nº 81, do 28 de abril) pola que se convoca concurso-oposición para o ingreso nas clases de inspectores médicos e subinspectores sanitarios do Servicio Galego de Saúde, prevén que, unha vez rematado o prazo de presentación de instancias, por esta división se dicte resolución declarando, con carácter provisional, os aspirantes admitidos e excluídos, co motivo da exclusión, de se-lo caso, así como a súa publicación.</p>
<p>Por todo iso, esta división</p>
<p>ACORDA:</p>
<p>Primeiro.-Declarar, con carácter provisional, os aspirantes admitidos e excluídos para participar no concurso-oposición para o ingreso nas clases de inspectores médicos e subinspectores sanitarios do Servicio Galego de Saúde, convocado por Resolución do 14 de abril de 2003 (DOG nº 81, do 28 de abril).</p>
<p>Segundo.-As listaxes coa relación de aspirantes admitidos e excluídos poderán examinarse nos taboleiros de anuncios dos servicios centrais e periféricos</p>
<p>da Consellería de Sanidade e do Servicio Galego de Saúde, así como na súa páxina web www.sergas.es.</p>
<p>Terceiro.-Os apirantes excluídos disporán dun prazo de quince días naturais, contados a partir do día seguinte ó da publicación desta resolución no Diario Oficial de Galicia, para poder emendar, se é o caso, o defecto que motivou a súa exclusión.</p>
<p>Santiago de Compostela, 2 de xullo de 2003.</p>
<p>José Ignacio Lema Piñeiro</p>
<p>Director xeral da División de Recursos Humanos</p>

