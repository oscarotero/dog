---
date: '2000-12-04'
id: 14EEA
page: 16
number: 235
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 27 de outubro de 2000, da Dirección Xeral de Industria, pola que
  se autoriza administrativamente e se aproba o proxecto de execución da
  subestación de Lourizán a 220/66/20 kV. (Expediente IN407A 98/287).
range: Resolución
url: 'https://www.xunta.gal/dog/Publicados/2000/20001204/Anuncio14EEA_gl.html'
---
<p>Examinado o expediente instruído por pedimento de Unión Fenosa Distribución, S.A. con identificación fiscal A-82153834 e enderezo para efectos de notificacións en Avda. de Arteixo, 15008 A Coruña, resultan os seguintes</p>
<p>Antecedentes de feito.</p>
<p>Primeiro.-O día 9 de novembro de 1998 a empresa Unión Fenosa Distribución, S.A. solicita a autorización administrativa e a aprobación de seu proxecto de execución da subestación transformadora Lourizán a 220/66/20 kV.</p>
<p>Xuntan á dita solicitude o preceptivo proxecto a que fan referencia os artigos 8 e 10 de Decreto 2617/1966, do 20 de outubro, sobre autorización de instalacións eléctricas, de aplicación ó presente expediente segundo o disposto na disposición tran</p>
<p>sitoria primeira da Lei 54/1997, do 28 de novembro, do sector eléctrico.</p>
<p>As características técnicas básicas da instalación son as seguintes:</p>
<p>-Dous transformadores de 75 MVA e un de 40 MVA, relación de transformación 220/66 kV e 220/20 kV respectivamente, cos correspondentes módulos de liña, protección dos transformadores e de medida nas barras, con 12 saídas de liña de 20 kV en Lourizán. Concello de Pontevedra.</p>
<p>Segundo.-O citado anteproxecto someteuse a información pública, por resolución da Delegación Provincial da Consellería de Industria e Comercio de Pontevedra do 23-11-1998, publicándose no DOG do 14 de xaneiro e no BOP de Pontevedra do 20 de xaneiro de 1999.</p>
<p>Separadamente presentáronse aquelas partes do proxecto que afectan a bens, instalacións, obras ou servicios, centros ou zonas dependentes doutros organismos públicos ou corporacións, co fin de que, se é o caso, establecesen o condicionado procedente.</p>
<p>Durante o período legalmente establecido non se recibiron alegacións.</p>
<p>Terceiro.-O 31 de marzo de 2000 a empresa promotora presenta o modificado nº1 do proxecto oficial, debido ás condicións impostas por Demarcación de Costas de Estado, o que modifica a configuración inicial da subestación, pero mantendo as súas características xerais, variando exclusivamente a disposición dos diversos compoñentes co fin de mante-las distancias mínimas esixidas. Posteriormente, a empresa presenta o anexo ó modificado nº1 do proxecto subestación de Lourizán a 220/66/20 kV, o 17-7-2000, por considera-la delegación provincial insuficiente o contido do citado modificado nº 1.</p>
<p>Cuarto.-A solicitude obxecto deste expediente está informada favorablemente pola Delegación Provincial de Pontevedra.</p>
<p>Fundamentos de dereito.</p>
<p>Primeiro.-A Dirección Xeral de Industria é a competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999, do 21 de xuño, en relación co Decreto 2617/1966, do 20 de outubro, sobre autorización de instalacións eléctricas e a Lei 54/1997, do 27 de novembro, do sector eléctrico.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>-Autoriza-la subestación Lourizán a 220/66/20 kV, concello de Pontevedra.</p>
<p>-Aproba-lo proxecto de execución da citada subestación.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que estimen pertinente.</p>
<p>Santiago de Compostela, 27 de outubro de 2000.</p>
<p>Ramón Ordás Badía</p>
<p>Director xeral de Industria</p>

