---
date: '2013-11-15'
id: G0181-111113-0001
page: 44535
number: 219
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 4 de novembro de 2013, da Área de Planificación e Programación,
  pola que se somete a información pública a delimitación provisional da liña
  límite de edificación da estrada autonómica AC-303, no seu treito situado
  entre os puntos quilométricos 1+365 e 3+095.
range: Anuncio
url: >-
  https://www.xunta.gal/dog/Publicados/2013/20131115/AnuncioG0181-111113-0001_gl.html
---
<p>Unha vez aprobada provisionalmente, por Resolución da Axencia Galega de Infraestruturas do 4 de novembro de 2013, a delimitación da liña límite de edificación da estrada de titularidade autonómica AC-303, no seu treito situado entre os p.q. 1+365 e 3+095, e de conformidade co disposto no artigo 41.3 da Lei 8/2013, do 28 de xuño, de estradas de Galicia, e no artigo 85 do Regulamento xeral de estradas, aprobado polo Real decreto 1812/1994, do 2 de setembro, sométese esta delimitación a información pública por un período de trinta (30) días hábiles, contados a partir do seguinte ao de publicación deste anuncio no <em>Diario Oficial de Galicia</em>, co fin de que calquera persoa física ou xurídica poida formular as alegacións que considere pertinentes.</p>
    <p>Os documentos que se someten a información pública son o informe da Área de Planificación e Programación do 31 de outubro de 2013, a dita resolución da Axencia Galega de Infraestruturas do 4 de novembro de 2013 e os planos en que se establece a delimitación provisional da liña límite de edificación da estrada autonómica AC-303, no seu treito situado entre os p.q. 1+365 e 3+095.</p>
    <p>O expediente estará exposto ao público, en días e horas hábiles de oficina, nos locais da Axencia Galega de Infraestruturas en Santiago de Compostela (Edificio Administrativo de San Caetano, s/n), na Delegación da Axencia Galega de Infraestruturas na Coruña (rúa Vicente Ferrer, 2) e na Casa do Concello de Ribeira (praza do Concello, s/n).</p>
    <p>Santiago de Compostela, 4 de novembro de 2013</p>
    <footer><p>Héctor Presas Veiga<br>Xefe da Área de Planificación e Programación</p></footer>

