---
date: '2013-11-15'
id: O150-071113-0001
page: 44448
number: 219
agency: Escola Galega de Administración Pública
section: III. Outras disposicións.
title: >-
  RESOLUCIÓN do 31 de outubro de 2013 pola que se convoca o Curso técnico sobre
  construción e explotación de vertedoiros. Orde do 20 de xullo de 2009 pola que
  se regula a construción e a xestión dos vertedoiros na Comunidade Autónoma de
  Galicia.
range: Resolución
url: >-
  https://www.xunta.gal/dog/Publicados/2013/20131115/AnuncioO150-071113-0001_gl.html
---
<p>Dentro do plan de actividades da Escola Galega de Administración Pública para o ano 2013 e de acordo coas funcións atribuídas pola Lei 4/1987, do 27 de maio, de creación da Escola, e pola Lei 10/1989, do 10 de xullo, de modificación da anterior, convócase, en colaboración co Colexio de Enxeñeiros de Camiños, Canais e Portos de Galicia, e segundo o convenio asinado entre ambos os dous organismos o día 16.10.2013, o Curso técnico sobre construción e explotación de vertedoiros. Orde do 20 de xullo de 2009 pola que se regula a construción e a xestión dos vertedoiros na Comunidade Autónoma de Galicia, conforme as seguintes bases:</p>
    <p>Primeira. <em>Obxectivos</em></p>
    <p>O obxecto da Orde do 20 de xullo de 2009 pola que se regula a construción e a xestión dos vertedoiros no ámbito da Comunidade Autónoma de Galicia é o establecemento dunha normativa técnica axeitada para as actividades de eliminación de residuos mediante depósito en vertedoiros, en desenvolvemento do disposto no Real decreto 1481/2001, do 27 de decembro, polo que se regula a eliminación de residuos mediante depósito en vertedoiro.</p>
    <p>Na orde están recollidos os criterios de deseño, construción e explotación dos vertedoiros en Galicia. O obxecto deste curso técnico será dar a coñecer e afondar nestes criterios, con responsables da Administración autonómica, a través da Secretaría Xeral de Calidade Ambiental, técnicos redactores de proxectos de vertedoiros e responsables de empresas explotadoras.</p>
    <p>Segunda. <em>Contidos</em></p>
    <p>• Bloque I. Deseño e técnicas construtivas nos vertedoiros da Comunidade Autónoma de Galicia:</p>
    <p>– Procedementos legais e administrativos. Lei 16/2002, do 1 de xullo, de prevención e control integrados da contaminación, e Orde do 20 de xullo de 2009 pola que se regula a construción e xestión dos vertedoiros no ámbito da Comunidade Autónoma de Galicia.</p>
    <p>– Contido básico do proxecto construtivo dun vertedoiro. Lei 16/2002, do 1 de xullo, de prevención e control integrados da contaminación, e Orde do 20 de xullo de 2009 pola que se regula a construción e xestión dos vertedoiros no ámbito da Comunidade Autónoma de Galicia.</p>
    <p>– Captación de augas superficiais. Cálculos xustificativos das infraestruturas proxectadas.</p>
    <p>– Topografía e comprobación de estabilidade. Cálculos xustificativos.</p>
    <p>– Captación e tratamento de lixiviados e biogás. Cálculos xustificativos das infraestruturas proxectadas.</p>
    <p>• Bloque II. Materiais na construción de vertedoiros na Comunidade Autónoma.</p>
    <p>– Plan de control de calidade e informe final de garantía de control de calidade na instalación de xeosintéticos. Orde do 20 de xullo de 2009 pola que se regula a construción e a xestión dos vertedoiros no ámbito da Comunidade Autónoma de Galicia.</p>
    <p>– Desenvolvemento do plan de control de calidade en obra.</p>
    <p>– Xeosintéticos. Xeotéxtiles e produtos relacionados.</p>
    <p>– Xeomembranas.</p>
    <p>– Barreiras xeosintéticas arxilosas (GBR-C) e o seu deseño en función da permeabilidade aos lixiviados dun vertedoiro.</p>
    <p>• Bloque III. Xestión dos vertedoiros na Comunidade Autónoma de Galicia.</p>
    <p>– Criterios e procedemento de admisión de residuos nun vertedoiro. Orde do 20 de xullo de 2009 pola que se regula a construción e a xestión dos vertedoiros no ámbito da Comunidade Autónoma de Galicia.</p>
    <p>– Control documental e libro de rexistro na actividade de eliminación de residuos en vertedoiro. Lei 22/2011, do 28 de xullo, de residuos e solos contaminados, e Decreto 59/2009, do 26 de febreiro, polo que se regula a rastrexabilidade dos residuos.</p>
    <p>– Plan de vixilancia e control ambiental durante a explotación do vertedoiro. Orde do 20 de xullo de 2009 pola que se regula a construción e a xestión dos vertedoiros no ámbito da Comunidade Autónoma de Galicia.</p>
    <p>– Plan e métodos de explotación dun vertedoiro.</p>
    <p>– Sistemas de tratamento e xestión dos lixiviados e biogás xerados no vertedoiro.</p>
    <p>• Bloque IV. Visita a un vertedoiro. Visita ás instalacións de eliminación de residuos non perigosos.</p>
    <p>Terceira. <em>Destinatarios</em></p>
    <p>– Profesionais que desexen coñecer da man de técnicos da Administración a orde que regula a construción e xestión de vertedoiros e ter ao mesmo tempo a visión que achegan os proxectistas e responsables da súa xestión.</p>
    <p>– Proxectistas, directores de obra, xefes de obra, xefes de oficina técnica, coordinadores de seguridade e saúde etc., que queiran coñecer o seu papel nos diferentes ámbitos de traballo do deseño, construción e explotación de vertedoiros.</p>
    <p>– Responsables de xestión e explotación de vertedoiros.</p>
    <p>– Estudantes de enxeñaría.</p>
    <p>Cuarta. <em>Desenvolvemento</em></p>
    <p>Este curso técnico desenvolverase na aula número 5 da Escola Galega de Administración Pública (EGAP) os días 9 e 10 de decembro, segundo o seguinte horario:</p>
    <p>– Día 9.12.2013:</p>
    <p>Mañá: das 9.00 ás 13.45 horas. Tarde: das 16.00 ás 19.30 horas.</p>
    <p>– Día 10.12.2013:</p>
    <p>Mañá: das 9.00 ás 13.45 horas (clausura). Tarde (visita a un vertedoiro): das 16.00 ás 18.30 horas.</p>
    <p>Duración: este curso técnico terá unha duración de 16 horas lectivas.</p>
    <p>Quinta. <em>Número de prazas</em></p>
    <p>Limitado pola capacidade do local.</p>
    <p>Sexta. <em>Solicitudes e pagamento</em></p>
    <p>A inscrición e o pagamento da matrícula deberán formalizarse a través do Colexio de Enxeñeiros de Camiños, Canais e Portos de Galicia (http://www.ciccpgalicia.es).</p>
    <p>Sétima. <em>Prazo de inscrición e presentación de solicitudes</em></p>
    <p>O prazo de presentación de solicitudes finalizará o mércores 4 de decembro de 2013.</p>
    <p>Oitava. <em>Certificado de aproveitamento</em></p>
    <p>Entregarase un certificado de aproveitamento a aquelas persoas inscritas que participasen asiduamente, e sempre que a súa asistencia sexa igual ou superior ao 90 % das horas lectivas programadas. Neste documento aparecerán de forma expresa o contido, a data e o lugar de realización deste curso técnico.</p>
    <p>Novena. <em>Modificacións e incidencias</em></p>
    <p>A EGAP e o Colexio de Enxeñeiros de Camiños, Canais e Portos de Galicia reservan para si a facultade de interpretar e de resolver as incidencias que poidan xurdir no desenvolvemento deste curso técnico, así como a facultade de cancelalo se o escaso número de solicitudes non xustificase a súa realización.</p>
    <p>Santiago de Compostela, 31 de outubro de 2013</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

