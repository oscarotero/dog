---
date: '2021-05-03'
id: G0596-310321-0006
page: 22247
number: 82
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 31 de marzo de 2021, da Xefatura Territorial de Lugo, pola que
  se concede a autorización administrativa previa e de construción dunha
  instalación eléctrica no concello de Lugo (expediente IN407A 2020-65 AT).
range: Resolución
url: >-
  https://www.xunta.gal/dog/Publicados/2021/20210503/AnuncioG0596-310321-0006_gl.html
---
<p>Visto o expediente para outorgamento da autorización administrativa previa e de construción para a instalación eléctrica que a continuación se describe:</p>
    <p>Peticionario: Tableros Hispanos, S.L.U.</p>
    <p>Domicilio social: estrada LU-546, km 1. Nadela. Lugo.</p>
    <p>Denominación: centro de seccionamento telemandado en edificio prefabricado en Tableros Hispanos para cesión a Viesgo Distribución.</p>
    <p>Situación: concello de Lugo.</p>
    <p>Visado: si, Colexio Oficial de Enxeñeiros Técnicos Industriais de Lugo con número de visado 10342020 no 23 de novembro de 2020.</p>
    <p>Características técnicas principais:</p>
    <p>• Liña de media tensión soterrada a 20 kV, con orixe na actual arqueta de entroncamento aéreo-soterrada (empalme realizado por Begasa, expte. 2020-47-AT) e final nunha cela de liña no centro de seccionamento proxectado, cunha lonxitude de 75 metros en condutor tipo RHZ1-400 mm.</p>
    <p>• Centro de seccionamento en edificio prefabricado de formigón tipo PFU-3 do fabricante Ormazábal, no cal se instalan dúas celas de liña, unha de interruptor automático.</p>
    <p>• Liña de media tensión soterrada a 20 kV, con orixe nunha cela de liña no centro de seccionamento proxectado e final nun paso aéreo a soterrado situado nun apoio (expte: 2020-47-AT), cunha lonxitude de 110 metros en condutor tipo RHZ1-240 mm.</p>
    <p>Finalidade da instalación: mellora da subministración.</p>
    <p>Orzamento: 36.490,80 €.</p>
    <p>Documentación complementaria:</p>
    <p>• Separata para o Concello de Lugo.</p>
    <p>• Separata para Begasa.</p>
    <p>Esta xefatura territorial, de acordo coas competencias que resultan do Decreto 230/2020, do 23 de decembro, polo que se establece la estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>En relación coa instalación de alta tensión, conceder a autorización administrativa previa e de construción ás ditas instalacións sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento das seguintes condicións:</p>
    <p>Primeira. As instalacións deberán axustarse na súa execución ao disposto no citado proxecto de execución e a dirección de obra debe ser realizada por un técnico competente.</p>
    <p>Segunda. O peticionario asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguranza.</p>
    <p>Terceira. En todo momento deberán cumprirse as normativas e directrices vixentes que sexan de aplicación, en particular, canto establece a Lei 24/2013, do 26 de decembro, do sector eléctrico, o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguranza en liñas eléctricas da alta tensión e as súas instrucións técnicas complementarias, o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguranza en instalacións eléctricas de alta tensión e as súas instrucións técnicas complementarias.</p>
    <p>En relación coa instalación de baixa tensión, deberase seguir o disposto no artigo 18 do Real decreto 842/2002, para a súa posta en servizo, así como na súa instrución ITC-BT-04, achegando, no momento correspondente, a documentación exixida con carácter previo á posta en servizo da instalación, para a súa revisión por esta Administración e posterior inscrición da instalación no correspondente rexistro.</p>
    <p>O prazo de posta en marcha das instalacións que se autorizan será de doce meses contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que se considere pertinente ao seu dereito.</p>
    <p>Lugo, 31 de marzo de 2021</p>
    <footer><p>Gustavo José Casasola de Cabo<br>Xefe territorial de Lugo</p></footer>

