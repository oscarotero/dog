---
date: '2021-05-03'
id: G2018-220421-0001
page: 22230
number: 82
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 20 de abril de 2021 pola que se declara deserta a convocatoria
  de probas selectivas para cubrir unha praza da categoría profesional de
  técnico/a de investigación, área de electrónica-mecánica, grupo III, pola
  quenda de promoción interna.
range: Resolución
url: >-
  https://www.xunta.gal/dog/Publicados/2021/20210503/AnuncioG2018-220421-0001_gl.html
---
<p>Mediante a Resolución do 22 de febreiro de 2021 (<em>Diario Oficial de Galicia</em> nº 43, do 4 de marzo), convocáronse probas selectivas para cubrir unha praza da categoría profesional técnico/a de investigación, área de electrónica-mecánica, grupo III, pola quenda de promoción interna, vacante no cadro de persoal laboral desta universidade.</p>
    <p>Unha vez realizados os trámites regulamentarios e comprobado que no hai aspirantes, o reitor, no uso das atribucións conferidas polo artigo 20 da Lei orgánica 6/2001, do 21 de decembro, de universidades, </p>
    <h2>RESOLVE:</h2>
    <p>Declarar deserta, pola falta de concorrencia de aspirantes, a convocatoria para cubrir con persoal laboral fixo unha praza vacante na categoría profesional de técnico/a de investigación, área de electrónica-mecánica, do grupo III, pola quenda de promoción interna.</p>
    <p>Contra a presente resolución, que esgota a vía administrativa, poderase interpor recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpor recurso potestativo de reposición no prazo dun mes ante o órgano que a ditou. Neste caso non se poderá interpor o recurso contencioso-administrativo antedito mentres non se dite resolución expresa ou presunta do recurso administrativo de reposición, ao abeiro dos artigos 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 20 de abril de 2021</p>
    <footer><p>Antonio López Díaz<br>Reitor da Universidade de Santiago de Compostela</p></footer>

