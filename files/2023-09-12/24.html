---
date: '2023-09-12'
id: G0692-220823-0003
page: 52450
number: 173
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 18 de agosto de 2023, da Xefatura Territorial de Pontevedra,
  pola que se conceden as autorizacións administrativas previa e de construción
  dunha instalación eléctrica no concello de Meis (expediente IN407A
  2023/005-4).
range: Resolución
url: >-
  https://www.xunta.gal/dog/Publicados/2023/20230912/AnuncioG0692-220823-0003_gl.html
---
<p>Expediente: IN407A 2023/005-4.</p>
    <p>Promotora: UFD Distribución Electricidad, S.A.</p>
    <p>Denominación: LMTA, CTI en Mouxán-Paradela.</p>
    <p>Concello: Meis.</p>
    <p>Feitos:</p>
    <p>Primeiro. O 10 de xaneiro de 2023, a empresa UFD Distribución Electricidad, S.A. solicitou a autorización administrativa previa, a autorización administrativa de construción e a declaración de utilidade pública da instalación eléctrica denominada LMTA, CTI en Mouxán-Paradela.</p>
    <p>Examinado o proxecto de execución, conclúese que ten como finalidade resolver os problemas de caídas de tensión no lugar de Mouxán-Paradela (concello de Meis), mediante as seguintes actuacións:</p>
    <p>Substitución do apoio 9X4TD629//D9-76-2 (HV-250/11) por un apoio C-2000/14 e instalación dun novo apoio C-3000/14 no tramo LMTA TIB8057059. No apoio proxectado C-3000/14 instalaranse uns XS.</p>
    <p>Retirada de 24 metros de condutor LA-56 entre os apoios 9X5NS00A//78-1 e 9X4TD629//D9-76-2.</p>
    <p>Instalación dun centro de transformación intemperie (CTI) de 100 kVA no apoio proxectado C-2000/14 situado na parcela con referencia catastral 36028C509010400001GW. Este centro de transformación estará conectado á rede de alta tensión de UFD no tramo TIB8057059.</p>
    <p>Instalación dunha liña de media tensión aérea (LMTA) de 80 metros entre os apoios proxectados.</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Meis, o Servizo de Enerxía e Minas e o Servizo de Montes. A empresa promotora manifestou a súa conformidade cos condicionados emitidos.</p>
    <p>Terceiro. Mediante escrito do 14 de febreiro de 2023 esta xefatura territorial notificou a solicitude da autorización administrativa previa, a autorización administrativa de construción e a declaración de utilidade pública da referida instalación eléctrica á única persoa que figura afectada pola declaración de utilidade pública na relación de bens e dereitos achegada pola empresa promotora, concretamente a Comunidade de Montes Veciñais en Man Común (CMVMC) de Paradela-Meis.</p>
    <p>Cuarto. O proxecto someteuse ao trámite de información pública mediante Resolución do 14 de febreiro de 2023, publicada nos seguintes medios:</p>
    <p>– DOG (Diario Oficial de Galicia): 10 de marzo de 2023.</p>
    <p>– Xornal Faro de Vigo: 30 de marzo de 2023.</p>
    <p>– Taboleiro de anuncios do Concello de Meis, desde o 27 de febreiro ata o 29 de marzo de 2023, conforme o certificado emitido polo propio Concello.</p>
    <p>– Portal de transparencia e goberno aberto da Consellería de Economía, Industria e Innovación.</p>
    <p>Durante este trámite non se recibiron alegacións.</p>
    <p>Quinto. O 27 de abril de 2023, UFD comunicou que chegou a un acordo coa CMVMC de Paradela-Meis e, polo tanto, xa non é necesaria a declaración de utilidade pública das instalacións obxecto do proxecto. Coa solicitude, UFD presentou copia do acordo acadado.</p>
    <p>Sexto. O 15 de xuño de 2023, en cumprimento do artigo 53 da Lei 9/2021, do 25 de febreiro, de simplificación administrativa e de apoio á reactivación económica de Galicia, deuse traslado do proxecto e do acordo acadado coa CMVMC de Paradela-Meis ao Servizo de Montes para que emitisen informe, de ser o caso, sobre a compatibilidade ou incompatibilidade do aproveitamento afectado.</p>
    <p>Sétimo. O 13 de xullo de 2023, o Servizo de Montes emitiu informe indicando a compatibilidade do aproveitamento afectado coa actuación proposta sen prexuízo doutros informes preceptivos, sempre que se cumpra o establecido na Lei 7/2012, do 28 de xuño, de montes de Galicia, no cumprimento das distancias de plantación, así como a Lei 3/2007, do 9 de abril de prevención e defensa contra incendios de Galicia, sobre as distancias de protección previstas para manter as faixas exixidas.</p>
    <p>Consideracións legais e técnicas:</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación (DOG nº 126, do 4 de xullo) e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro).</p>
    <p>Segundo. A lexislación de aplicación ao presente expediente é:</p>
    <p>– Lei 24/2013, do 26 de decembro, do sector eléctrico.</p>
    <p>– Lei 39/2015, do 1 de outubro, do procedemento administrativo común das administracións públicas.</p>
    <p>– Lei 40/2015, do 1 de outubro, de réxime xurídico do sector público.</p>
    <p>– Lei 3/2007, do 9 de abril, de prevención e defensa contra os incendios forestais de Galicia.</p>
    <p>– Lei do 16 de decembro de 1954, sobre expropiación forzosa.</p>
    <p>– Lei 9/2021, do 25 de febreiro, de simplificación administrativa e de apoio á reactivación económica de Galicia.</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>– Real decreto lei 23/2020, do 23 de xuño, polo que se aproban medidas en materia de enerxía e noutros ámbitos para a reactivación económica.</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>– Decreto do 26 de abril de 1957 polo que se aproba o Regulamento da Lei de expropiación forzosa.</p>
    <p>Terceiro. As características técnicas da instalación son as que a seguir se describen:</p>
    <p>Liña de media tensión aérea (LMTA) a 20 kV, con condutor LA-56 de 80 metros de lonxitude, con orixe no apoio proxectado C-2000/14-H 35-CA-CS da LMTA TIB8057059 e final no apoio proxectado C-2000/14-H 35-CA no que se instala o centro de transformación.</p>
    <p>Centro de transformación sobre apoio, a 100 kVA, con RT 20 kV/400 V, situado na parcela con referencia catastral 36028C509010400001GW.</p>
    <p>A instalación está situada en Mouxán, Paradela, no municipio de Meis (Pontevedra).</p>
    <p>Conforme o indicado, </p>
    <h2>RESOLVO:</h2>
    <p>Primeiro. Outorgar á empresa UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada LMTA, CTI en Mouxán-Paradela, expediente IN407A 2023/005-4, cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento deberanse cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09 e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Terceiro. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante a conselleira de Economía, Industria e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 18 de agosto de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

