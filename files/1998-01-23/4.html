---
date: '1998-01-23'
id: '9662'
page: 608
number: 15
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 16 de xaneiro de 1998 pola que se clasifica como de interese social a
  Fundación Lar Pro Salud Mental.
range: Orde
url: 'https://www.xunta.gal/dog/Publicados/1998/19980123/Anuncio9662_gl.html'
---
<p>Visto o expediente de clasificación da Fundación Lar Pro Salud Mental, con domicilio en Vilagarcía de Arousa.</p>
<p>Supostos de feito</p>
<p>1. Amelia Varela Artusio na súa calidade de secretaria do padroado da fundación, en escrito de 23 de decembro de 1997, formulou solicitude de clasificación para efectos da súa inscrición no Rexistro de Fundacións de Interese Galego.</p>
<p>2. A fundación foi constituída en escritura pública outorgada en Santiago de Compostela, o día 23 de decembro de 1997, ante o notario do Ilustre Colexio da Coruña, Manuel Julio Reigada Montoto, co número catro mil oitenta e nove do seu protocolo, por Francisco Javier Rodríguez Navarrete, María Amelia Varela Castro e José Luis Torres Padín que interveñen no seu propio nome.</p>
<p>3. Segundo consta no artigo seis dos seus estatutos, o obxecto da fundación é promove-la formación e integración social e laboral dos diminuídos psíquicos ou físicos.</p>
<p>4. O padroado da fundación estará constituído por Francisco Javier Rodríguez Navarrete como presidente, José Luis Torres Padín como vicepresidente e María Amelia Varela Artusio como secretaria.</p>
<p>5. A comisión integrada polos secretarios xerais de tódalas consellerías elevoulle ó conselleiro da Presidencia e Administración Pública proposta de clasificación como de interese social da Fundación Lar Pro Salud Mental, dado o seu obxecto e finalidade, polo que, cumpríndose os requisitos esixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de interese galego, e segundo establece o artigo 32.1º e 2º do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, procede a súa clasificación como de interese social e a súa adscrición á Consellería de Sanidade e Servicios Sociais.</p>
<p>Fundamentos de dereito</p>
<p>1. O artigo 34 da Constitución española recoñece o dereito de fundación para fins de interese xeral de acordo coa lei, e o artigo 27.26º do Estatuto de autonomía para Galicia outórgalle competencia exclusiva sobre o réxime das fundacións de interese galego.</p>
<p>2. De acordo co disposto no artigo 32.2º c) do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, correspóndelle a esta consellería a clasificación da fundación e a adscrición á consellería correspondente, que exercerá plenamente o protectorado sobre ela.</p>
<p>3. Á vista do que antecede, pódense considerar cumpridas as finalidades tanto legais como regulamentarias establecidas para o caso, de acordo coa proposta realizada pola Comisión de Secretarios Xerais na súa reunión do día 12 de xaneiro de 1998.</p>
<p>Vista a Constitución española de 1978, o Estatuto de autonomía de Galicia (Lei orgánica 1/1981, do 6 de abril); a Lei 7/1983, do 22 de xuño, e na Lei 11/1991, do 8 de novembro, de reforma da anterior, de réxime das fundacións de interese galego, así como as demais normas de desenvolvemento e de xeral aplicación.</p>
<p>Na súa virtude,</p>
<p>DISPOÑO:</p>
<p>Clasificar como de interese social a Fundación Lar Pro Salud Mental e adscribila á Consellería de Sanidade e Servicios Sociais que exercerá plenamente o protectorado sobre ela.</p>
<p>Santiago de Compostela, 16 de xaneiro de 1998.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>7472</p>

