---
date: '2018-11-30'
id: G2017-221118-0001
page: 50723
number: 229
agency: Universidade da Coruña
section: III. Outras disposicións.
title: >-
  RESOLUCIÓN do 14 de novembro de 2018 pola que se modifica a oferta de emprego
  público de prazas de persoal de administración e servizos da Universidade da
  Coruña para o ano 2018.
range: Resolución
url: >-
  https://www.xunta.gal/dog/Publicados/2018/20181130/AnuncioG2017-221118-0001_gl.html
---
<p>Mediante a Resolución reitoral do 3 de agosto de 2018 publicouse no <em>Diario Oficial de Galicia</em> número 165, do 30 de agosto, a oferta de emprego público de prazas de persoal de administración e servizos da Universidade da Coruña para o ano 2018.</p>
    <p>O artigo 70 do Real decreto lexislativo 5/2015, do 30 de outubro, polo que se aproba o texto refundido da Lei do Estatuto básico do empregado público, e os artigos 45 e 48 da Lei 2/2015, do 29 de abril, do emprego público de Galicia, establecen a oferta de emprego público como o mecanismo de planificación das necesidades de selección de persoal nas administracións públicas.</p>
    <p>O punto un do artigo 12 da Lei 8/2017, do 26 de decembro, de orzamentos xerais da Comunidade Autónoma de Galicia para o ano 2018, determina que a nosa comunidade autónoma aplicará a taxa de reposición de efectivos con suxeición aos límites e requisitos establecidos na normativa básica estatal.</p>
    <p>O artigo 19.un.7 da Lei 6/2018, do 3 de xullo, de orzamentos xerais do Estado para o ano 2018 (BOE núm. 161, 4 de xullo), sinala que «...a porcentaxe de taxa máxima fixada aplicarase sobre a diferenza resultante entre o número de empregados fixos que, durante o exercicio orzamentario anterior, deixaron de prestar servizos en cada un dos respectivos sectores, ámbitos, corpos ou categorías, e o número de empregados fixos que se terían incorporado neles, no referido exercicio, por calquera causa, excepto os procedentes de ofertas de emprego público, ou reingresado desde situacións que non impliquen a reserva de postos de traballo».</p>
    <p>Ao abeiro do antedito precepto, a Dirección Xeral de Custos de Persoal e Pensións Públicas do Ministerio de Facenda, mediante oficio do 1 de outubro de 2018, dirixido á Universidade da Coruña, determina que «o número máximo de prazas que se ofertarán de persoal de administración e servizos da Universidade da Coruña en 2018 ascende a 10».</p>
    <p>Así pois, de acordo co exposto e logo da negociación cos órganos de representación do persoal de administración e servizos e conforme o Acordo do Consello de Goberno, do 29 de outubro de 2018, polo que se aproba a modificación da oferta de emprego público de prazas de persoal funcionario de administración e servizos para o ano 2018, a Reitoría da Universidade da Coruña, no uso das atribucións conferidas no artigo 36 dos estatutos desta universidade, aprobados polo Decreto 101/2004, do 13 de maio, modificados polo Decreto 194/2007, do 11 de outubro,</p>
    <h2>RESOLVE:</h2>
    <p>Primeiro. Publicar a modificación da oferta de emprego público das prazas de persoal de administración e servizos da Universidade da Coruña para o ano 2018 tal e como constan no anexo (acceso libre).</p>
    <p>Segundo. Mantense nos restantes termos a Resolución reitoral do 3 de agosto de 2018 publicada no <em>Diario Oficial de Galicia</em> número 165, do 30 de agosto.</p>
    <p>Terceiro. As prazas ofertadas pola quenda libre constan como vacantes na relación de postos de traballo do persoal funcionario de administración e servizos desta universidade. </p>
    <p>Cuarto. As convocatorias dos procesos selectivos e as súas bases publicaranse no <em>Diario Oficial de Galicia</em> e no <em>Boletín Oficial del Estado</em>.</p>
    <p>A Coruña, 14 de novembro de 2018</p>
    <footer><p>Julio Ernesto Abalde Alonso<br>Reitor da Universidade da Coruña</p></footer>
    <h2>Anexo</h2>
    <p>Acceso libre:</p>
    <table>
     <tbody>
      <tr>
       <td>Escala</td>
       <td>Subescala</td>
       <td>Subgrupo</td>
       <td>Nº de prazas</td>
      </tr>
      <tr>
       <td>Escala de axudantes de arquivos, bibliotecas e museos da UDC</td>
       <td>—</td>
       <td>A2</td>
       <td>1</td>
      </tr>
      <tr>
       <td>Escala administrativa</td>
       <td>—</td>
       <td>C1</td>
       <td>5</td>
      </tr>
      <tr>
       <td>Escala técnica de servizos</td>
       <td>Auxiliar de servizos</td>
       <td>C2</td>
       <td>4</td>
      </tr>
     </tbody>
    </table>

