---
date: '2018-11-30'
id: G0533-221118-0001
page: 50690
number: 229
agency: Consellería de Infraestruturas e Mobilidade
section: III. Outras disposicións.
title: >-
  RESOLUCIÓN do 16 de novembro de 2018, da Secretaría Xeral Técnica da
  Consellería de Infraestruturas e Mobilidade, pola que se dá publicidade a unha
  encomenda de xestión á Axencia Galega de Infraestruturas, relativa á
  realización de determinadas actuacións en relación co proceso de expropiación
  dos bens e dereitos afectados polas obras de ampliación do Gran Montecelo.
range: Resolución
url: >-
  https://www.xunta.gal/dog/Publicados/2018/20181130/AnuncioG0533-221118-0001_gl.html
---
<p>De conformidade cos artigos 8 e 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión da Consellería de Infraestruturas e Mobilidade á Axencia Galega de Infraestruturas para a realización de determinadas actuacións en relación co proceso de expropiación dos bens e dereitos afectados polas obras de ampliación do Gran Montecelo, que ten as seguintes características:</p>
    <p>– Obxecto: encomenda de xestión da Consellería de Infraestruturas e Mobilidade á AXI para a realización dos seguintes traballos:</p>
    <p>• Elaboración e redacción dos pregos para a contratación da xestión expropiatoria.</p>
    <p>• Elaboración dos informes técnicos precisos na fase de licitación.</p>
    <p>• Dirección, xestión e execución do contrato de asistencia na expropiación.</p>
    <p>• Aqueles procesos técnico-administrativos necesarios para a contratación do procedemento expropiatorio.</p>
    <p>• Prestar asistencia técnica en todas as fases do proceso expropiatorio en especial, levantamento de actas previas e fase de prezo xusto.</p>
    <p>– Natureza e alcance da xestión encomendada: esta encomenda ten natureza intersubxectiva ao realizarse entre órganos (Consellería de Infraestruturas e Mobilidade e Axencia Galega de Infraestruturas) dotados de personalidade xurídica propia e ser a Axencia Galega de Infraestruturas medio propio e servizo técnico da Administración xeral da Comunidade Autónoma de Galicia e dos poderes adxudicadores dependentes dela.</p>
    <p>– Prazo de vixencia: o período de vixencia desta encomenda será de dous anos desde a súa sinatura.</p>
    <p>– Supostos en que procede a finalización anticipada da encomenda: incumprimento total ou parcial dalgunha das partes ou mutuo acordo.</p>
    <p>Santiago de Compostela, 16 de novembro de 2018</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Mobilidade</p></footer>

