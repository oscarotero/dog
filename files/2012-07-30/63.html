---
date: '2012-07-30'
id: G0209-060712-0005
page: 30320
number: 144
agency: >-
  Consorcio para o Desenvolvemento de Aplicacións de Xestión Universitaria
  -CIXUG
section: VI. Anuncios. c) Outros anuncios.
title: >-
  ANUNCIO polo que se convoca o concurso para a contratación do desenvolvemento
  das melloras funcionais requiridas no Sistema Universitario de Xestión da
  Investigación- Rexistro de Investigadores (SUXI-RI) versión 3.00 (expediente
  PA01/2012).
range: Anuncio
url: >-
  https://www.xunta.gal/dog/Publicados/2012/20120730/AnuncioG0209-060712-0005_gl.html
---
<p>1. Entidade adxudicadora: Consorcio para o Desenvolvemento de Aplicacións de Xestión Universitaria (CIXUG).</p>
    <p>2. Obxecto do contrato: servizos para o desenvolvemento de melloras detectadas polos grupos de traballo internos, na ferramenta informática SUXI, destinada a apoiar a xestión integral da investigación nas tres universidades que forman o consorcio e melloras definidas no seu módulo de Rexistro de Investigadores (SUXI-RI).</p>
    <p>3. Tramitación: ordinaria.</p>
    <p>4. Procedemento: aberto. </p>
    <p>5. Orzamento base de licitación: 68.000 € máis 12.240 € de IVE.</p>
    <p>6. Garantía provisional: non se exixe.</p>
    <p>7. Forma de adxudicación: a oferta máis vantaxosa segundo os criterios de valoración detallados no prego de cláusulas administrativas particulares.</p>
    <p>8. Lugar e prazo de execución: os sinalados nos pregos de condicións.</p>
    <p>9. Obtención de documentación: os pregos administrativos e técnicos do concurso poderanse solicitar a través do correo electrónico info@cixug.es, no teléfono 986 81 38 80 ou no enderezo web www.cixug.es/p_contratante.</p>
    <p>10. Data límite de obtención de documentación: ata o día de remate do prazo de presentación de proposicións.</p>
    <p>11. Lugar de presentación de propostas: a documentación requirida nos pregos de condicións poderase presentar no Rexistro Xeral da Universidade de Santiago de Compostela, praza do Obradoiro, Reitoría, no Rexistro Xeral da Universidade de Vigo, edificio da Xerencia, Servizos Centrais, ou no Rexistro Xeral da Universidade da Coruña, Reitoría, rúa da Maestranza, 9. Tamén se poderán presentar nas formas e lugares establecidos no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>12. Data e hora límite de presentación de propostas: ás 14.00 horas, no prazo máximo de 15 días naturais contados desde o seguinte ao da publicación desta resolución no DOG. De coincidir o último día en sábado ou festivo, o prazo para a presentación de proposicións finalizará o primeiro día hábil seguinte.</p>
    <p>13. Resolución das ofertas: segundo o prego de condicións.</p>
    <p>14. Apertura de ofertas: CIXUG, praza do Obradoiro, s/n, Pazo de San Xerome, Santiago de Compostela, nas datas establecidas nos pregos de condicións.</p>
    <p>15. Gastos do anuncio: por conta do adxudicatario do contrato.</p>
    <p> Vigo, 28 de xuño de 2012</p>
    <footer><p>Salustiano Mato de la Iglesia<br>Presidente do Consorcio para o Desenvolvemento<br>de Aplicacións de Xestión Universitaria</p></footer>

