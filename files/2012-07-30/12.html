---
date: '2012-07-30'
id: G2167-050712-0001
page: 30216
number: 144
agency: Xulgado de Primeira Instancia número 1 de Santiago de Compostela
section: V. Administración de xustiza.
title: EDICTO (830/2011).
range: Edicto
url: >-
  https://www.xunta.gal/dog/Publicados/2012/20120730/AnuncioG2167-050712-0001_gl.html
---
<p>Eu, María Novo López, secretaria xudicial do Xulgado de Primeira Instancia número 1 de Santiago de Compostela, polo presente, anuncio:</p>
    <p>Neste procedemento, seguido por instancia de Financiera El Corte Inglés EFC, S.A. contra Jonathan Sánchez Castillo, ditouse sentenza cuxo teor literal é o seguinte:</p>
    <p>«Sentenza 122/2012.</p>
    <p>Santiago de Compostela, 25 de xuño de 2012.</p>
    <p>Carlos López Picón, xuíz substituto do Xulgado de Primeira Instancia número 1 dos de Santiago de Compostela, vistos os autos de xuízo verbal 830/2011, sobre reclamación de cantidade, seguidos entre partes: dunha, como demandante, Financiera El Corte Inglés EFC, S.A., representada polo procurador Ricardo García-Piccoli Atanes e baixo a dirección técnica do letrado José Manuel Lago Louro, en substitución do letrado José Luis Martínez Olivares, e da outra, como demandado, Jonathan Sánchez Castillo, que non compareceu á vista malia ter sido citado en legal forma (edictos), polo que foi declarado en rebeldía, pronunciou a presente resolución.</p>
    <p>Resolvo que, estimando a demanda de reclamación de cantidade interposta polo procurador Ricardo García-Piccoli Atanes, en nome e representación da entidade demandante, Financiera El Corte Inglés EFC, S.A., debo condenar e condeno o demandado, Jonathan Sánchez Castillo, a que lle aboe á demandante a cantidade de mil cento sesenta e sete euros con viente e tres céntimos (1.167,23 euros) incrementada cos xuros pactados contractualmente desde a data de interposición da demanda, ata o seu completo pagamento. Con imposición de custas á parte demandada.</p>
    <p>Notifíqueselles a presente sentenza ás partes, e fágaselles saber que é firme ao non superar a cantidade reclamada a contía de 3.000 euros, en aplicación do así establecido no artigo 455.1 da Lei de axuizamento civil (modificado pola Lei 37/2011, do 10 de outubro, de medidas de axilización procesual). </p>
    <p>Así, xulgando definitivamente en primeira instancia, pronúncioo, mándoo e asínoo».</p>
    <p>E encontrándose o dito demandado, Jonathan Sánchez Castillo, en paradoiro descoñecido, expídese este edicto co fin de que lle sirva de notificación en forma.</p>
    <p>Santiago de Compostela, 25 de xuño de 2012</p>
    <footer><p>A secretaria xudicial</p></footer>

