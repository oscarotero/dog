---
date: '2021-03-16'
id: G0598-050321-0003
page: 14965
number: 51
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 2 de marzo de 2021 pola que se modifica a autorización do centro
  privado Santa Apolonia de Santiago de Compostela (A Coruña).
range: Orde
url: >-
  https://www.xunta.gal/dog/Publicados/2021/20210316/AnuncioG0598-050321-0003_gl.html
---
<p>A titularidade do centro privado (CPR) Santa Apolonia, de Santiago de Compostela, solicita a modificación da autorización para impartir o ciclo formativo de grao superior (CS) Administración e finanzas, no réxime de ensinanzas para persoas adultas, modalidade semipresencial e a distancia.</p>
    <p>A Orde do 5 de novembro de 2010, publicada no <em>Diario Oficial de Galicia</em> do 11 de novembro de 2010, establece, con carácter experimental, a ordenación da formación profesional inicial polo réxime para persoas adultas nas modalidades a distancia e semipresencial.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Modificación da autorización</p>
    <p>Autorizar o ciclo formativo de grao superior (CS) Administración e finanzas, no réxime de ensinanzas para persoas adultas, modalidade semipresencial e a distancia, no centro docente privado cuxos datos se detallan a seguir.</p>
    <p>Denominación xenérica: centro privado (CPR).</p>
    <p>Denominación específica: Santa Apolonia.</p>
    <p>Código: 15025116.</p>
    <p>Enderezo: A Poza Real, 5.</p>
    <p>Localidade: Santiago de Compostela.</p>
    <p>Concello: Santiago de Compostela.</p>
    <p>Provincia: A Coruña.</p>
    <p>Titular: María del Rosario Medina Gómez.</p>
    <p>2. Composición resultante:</p>
    <p>Educación infantil: 3 unidades.</p>
    <p>Educación primaria: 6 unidades.</p>
    <p>Educación secundaria obrigatoria: 4 unidades.</p>
    <p>Bacharelato: 2 unidades da modalidade de Ciencias e 2 unidades da modalidade de Humanidades e ciencias sociais.</p>
    <p>Formación profesional.</p>
    <p>a) Ciclos formativos de grao medio (CM), modalidade presencial:</p>
    <p>• 1 CM Coidados auxiliares de enfermería (1 unidade para 30 alumnos/as).</p>
    <p>• 1 CM Cociña e gastronomía (2 unidades para 20 alumnos/as cada unha).</p>
    <p>b) Ciclos formativos de grao superior, modalidade presencial:</p>
    <p>• 1 CS Ensinanza e animación sociodeportiva (2 unidades para 30 alumnos/as cada unha).</p>
    <p>• 1 CS Administración e finanzas (2 unidades, 30 alumnos/as cada unha).</p>
    <p>• 1 CS Anatomía patolóxica e citodiagnóstico (2 unidades, 30 alumnos/as cada unha).</p>
    <p>• 1 CS Audioloxía protésica (2 unidades, 30 alumnos/as cada unha).</p>
    <p>• 1 CS Educación infantil (2 unidades, 30 alumnos/as cada unha).</p>
    <p>• 1 CS Hixiene bucodental (2 unidades para 30 alumnos/as cada unha).</p>
    <p>• 1 CS Laboratorio clínico e biomédico (2 unidades, 22 alumnos/as cada unha).</p>
    <p>• 1 CS Ortoprótese e produtos de apoio (2 unidades, 30 alumnos/as cada unha).</p>
    <p>• 1 CS Próteses dentais (2 unidades, 30 alumnos/as cada unha).</p>
    <p>c) Modalidade a distancia e/ou semipresencial:</p>
    <p>• 1 CS Administración e finanzas.</p>
    <p>• 1 CS Audioloxía protésica.</p>
    <p>• 1 CS Hixiene bucodental.</p>
    <p>• 1 CS Ortopróteses e produtos de apoio.</p>
    <p>Educación para persoas adultas, modalidade presencial, en quenda de tarde-noite:</p>
    <p>• Educación secundaria para persoas adultas: nivel I e II.</p>
    <p>• Bacharelato: modalidades de Ciencias; Humanidades e ciencias sociais.</p>
    <p>Artigo 2. Ordenación académica</p>
    <p>1. Ás ensinanzas autorizadas no artigo 1.1 desta orde aplicaráselle, en canto sexa axeitado a súa natureza, o previsto na Orde do 5 de novembro de 2010, pola que se establece, con carácter experimental, a ordenación da formación profesional inicial polo réxime para as persoas adultas nas modalidades a distancia e semipresencial.</p>
    <p>2. O desenvolvemento dos módulos profesionais organizarase sobre a base da titoría individual e colectiva, que serán atendidas directamente polo profesorado de cada módulo. A titoría individual realizarase preferentemente de xeito telemático; a colectiva terá carácter presencial coa intervención directa do profesorado, nas instalacións do centro docente.</p>
    <p>A asistencia ás titorías presenciais nas instalacións do centro educativo terá carácter voluntario para o alumnado.</p>
    <p>3. Ao longo do período lectivo correspondente, o profesorado de cada módulo profesional realizará un seguimento do desenvolvemento do proceso de ensino e aprendizaxe, utilizando para iso os instrumentos e os procedementos de recollida de información previamente establecidos na programación dos módulos, que deberán ser coñecidos polo alumnado.</p>
    <p>A avaliación da aprendizaxe do alumnado será continua a través das actividades que se programen e harmonizarase con probas presenciais teórico-prácticas para cada avaliación parcial, de carácter obrigatorio para o alumnado, e axustadas aos resultados de aprendizaxe e aos criterios de avaliación dos currículos dos módulos profesionais. Ao finalizar o desenvolvemento de cada módulo, realizarase unha proba presencial final de carácter global. Esta proba terá que realizala o alumnado que non superase o módulo mediante as probas presenciais parciais que se realicen ao longo do curso. </p>
    <p>4. O profesorado que imparta nas modalidades de distancia e semipresencial disporá das competencias necesarias para o manexo da plataforma de formación a distancia e para realizar o seguimento do proceso de ensino-aprendizaxe do alumnado. </p>
    <p>Artigo 3. Inicio da actividade</p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Universidade da Coruña, logo do informe do Servizo Territorial de Inspección Educativa, aprobará expresamente a relación do profesorado que impartirá docencia nos devanditos ciclos, así como o equipamento.</p>
    <p>Artigo 4. Inscrición no rexistro de centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 5. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando deban modificarse calquera dos datos que sinala a presente orde.</p>
    <p>Disposición derradeira primeira. Recursos</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo de un mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. Entrada en vigor</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>. </p>
    <p>Santiago de Compostela, 2 de marzo de 2021</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

