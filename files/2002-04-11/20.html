---
date: '2002-04-11'
id: 66CE
page: 4
number: 70
agency: AUDIENCIA PROVINCIAL DA CORUÑA (SECCIÓN SEGUNDA)
section: V. ADMINISTRACIÓN DE XUSTIZA
title: Edicto (1196/1999-P).
range: Edicto
url: 'https://www.xunta.gal/dog/Publicados/2002/20020411/Anuncio66CE_gl.html'
---
<p>Manuel Ferreiro González, secretario da sala da sección segunda da Audiencia Provicial da Coruña, certifico que na apelación civil nº 1196/1999-P, procedente do Xulgado de Primeira Instancia número oito da Coruña, se dictou setencia da que o encabezamento e parte dispositiva din:</p>
<p>«Número 536.</p>
<p>A Coruña, vintenove de setembro de dous mil.</p>
<p>A sección segunda da Audiencia Provincial da Coruña, constituída por Ángel Barrallo Sánchez, presidente, María del Carmen Taboada Caseiro, Mª José Pérez Pena, maxistradas.</p>
<p>En nome de El-Rei pronunciaron a seguinte sentencia:</p>
<p>No recurso de apelación civil número 1.196/1999, procedente do Xulgado de Primeira Instancia núme</p>
<p>ro oito da Coruña, sobre reclamación de cantidade en xuízo executivo nº 659/1997, entre partes, dunha e como apelante, a demandada Petra Camacho Muñoz, representada pola procuradora Martí Rivas e defendida pola letrada Santomé Couto, como demandada apelada, declarada en situación procesual de rebeldía, María Dolores Rico Camacho, con quen se entenderon as sucesivas dilixencias nos estrados deste tribunal, e da outra e como apelado, o demandante Banco Mapfre, S.A., representado polo procurador Guimaraens Martínez e defendido polo letrado López Taboada. É relatora María del Carmen Taboada Caseiro.</p>
<p>Decidimos que, desestimando o recurso de apelación interposto contra a sentencia dictada polo maxistrado-xuíz de Primeira Instancia número oito da Coruña, xuízo executivo nº 659/1997, debemos confirmar e confirmámo-la dita resolución e con imposición das custas deste recurso á parte apelante.</p>
<p>E ó xulgado de procedencia, líbrese a certificación correspondente con devolución dos autos que remitiu.</p>
<p>Así, por esta nosa sentencia, da que se levará certificación ó rolo de apelación civil, pronunciámolo, mandámolo e asinámolo».</p>
<p>E para que así conste, expido e asino este edicto na Coruña, 11 de marzo de 2002.</p>
<p>Rubricado</p>

