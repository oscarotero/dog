---
date: '2016-01-11'
id: G1994-171215-0002
page: 1000
number: 5
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (RSU 3595/2015 MDM).
range: Resolución
url: >-
  https://www.xunta.gal/dog/Publicados/2016/20160111/AnuncioG1994-171215-0002_gl.html
---
<p>Eu, María Isabel Freire Corzo, letrada da Administración de Xustiza da Sala do Social do Tribunal Superior de Xustiza da Coruña, fago saber que no procedemento de recurso de suplicación 3595/2015 desta sección, seguido por instancia do Fondo de Garantía Salarial contra Rita María Parada Álvarez, a Admón. Concursal Pescados Juan Fernández (Diego Comendador Alonso), e Pescados Juan Fernández, S.L.U., sobre despedimento disciplinario, se ditou resolución do teor literal seguinte:</p>
    <p>«Dilixencia de ordenación </p>
    <p>María Isabel Freire Corzo </p>
    <p>A Coruña, 16 de decembro de 2015. </p>
    <p>O anterior escrito subscrito polo avogado do Estado, en nome e representación do Fondo de Garantía Salarial, únese ao recurso da súa razón xunto coas súas copias.</p>
    <p>Tense por interposto o recurso de casación para unificación de doutrina. Fórmese peza separada que se encabezará con testemuño da sentenza ditada por esta sala e emprácense as demais partes para que comparezan por escrito de letrado, ante a sala do social do Tribunal Supremo dentro do prazo de dez días, achegando copias do dito escrito e designando un domicilio para notificacións na sede da dita sala. Deberase acreditar a representación da parte de non constar previamente nas actuacións.</p>
    <p>A parte recorrente enténdese comparecida de dereito coa remisión das actuacións.</p>
    <p>Téñense por efectuadas as manifestacións contidas nos outrosí digo do escrito.</p>
    <p>Comuníquese ao Xulgado do Social nº dous de Santiago de Compostela que a resolución desta sala foi impugnada en casación para unificación de doutrina.</p>
    <p>Notifíquese ás partes e fágaselles saber que contra a presente resolución non cabe recurso ningún.</p>
    <p>Verificado, remítanse as actuacións ao dito tribunal.</p>
    <p>Acórdoo e asínoo. Dou fe.</p>
    <p>A letrada da Administración de xustiza»</p>
    <p>E, para que sirva de notificación en legal forma a Pescados Juan Fernández, S.L.U., en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Advírtaselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 16 de decembro de 2015</p>
    <footer><p>A letrada da Administración de xustiza</p></footer>

