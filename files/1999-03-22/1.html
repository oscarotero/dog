---
date: '1999-03-22'
id: 56F6
page: 3
number: 55
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 60/1999, do 11 de marzo, de asunción das funcións e servicios
  transferidos á Comunidade Autónoma de Galicia, mediante Real decreto
  1825/1998, do 28 de agosto, en materia de execución da lexislación sobre
  propiedade intelectual e a súa asignación á Consellería de Cultura,
  Comunicación Social e Turismo.
range: Decreto
url: 'https://www.xunta.gal/dog/Publicados/1999/19990322/Anuncio56F6_gl.html'
---
<p>Polo Real decreto 1825/1998, do 28 de agosto, traspásanse as funcións e servicios da Administración do Estado á Comunidade Autónoma de Galicia en materia de execución da lexislación sobre propiedade intelectual.</p>
<p>Procede, en virtude do citado traspaso, asumir de forma expresa tales funcións e servicios nos termos e condicións especificadas no acordo da Comisión Mixta de Transferencias e asignalas ós órganos correspondentes da Administración autonómica galega.</p>
<p>Na súa virtude, por proposta do conselleiro da Presidencia e Administración Pública e logo de deliberación do Consello da Xunta de Galicia na súa reunión do día once de marzo de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>Quedan asumidas as funcións e os medios traspasados pola Administración do Estado á Comunidade Autónoma de Galicia en virtude do Real decreto 1825/1998, do 28 de agosto, en materia de execución da lexislación sobre propiedade intelectual, nos termos e condicións especificados no acordo da Comisión Mixta de Transferencias publicado como anexo ó dito real decreto.</p>
<p>Artigo 2º</p>
<p>1. Asígnanselle á Consellería de Cultura, Comunicación Social e Turismo as funcións e servicios asumidos de conformidade co disposto no artigo anterior.</p>
<p>2. Os órganos da Consellería de Cultura, Comunicación Social e Turismo exercerán as atribucións que lles correspondan conforme as normas que regulan a súa estructura.</p>
<p>Disposicións derradeiras</p>
<p>Primeira.-Facúltase o conselleiro de Cultura, Comunicación Social e Turismo para dictar cantas disposicións sexan necesarias para o desenvolvemento e execución do presente decreto e para adopta-las medidas precisas para a plena efectividade e executividade práctica das funcións transpasadas.</p>
<p>Segunda.-O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, once de marzo de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>

