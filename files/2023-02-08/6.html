---
date: '2023-02-08'
id: G0656-170123-0002
page: 12456
number: 27
agency: Consellería de Promoción do Emprego e Igualdade
section: III. Outras disposicións.
title: >-
  EXTRACTO da Orde do 3 de xaneiro de 2023 pola que se establecen, para o
  período 2023-2025, as bases reguladoras polas que se rexerán as accións
  formativas do Plan de formación para o emprego (persoas traballadoras
  ocupadas) e se realiza a súa primeira convocatoria para os exercicios
  2023-2024 (código de procedemento TR302A).
range: Orde
url: >-
  https://www.xunta.gal/dog/Publicados/2023/20230208/AnuncioG0656-170123-0002_gl.html
---
<p>BDNS (Identif.): 673638.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Obxecto e ámbito de aplicación</p>
    <p>1. A orde ten por obxecto establecer as bases reguladoras e as condicións polas que se rexerán, no ámbito da Comunidade Autónoma de Galicia, tanto as convocatorias públicas como a execución das accións formativas do Plan de formación para o emprego dirixido a persoas traballadoras ocupadas xestionadas pola Consellería de Promoción do Emprego e Igualdade (procedemento TR302A).</p>
    <p>Tamén poderán participar nas referidas accións formativas reguladas por esta orde aqueles colectivos que para tales efectos se determinan nos artigos 27 e 28 da orde de bases reguladoras.</p>
    <p>2. As bases reguladoras terán vixencia temporal para o período 2023-2025. Coa publicación desta orde realízase a súa primeira convocatoria para o período 2023-2024.</p>
    <p>Segundo. Finalidade </p>
    <p>1. As subvencións que se concedan ao abeiro do disposto na orde de bases reguladoras terán como finalidade o financiamento de programas de formación destinados á cualificación profesional das persoas traballadoras ocupadas, e estarán dirixidos á adquisición e mellora de competencias profesionais relacionadas cos requirimentos de produtividade e competitividade das empresas que teñan os seus centros de traballo na Comunidade Autónoma de Galicia, ás necesidades de adaptación aos cambios operados no posto de traballo e ás aspiracións de promoción profesional e desenvolvemento persoal das persoas traballadoras, de forma que as capacite para o desenvolvemento cualificado da profesión e lles permita mellorar a súa empregabilidade.</p>
    <p>2. A concesión das subvencións realizarase en réxime de concorrencia competitiva nos termos establecidos no artigo 19.1 da Lei 9/2007, do 13 de xuño, de subvencións de Galicia, respectando os principios de obxectividade, igualdade, transparencia e publicidade, e de acordo co establecido no artigo 4 da Orde TMS/368/2019, do 28 de marzo, polo que se desenvolve o Real decreto 694/2017, do 3 de xullo.</p>
    <p>Terceiro. Entidades solicitantes</p>
    <p>1. Poderán solicitar as subvencións a que se refiren as bases reguladoras as entidades que sexan titulares de centros ou entidades de formación inscritos para impartir formación profesional para o emprego no ámbito laboral da Comunidade Autónoma de Galicia naquelas especialidades formativas para as cales soliciten subvención, xa sexa na modalidade presencial, de teleformación ou mixta.</p>
    <p>As entidades disporán dun prazo máximo de dez días hábiles desde a data de entrada en vigor da orde de convocatoria para, no caso de non estaren dadas de alta, inscribirse no Rexistro de Centros e Entidades de Formación para o Emprego da Comunidade Autónoma de Galicia para impartiren as especialidades formativas solicitadas e pagar, de ser o caso, a correspondente taxa previa á inscrición. </p>
    <p>As entidades non inscritas no Rexistro de Centros e Entidades de Formación da Comunidade Autónoma de Galicia para impartir especialidades formativas do Catálogo de especialidades na modalidade de teleformación deberán, con carácter previo á presentación da solicitude de subvención e no prazo máximo de dez días hábiles desde a data de entrada en vigor da orde de convocatoria, achegar a documentación acreditativa da súa inscrición no rexistro estatal, con indicación expresa da data en que esta tivo lugar, á conta de correo electrónico sx.formacionemprego@xunta.gal</p>
    <p>2. As entidades solicitantes deberán estar inscritas para impartir a especialidade formativa no Rexistro de Centros e Entidades de Formación da Comunidade Autónoma de Galicia ou, se a formación se imparta total ou parcialmente na modalidade de teleformación, no Rexistro Estatal de Entidades de Formación, regulado na Orde TMS/369/2019, do 1 de abril.</p>
    <p>3. As entidades deberán dispor, no ámbito territorial da Comunidade Autónoma de Galicia, das instalacións debidamente inscritas que permitan a impartición das actividades presenciais das acciones formativas solicitadas.</p>
    <p>De ser o caso, os centros presenciais vencellados a entidades inscritas para impartir especialidades formativas na modalidade de teleformación deberán estar localizados na Comunidade Autónoma de Galicia e inscritos para impartir a correspondente especialidade na data establecida no artigo 5.1 da orde de bases. Ditos centros non se poderán modificar durante o desenvolvemento da acción formativa.</p>
    <p>Cuarto. Programas de formación subvencionables na primeira convocatoria</p>
    <p>Será subvencionable a impartición dos seguintes programas de formación dirixidos á adquisición de competencias técnicas profesionais:</p>
    <p>a) Programa I, de formación transversal: integrado por accións formativas dirixidas á obtención de competencias transversais a varios sectores da actividade económica. </p>
    <p>b) Programa II, de formación vinculada á Axenda galega das capacidades: dirixido á impartición das especialidades formativas incluídas na Axenda galega das capacidades, no marco do sistema de formación profesional para o emprego no ámbito laboral non conducentes á obtención de certificados de profesionalidade ou á realización de competencias clave.</p>
    <p>Quinto. Accións formativas </p>
    <p>1. Para os efectos desta norma, enténdese por acción formativa a dirixida á adquisición e mellora das competencias e cualificacións profesionais das persoas traballadoras.</p>
    <p>A acción formativa está constituída polo contido específico das especialidades formativas incluídas no Catálogo de especialidades formativas no marco do sistema de formación profesional para o emprego no ámbito laboral, e polos módulos transversais establecidos na orde de bases.</p>
    <p>Para estes efectos, poderán ser obxecto de financiamento aquelas especialidades formativas que se determinen no anexo I da convocatoria, así como os módulos transversais e complementarios que se impartan asociados a estas.</p>
    <p>Unha acción formativa poderá impartirse nun ou en varios grupos, en función do número de veces que se repita tal acción. De ser o caso, e independentemente do número de grupos en que se desagregue unha acción formativa, as sesións de formación e avaliación presencial da acción formativa deberán efectuarse nun único centro presencial.</p>
    <p>A execución do programa de formación será realizada pola entidade beneficiaria, e non estará permitido subcontratar con terceiros a súa execución. </p>
    <p>Sexto. Financiamento da primeira convocatoria</p>
    <p>1. Destínase á primeira convocatoria un crédito por importe total de 7.772.334 €, distribuído en dúas anualidades, que se imputarán con cargo ás aplicacións 2023 11.50.323B.471.0 e 2023 11.50.323B.481.0, ou aquelas que as substitúan de conformidade coa normativa orzamentaria aplicable, con código de proxecto 2013 00493.</p>
    <table>
     <tbody>
      <tr>
       <td>Aplicación orzamentaria</td>
       <td>Anualidade 2023</td>
       <td>Anualidade 2024</td>
       <td>Importe total</td>
      </tr>
      <tr>
       <td>2023 11.50.323B.471.0</td>
       <td>2.844.092 €</td>
       <td>2.137.114 €</td>
       <td>4.981.206 €</td>
      </tr>
      <tr>
       <td>2023 11.50.323B.481.0</td>
       <td>928.242 €</td>
       <td>1.862.886 €</td>
       <td>2.791.128 €</td>
      </tr>
      <tr>
       <td>Total</td>
       <td>3.772.334 €</td>
       <td>4.000.000 €</td>
       <td>7.772.334 €</td>
      </tr>
     </tbody>
    </table>
    <p>2. Para cada programa de formación a repartición dos anteditos importes realizarase en atención ás seguintes porcentaxes:</p>
    <table>
     <tbody>
      <tr>
       <td>Programa de formación</td>
       <td>Porcentaxe</td>
      </tr>
      <tr>
       <td>Programa I-obtención de competencias transversais</td>
       <td>40 %</td>
      </tr>
      <tr>
       <td>Programa II-especialidades incluídas na Axenda galega das capacidades</td>
       <td>60 %</td>
      </tr>
     </tbody>
    </table>
    <p>Sétimo. Prazo de presentación das solicitudes</p>
    <p>O prazo de presentación de solicitudes será dun mes, contado desde o día da entrada en vigor da orde.</p>
    <p>Oitavo. Forma e lugar de presentación das solicitudes e documentación complementaria</p>
    <p>As solicitudes presentaranse obrigatoriamente por medios electrónicos a través do formulario electrónico normalizado dispoñible na aplicación SIFO, accesible a través da sede electrónica da Xunta de Galicia no enderezo https://sede.xunta.gal ou no enderezo directo https://emprego.xunta.es/sifo-solicitudes</p>
    <p>Noveno. Execución da segunda convocatoria</p>
    <p>As accións formativas correspondentes á primeira convocatoria non poderán comezar antes do 1 de xuño de 2023, polo que non se admitirá ningunha solicitude que formule datas anteriores. </p>
    <p>A data límite para o remate das accións formativas que se desenvolvan exclusivamente durante a anualidade 2023 será o 20 de decembro de 2023. </p>
    <p>Para as accións formativas que se desenvolvan durante as anualidades 2023 e 2024 ou exclusivamente durante a anualidade 2024, a data límite para a súa finalización será o 30 de setembro de 2024.</p>
    <p>Santiago de Compostela, 3 de xaneiro de 2023</p>
    <footer><p>María Jesús Lorenzana Somoza<br>Conselleira de Promoción do Emprego e Igualdade</p></footer>

