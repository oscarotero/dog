---
date: '2020-10-30'
id: G2345-081020-0001
page: 43409
number: 219
agency: Xulgado do Social número 2 da Coruña
section: V. Administración de xustiza.
title: EDICTO de notificación de sentenza (DSP 1024/2019).
range: Edicto
url: >-
  https://www.xunta.gal/dog/Publicados/2020/20201030/AnuncioG2345-081020-0001_gl.html
---
<p>Eu, Paloma Recalde Álvarez, letrada da Administración de xustiza do Xulgado do Social número 2 da Coruña, fago saber que no procedemento de despedimento/cesamentos en xeral 1024/2019 deste xulgado do social, seguido por instancia de Iria Selas Valverde contra a empresa Mug Dolce Cafe, S.L., sobre despedimento, foi ditada a sentenza cuxa parte dispositiva di:</p>
    <p>«Decido:</p>
    <p>Estimando a demanda interposta por Iria Selas Valverde contra a empresa Mug Dolce Café, S.L., declarar improcedente o despedimento de que foi obxecto o 1.11.2019, e condenar a empresa a que, no prazo de cinco días contados desde a notificación desta resolución, opte entre readmitir a parte demandante no seu posto de traballo ou a indemnizala coa cantidade de trescentos corenta e catro euros e vinte e dous céntimos (344,22 €) e con aboamento, só en caso de que se opte pola readmisión, dos salarios de tramitación deixados de percibir desde a data do despedimento ata a notificación da presente resolución, en contía de vinte e cinco euros e tres céntimos (25,03 €) diarios.</p>
    <p>A antedita opción deberá efectuarse no prazo dos cinco días seguintes á notificación da presente resolución mediante escrito ou comparecencia ante este xulgado. Transcorrido o devandito termo sen que o empresario tivese manifestado a súa opción, entenderase que procede a readmisión.</p>
    <p>Notifíquese esta resolución ás partes facéndolles saber que esta non é firme e que contra ela cabe formular recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito presentado na oficina xudicial dentro dos cinco días seguintes á notificación desta sentenza, ou por simple manifestación no momento en que se lle practique a notificación.</p>
    <p>Advírtase igualmente ao recorrente que non sexa traballador ou beneficiario do réxime público de Seguridade Social, ou habente causa dun deles, ou que non teña recoñecido o beneficio de xustiza gratuíta, que deberá depositar a cantidade de 300 euros na conta aberta no Banco Santander a nome desta oficina xudicial.</p>
    <p>En todo caso, o recorrente deberá designar letrado ou graduado social para a tramitación do recurso, ao momento de anuncialo.</p>
    <p>Así o pronuncio, mando e asino por esta sentenza».</p>
    <p>E para que sirva de notificación en legal forma a Mug Dolce Café, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 8 de outubro de 2020</p>
    <footer><p>A letrada da Administración de xustiza</p></footer>

