---
date: '2021-06-21'
id: G0597-160621-0003
page: 31158
number: 116
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 11 de xuño de 2021, do tribunal designado para xulgar o proceso
  selectivo para o ingreso, pola quenda de promoción interna, no corpo superior
  da Administración xeral da Comunidade Autónoma de Galicia, subgrupo A1,
  convocado por Orde do 7 de xaneiro de 2020, pola que se fai pública a data, a
  hora e o lugar de realización do primeiro exercicio do proceso selectivo.
range: Resolución
url: >-
  https://www.xunta.gal/dog/Publicados/2021/20210621/AnuncioG0597-160621-0003_gl.html
---
<p>En sesión que tivo lugar o 11 de xuño de 2021, o tribunal nomeado pola Resolución do 21 de setembro de 2020 (DOG núm. 195, do 25 de setembro) para cualificar o proceso selectivo para o ingreso, pola quenda de promoción interna, no corpo superior da Administración xeral da Comunidade Autónoma de Galicia, subgrupo A1, convocado por Orde do 7 de xaneiro de 2020 (DOG núm. 21, do 31 de xaneiro), acordou, de conformidade co disposto na base II.1.2.6. da convocatoria, que o primeiro exercicio da oposición terá lugar o 3 de xullo de 2021, en chamamento único que se iniciará ás 9.00 horas, no recinto da Feira Internacional de Galicia en Silleda.</p>
    <p>Os/as aspirantes deberán ir provistos de DNI ou de documento fidedigno acreditativo da súa identidade, a xuízo do tribunal, lapis do número 2 e goma de borrar.</p>
    <p>Non se permitirá o acceso ás aulas en que se realice o exercicio con teléfonos móbiles, axendas electrónicas, reloxos intelixentes ou calquera outro material ou instrumento de que se poida valer o/a aspirante para auxiliarse na realización do exercicio. Non se habilitará ningún servizo de recollida de móbiles.</p>
    <p>Se durante a realización do exercicio se constatase que algunha persoa aspirante fixese uso do material descrito, falase con outro opositor ou copiase, o tribunal procederá á súa inmediata expulsión do exame.</p>
    <p>Santiago de Compostela, 11 de xuño de 2021</p>
    <footer><p>Laura María González-Dopeso Portela<br>Presidenta do tribunal</p></footer>

