---
date: '2021-06-21'
id: G0003-100621-0002
page: 31159
number: 116
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 8 de xuño de 2021, da Dirección Xeral de Recursos Humanos, pola
  que se procede ao nomeamento como persoal estatutario fixo e á adxudicación de
  destino definitivo aos/ás aspirantes seleccionados/as no concurso-oposición
  para o ingreso na categoría de enfermeiro/a especialista en enfermaría
  pediátrica, convocado mediante a Resolución do 3 de maio de 2019.
range: Resolución
url: >-
  https://www.xunta.gal/dog/Publicados/2021/20210621/AnuncioG0003-100621-0002_gl.html
---
<p>A base novena da Resolución da Dirección Xeral de Recursos Humanos, do 3 de maio de 2019 (Diario Oficial de Galicia núm. 92, do 15 de maio), pola que se convoca concurso-oposición para o ingreso na categoría de enfermeiro/a especialista en enfermaría pediátrica, dispón que o/a aspirante que, no prazo e conforme o procedemento que se estableza, non seleccionase todos os destinos que se oferten pola orde de prelación que considere, e non resultase adxudicatario/a de ningún polos que tivese optase, non poderá ser nomeado/a e quedarán sen efecto todas as súas actuacións.</p>
    <p>Neste suposto, a autoridade convocante procederá ao chamamento de novos/as aspirantes, no número que se corresponda coas prazas ofertadas e non elixidas, coa finalidade de que manifesten a súa opción por estas, logo de acreditaren o cumprimento dos requisitos exixidos. Esta opción realizarase pola orde de prelación que resulte da lista definitiva.</p>
    <p>Mediante a Resolución do 10 de maio de 2021 (Diario Oficial de Galicia núm. 93, do 20 de maio) aprobouse a relación de prazas para ofertar e convocáronse, para o acto de elección de destino, os/as aspirantes seleccionados/as no dito proceso selectivo, recoñecéndolles no seu punto cuarto a aqueles/as que participasen e obtivesen praza ademais, no concurso específico convocado mediante a Resolución do 4 de xuño de 2020, o dereito de opción por un dos destinos obtidos, que manifestaran no acto de elección.</p>
    <p>A base décima da resolución de convocatoria do proceso establece que, unha vez adxudicados os destinos, se publicará no Diario Oficial de Galicia a resolución pola cal se declare finalizado o proceso selectivo, co nomeamento como persoal estatutario fixo do Servizo Galego de Saúde e asignación de destino daqueles/as aspirantes seleccionados/as que acrediten o cumprimento dos requisitos exixidos.</p>
    <p>Ao abeiro das ditas resolucións, esta dirección xeral, como órgano convocante do proceso,</p>
    <h2>RESOLVE:</h2>
    <p>Primeiro. En cumprimento da base 9.8 da Resolución da Dirección Xeral de Recursos Humanos, do 3 de maio de 2019 (Diario Oficial de Galicia núm. 92, do 15 de maio), pola que se convoca concurso-oposición para o ingreso na categoría de enfermeiro/a especialista en enfermaría pediátrica, e os puntos cuarto e terceiro das resolucións deste centro directivo do 10 de maio e do 28 de maio de 2021, respectivamente, excluír do proceso selectivo para o acceso a esta categoría ás aspirantes Mª do Carme Agra Tuñas, con DNI ***7771**, Carmen Mª Vilaseco Illodo, con DNI ***0665**, Mª Teresa Rei Serra, con DNI ***9782**, Mª del Carmen Fernández Tuñas, con DNI ***9157**, e Rita Jácome Feijoo, con DNI ***0573**, polo que quedan anuladas as súas actuacións e decaen en todos os dereitos derivados da súa participación neste proceso.</p>
    <p>Segundo. Declarar, no seu lugar, como aspirantes seleccionadas logo da acreditación do cumprimento dos requisitos exixidos a Mª José Pena Vilar, con DNI ***3243**, Mónica Mouteira Vázquez, con DNI ****9275**, Olalla Sayáns Queiruga, con DNI ***8084**, Andrea Cacheda Abeledo, con DNI ***9178**, e Verónica Pombo Basdedios, con DNI ***3221**.</p>
    <p>Terceiro. Declarar finalizado o concurso-oposición para o ingreso na categoría de enfermeiro/a especialista en enfermaría pediátrica, convocado mediante a Resolución da Dirección Xeral de Recursos Humanos, do 3 de maio de 2019 (Diario Oficial de Galicia núm. 92, do 15 de maio).</p>
    <p>Cuarto. Nomear como persoal estatutario fixo do Servizo Galego de Saúde na categoría de enfermeiro/a especialista en enfermaría pediátrica os/as aspirantes seleccionados/as que se inclúen no anexo desta resolución.</p>
    <p>Quinto. Adxudicarlles aos/ás ditos/as aspirantes, con carácter de destino definitivo, a praza correspondente que figura no indicado anexo.</p>
    <p>Sexto Os/as aspirantes nomeados/as disporán do prazo dun mes, contado desde o día seguinte ao da publicación desta resolución no Diario Oficial de Galicia, para incorporarse á praza adxudicada.</p>
    <p>De conformidade coa base décima da resolución de convocatoria do proceso, a toma de posesión da praza efectuarase no centro de xestión a que pertenza esta. A falta de incorporación no prazo referido, cando sexa imputable ao/á interesado/a e non responda a causas xustificadas, producirá o decaemento do seu dereito a obter a condición de persoal estatutario fixo como consecuencia do concreto proceso selectivo. No entanto, en casos de forza maior, e por instancia do/da interesado/a, a Dirección Xeral de Recursos Humanos do Servizo Galego de Saúde poderá prorrogar o prazo de toma de posesión.</p>
    <p>Sétimo. De conformidade coa disposición adicional segunda do Decreto 70/2017, do 13 de xullo (Diario Oficial de Galicia núm. 145, do 1 de agosto), como condición para o perfeccionamento do nomeamento que se expida, os/as aspirantes seleccionados/as deberán realizar, con carácter obrigatorio, e nun prazo non superior aos seis meses contados desde a data de publicación no Diario Oficial de Galicia do correspondente nomeamento como persoal estatutario fixo, as actividades formativas para a obtención do nivel básico de coñecemento en materia de igualdade de xénero e prevención e loita contra a violencia de xénero, previstas no artigo 4 da citada regulación.</p>
    <p>Non terán que realizar esta actividade formativa os/as aspirantes seleccionados/as que a realizasen con anterioridade, conste rexistrada en Fides/expedient-e e fose debidamente validada.</p>
    <p>Oitavo. Contra esta resolución, que pon fin á vía administrativa, poderase interpor recurso potestativo de reposición, ante esta dirección, no prazo dun mes contado desde o día seguinte ao da súa publicación no Diario Oficial de Galicia, de conformidade co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou poderase impugnar directamente na xurisdición contencioso-administrativa nos termos da Lei 29/1998, do 13 de xullo.</p>
    <p>Santiago de Compostela, 8 de xuño de 2021</p>
    <footer><p>Ana María Comesaña Álvarez<br>Directora xeral de Recursos Humanos</p></footer>
    <h2>ANEXO</h2>
    <table>
     <thead>
      <tr>
       <td>DNI</td>
       <td>Apelidos e nome</td>
       <td>Centro directivo</td>
       <td>Centro</td>
       <td>Concello</td>
       <td>Quenda</td>
      </tr>
     </thead>
     <tbody>
      <tr>
       <td>***9178**</td>
       <td>CACHEDA ABELEDO, ANDREA</td>
       <td>A.S. de Ourense, Verín e O Barco de Valdeorras</td>
       <td>O Carballiño</td>
       <td>Carballiño, O</td>
       <td>Mañá</td>
      </tr>
      <tr>
       <td>***7429**</td>
       <td>CANAS RONDON, MARCOS</td>
       <td>A.S. de Lugo, A Mariña e Monforte de Lemos</td>
       <td>Illas Canarias</td>
       <td>Lugo</td>
       <td>Mañá</td>
      </tr>
      <tr>
       <td>***6683**</td>
       <td>CARBALLO CADAHIA, CRISTINA</td>
       <td>A.S. da Coruña e Cee</td>
       <td>O Castrillón</td>
       <td>Coruña, A</td>
       <td>Mañá</td>
      </tr>
      <tr>
       <td>***9485**</td>
       <td>CEJUELA MATEOS, MARIA NIEVES</td>
       <td>A.S. de Santiago de Compostela e Barbanza</td>
       <td>Touro-O Pino</td>
       <td>Touro, Pino, O</td>
       <td>Mañá</td>
      </tr>
      <tr>
       <td>***4320**</td>
       <td>GARCIA JACOME, FE</td>
       <td>A.S. de Vigo</td>
       <td>Rúa Cuba</td>
       <td>Vigo</td>
       <td>Desprazable</td>
      </tr>
      <tr>
       <td>***1983**</td>
       <td>LOPEZ COVELA, MARIA FE</td>
       <td>A.S. de Vigo</td>
       <td>Teis</td>
       <td>Vigo</td>
       <td>Mañá</td>
      </tr>
      <tr>
       <td>***1936**</td>
       <td>MAYO GONZALEZ, MARTA</td>
       <td>A.S. de Ferrol</td>
       <td>Fontenla Maristany-Manuel Comellas</td>
       <td>Ferrol</td>
       <td>Mañá</td>
      </tr>
      <tr>
       <td>***9275**</td>
       <td>MOUTEIRA VAZQUEZ, MONICA</td>
       <td>A.S. de Ourense, Verín e O Barco de Valdeorras</td>
       <td>A Cuña</td>
       <td>Ourense</td>
       <td>Mañá</td>
      </tr>
      <tr>
       <td>***6315**</td>
       <td>OTERO VIDAL, ARANZAZU</td>
       <td>A.S. de Vigo</td>
       <td>Tui</td>
       <td>Tui</td>
       <td>Mañá</td>
      </tr>
      <tr>
       <td>***0054**</td>
       <td>PAZOS SEOANE, LAURA</td>
       <td>A.S. de Ferrol</td>
       <td>Fontenla Maristany-Caranza</td>
       <td>Ferrol</td>
       <td>Tarde</td>
      </tr>
      <tr>
       <td>***3243**</td>
       <td>PENA VILAR, MARIA JOSE</td>
       <td>A.S. de Santiago de Compostela e Barbanza</td>
       <td>As Fontiñas</td>
       <td>Santiago de Compostela</td>
       <td>Mañá</td>
      </tr>
      <tr>
       <td>***3221**</td>
       <td>POMBO BASDEDIOS, VERONICA</td>
       <td>A.S. de Pontevedra e O Salnés</td>
       <td>Virxe Peregrina</td>
       <td>Pontevedra</td>
       <td>Tarde</td>
      </tr>
      <tr>
       <td>***7975**</td>
       <td>RIO BARRERA, ADELA</td>
       <td>A.S. de Lugo, A Mariña e Monforte de Lemos</td>
       <td>A Milagrosa</td>
       <td>Lugo</td>
       <td>Mañá</td>
      </tr>
      <tr>
       <td>***5254**</td>
       <td>SANCHEZ SUAREZ, YOLANDA</td>
       <td>A.S. de Ferrol</td>
       <td>Pontedeume-Cabanas-Monfero</td>
       <td>Pontedeume, Cabanas, Monfero</td>
       <td>Mañá</td>
      </tr>
      <tr>
       <td>***9746**</td>
       <td>SANMARTIN CHAPELA, CRISTINA</td>
       <td>A.S. de Pontevedra e O Salnés</td>
       <td>A Parda</td>
       <td>Pontevedra</td>
       <td>Desprazable</td>
      </tr>
      <tr>
       <td>***8739**</td>
       <td>SANTOS MIRANDA, EVA</td>
       <td>A.S. de Santiago de Compostela e Barbanza</td>
       <td>Vedra-Boqueixón</td>
       <td>Vedra, Boqueixón</td>
       <td>Mañá</td>
      </tr>
      <tr>
       <td>***8084**</td>
       <td>SAYANS QUEIRUGA, OLALLA</td>
       <td>A.S. de Pontevedra e O Salnés</td>
       <td>Vilagarcía de Arousa</td>
       <td>Vilagarcía de Arousa</td>
       <td>Mañá</td>
      </tr>
      <tr>
       <td>***5141**</td>
       <td>SOLLA MARTINEZ, MARTA</td>
       <td>A.S. de Vigo</td>
       <td>Casco Vello</td>
       <td>Vigo</td>
       <td>Desprazable</td>
      </tr>
     </tbody>
    </table>

