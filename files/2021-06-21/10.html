---
date: '2021-06-21'
id: C3K1-110621-0007
page: 31133
number: 116
agency: Consellería de Sanidade
section: III. Outras disposicións.
title: >-
  RESOLUCIÓN do 10 de xuño de 2021 pola que se dá publicidade da encomenda á
  Axencia Galega de Infraestruturas do estudo de alternativas e avaliación da
  viabilidade do aparcamento para servizo do Hospital Gran Montecelo.
range: Resolución
url: >-
  https://www.xunta.gal/dog/Publicados/2021/20210621/AnuncioC3K1-110621-0007_gl.html
---
<p>De conformidade co artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade da seguinte encomenda coas seguintes características:</p>
    <p>– Resolución do 3 de xuño de 2021, da Consellería de Sanidade, pola que se encomenda á Axencia Galega de Infraestruturas o estudo de alternativas e avaliación da viabilidade do aparcamento para servizo do Hospital Gran Montecelo.</p>
    <p>– Actividade: a presente encomenda de xestión ten por obxecto encomendar á Axencia Galega de Infraestruturas o estudo de alternativas e avaliación da viabilidade do aparcamento para servizo do hospital Gran Montecelo.</p>
    <p>Para realizar esta encomenda de xestión, a Axencia Galega de Infraestruturas asume a posición de órgano encomendado e desenvolverá todas as actuacións materiais e técnicas propias da selección de persoa contratista, e execución do contrato.</p>
    <p>– Natureza e alcance da xestión encomendada: a encarga ten natureza de encomenda intersubxectiva a medio propio, segundo o disposto no artigo 13.1 da Lei 14/2013, do 26 de decembro, de racionalización do sector público autonómico, e nos artigos 9 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, ao ter a Axencia Galega de Infraestruturas a consideración de medio propio e servizo técnico da Administración da Comunidade Autónoma de Galicia.</p>
    <p>– Financiamento: a realización das actividades e/ou actos e negocios xurídicos necesarios para a execución desta encomenda de xestión por parte da Axencia Galega de Infraestruturas efectuarase a título gratuíto, sen que exista retribución ou tarifa.</p>
    <p>– Prazo de vixencia: a eficacia da encomenda para a xestión das actuacións para o estudo de alternativas e avaliación da viabilidade do aparcamento para servizo do Hospital Gran Montecelo estenderase desde o día seguinte á súa sinatura ata a data de finalización do estudo.</p>
    <p>Santiago de Compostela, 10 de xuño de 2021</p>
    <footer><p>Julio García Comesaña<br>Conselleiro de Sanidade</p></footer>

