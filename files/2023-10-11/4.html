---
date: '2023-10-11'
id: G0656-031023-0002
page: 56583
number: 194
agency: Consellería de Promoción do Emprego e Igualdade
section: III. Outras disposicións.
title: >-
  ORDE do 8 de setembro de 2023 pola que se modifica a Orde do 5 de xaneiro de
  2023 pola que se aproban as bases reguladoras para a concesión de subvencións
  destinadas á contratación de persoas mozas inscritas no Sistema nacional de
  garantía xuvenil no ámbito da Comunidade Autónoma de Galicia, a través dun
  programa de cooperación con oganismos intermedios sen ánimo de lucro, para o
  asesoramento a empresas, cofinanciado polo Fondo Social Europeo, Programa
  operativo de emprego xuvenil 2014-2020, e se procede á súa convocatoria para o
  ano 2023 (código de procedemento TR349Z).
range: Orde
url: >-
  https://www.xunta.gal/dog/Publicados/2023/20231011/AnuncioG0656-031023-0002_gl.html
---
<p>O 27 de xaneiro de 2023 publicouse no <em>Diario Oficial de Galicia</em> a Orde da Consellería de Promoción do Emprego e Igualdade, do 5 de xaneiro de 2023, pola que se aproban as bases reguladoras para a concesión de subvencións destinadas á contratación de persoas mozas inscritas no Sistema nacional de garantía xuvenil no ámbito da Comunidade Autónoma de Galicia, a través dun programa de cooperación con organismos intermedios sen ánimo de lucro, para o asesoramento a empresas, cofinanciado polo Fondo Social Europeo, Programa operativo de emprego xuvenil 2014-2020, e se procede á súa convocatoria para o ano 2023 (código de procedemento TR349Z).</p>
    <p>Esta convocatoria de subvencións pretende apoiar a integración das persoas mozas inscritas no Sistema nacional de garantía xuvenil no mercado laboral e a través do Programa de cooperación con organismos intermedios sen ánimo de lucro, dirixido a mellorar a empregabilidade e a inserción profesional das persoas mozas inscritas no Sistema nacional de garantía xuvenil.</p>
    <p>Tras a publicación da orde de convocatoria, a xestión da tramitación para a revisión da documentación e a fase de resolución, resulta preciso adaptar as datas de determinados artigos para poder cumprir cos prazos establecidos.</p>
    <p>As axudas outorgadas no marco desta convocatoria serán establecidas baixo a modalidade dun incentivo á contratación, que inclúe a obriga do mantemento do emprego durante os nove meses previstos na convocatoria, sen ter que rectificar os importes previamente establecidos.</p>
    <p>Consecuentemente con todo o anterior, logo de informe da Dirección Xeral de Política de Cohesión e Fondos Europeos, da Asesoría Xurídica e da Intervención Delegada, e no exercicio das facultades que teño conferidas polo artigo 34 da Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo único. <em>Modificación da Orde do 5 de xaneiro de 2023 pola que se aproban as bases reguladoras para a concesión de subvencións destinadas á contratación de persoas mozas inscritas no Sistema nacional de garantía xuvenil no ámbito da Comunidade Autónoma de Galicia, a través dun programa de cooperación con organismos intermedios sen ánimo de lucro, para o asesoramento a empresas, cofinanciado polo Fondo Social Europeo, Programa operativo de emprego xuvenil 2014-2020, e se procede á súa convocatoria para o ano 2023 (código de procedemento TR349Z)</em></p>
    <p>Modifícase a Orde do 5 de xaneiro de 2023 pola que se aproban as bases reguladoras para a concesión de subvencións destinadas á contratación de persoas mozas inscritas no Sistema nacional de garantía xuvenil no ámbito da Comunidade Autónoma de Galicia, a través dun programa de cooperación con organismos intermedios sen ánimo de lucro, para o asesoramento a empresas, cofinanciado polo Fondo Social Europeo, Programa operativo de emprego xuvenil 2014-2020, e se procede á súa convocatoria para o ano 2023 (código de procedemento TR349Z), que queda modificada como segue: </p>
    <p>Un. Modificación do parágrafo primeiro do artigo 1</p>
    <p>1. Esta convocatoria ten por obxecto financiar accións de fomento do emprego en colaboración con organismos intermedios sen ánimo de lucro a través dun incentivo á contratación por nove meses a xornada completa de persoas mozas, incluídas e que consten como beneficiarias no ficheiro do Sistema nacional de garantía xuvenil, no ámbito da Comunidade Autónoma de Galicia, co obxecto de proporcionarlles unha experiencia e práctica profesional que faciliten a súa inserción laboral (código de procedemento TR349Z).</p>
    <p>Dous. Modificación do parágrafo cuarto do artigo 8</p>
    <p>4. Para os efectos destas subvencións, non se considera subvencionable o importe da indemnización prevista polo artigo 49.1.c) do Estatuto dos traballadores, así como os incentivos e complementos extrasalariais que non formen parte da base de cotización.</p>
    <p>Tres. O parágrafo terceiro do artigo 21 queda redactado como segue:</p>
    <p>3. Os contratos subvencionados ao abeiro desta orde comezarán como data límite o 1 de maio de 2023 e rematarán aos 9 meses, salvo que se trate de contratos de carácter indefinido. No caso de contratos indefinidos, o importe subvencionable será como máximo de 9 meses. Excepcionalmente, cando concorran causas debidamente xustificadas, a Secretaría Xeral de Apoio ao Emprego, Traballo Autónomo e Economía Social poderá autorizar o inicio dos servizos con posterioridade ao devandito prazo.</p>
    <p>De producirse ampliación de crédito segundo o previsto no artigo 4.4, as datas límite previstas no parágrafo anterior poderán ampliarse se for preciso para garantir un período mínimo de 9 meses de contratación a xornada completa.</p>
    <p>Catro. O parágrafo terceiro do artigo 23 queda redactado como segue:</p>
    <p>3. O prazo para presentar a documentación xustificativa finaliza o 1 de xuño de 2023. Excepcionalmente, cando concorran causas debidamente xustificadas, a Secretaría Xeral de Apoio ao Emprego, Traballo Autónomo e Economía Social poderá autorizar a achega da devandita documentación xustificativa con posterioridade ao devandito prazo.</p>
    <p>Cinco. A alínea j) do artigo 24 queda redactado como segue:</p>
    <p>j) Presentar ante a Secretaría Xeral de Apoio ao Emprego, Traballo Autónomo e Economía Social, antes do 30 de abril de 2024, unha memoria final, no modelo publicado na páxina web:</p>
    <p>https://empregoeigualdade.xunta.gal/axudas-subvencions/emprego?content=iniciativa_0044.html</p>
    <p>Seis. O parágrafo segundo do artigo 25 queda redactado como segue:</p>
    <p>2. Antes do 30 de abril de 2024, o organismo intermedio beneficiario, unha vez cumprida a condición do mantemento do emprego, deberá presentar ante a Secretaría Xeral de Apoio ao Emprego, Traballo Autónomo e Economía Social a seguinte documentación:</p>
    <p>– Memoria final, no modelo publicado na páxina web:</p>
    <p>https://empregoeigualdade.xunta.gal/axudas-subvencions/emprego?content=iniciativa_0044.html</p>
    <p>– Certificado de fin de actuación asinado pola persoa responsable competente do organismo intermedio beneficiario, segundo o modelo publicado na páxina web.</p>
    <p>Sete. A alínea k) do parágrafo segundo do artigo 26 queda redactadoa como segue:</p>
    <p>l) No caso de incumprimento do mantemento de emprego por un período mínimo de nove meses: reintegro total da axuda, agás no caso de baixa voluntaria da persoa traballadora, que efectuará a devolución parcial da axuda concedida de non optar o organismo intermedio beneficiario pola substitución da persoa contratada, de xeito que a contía que haberá que reintegrar será a que corresponda ao período en que o posto estivo vacante.</p>
    <p>Neste suposto, o cálculo do importe que se deberá devolver realizarase do seguinte xeito:</p>
    <p>Primeiro: divídese o incentivo entre o número de días obrigatorios de mantemento do emprego (270 días).</p>
    <p>Segundo: calcúlanse os días desde que se produciu a baixa laboral ata a data en que se cumprirían os nove meses de contrato.</p>
    <p>Disposición derradeira primeira. <em>Entrada en vigor</em></p>
    <p>Esta orde entrará en vigor ao día seguinte da súa publicación no <em>Diario Oficial de Galicia</em>.</p>
    <p>Santiago de Compostela, 8 de setembro de 2023</p>
    <footer><p>Elena Rivo López<br>Conselleira de Promoción do Emprego e Igualdade</p></footer>

