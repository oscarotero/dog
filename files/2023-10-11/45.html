---
date: '2023-10-11'
id: G0426-021023-0004
page: 56698
number: 194
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 2 de outubro de 2023, do Xurado Provincial de Clasificación de
  Montes Veciñais en Man Común de Ourense, polo que se publica a Resolución do
  29 de setembro de 2023, relativa á solicitude de revisión de esbozo formulada
  polos representantes do monte veciñal en man común Perdigueiro e Veiga,
  pertencente á Comunidade de Montes Veciñais en Man Común de Nocelo da Pena, no
  concello de Sarreaus (Ourense).
range: Anuncio
url: >-
  https://www.xunta.gal/dog/Publicados/2023/20231011/AnuncioG0426-021023-0004_gl.html
---
<p>Examinada a solicitude de revisión de esbozo formulada polos representantes do monte veciñal en man común (MVMC) Perdigueiro e Veiga pertencente á Comunidade de Montes Veciñais en Man Común (CMVMC) de Nocelo da Pena, no concello de Sarreaus, resultan os seguintes feitos:</p>
    <p>Primeiro. O 26.9.2022, a CMVMC de Nocelo da Pena presentou unha solicitude (Rexel núm. 2022/2349918) de revisión de esbozo do MVMC Perdigueiro e Veiga, no concello de Sarreaus.</p>
    <p>Coa solicitude achegaron a seguinte documentación:</p>
    <p>– Certificación do acordo da Asemblea Xeral do 12.3.2022.</p>
    <p>– Memoria e planos.</p>
    <p>– Arquivos xeográficos en formato vectorial.</p>
    <p>Segundo. O Servizo de Montes da Xefatura Territorial de Ourense emitiu un informe favorable o día 29 de decembro de 2022, en relación coa citada solicitude. Nel indícase que o perímetro obxecto de revisión inclúe as partes do perímetro lindeiras con particulares. Non se modifican os límites cos montes veciñais estremeiros.</p>
    <p>A superficie do MVMC Perdigueiro e Veiga, unha vez revisado o esbozo, sería de 347,91 ha, fronte ás 325 ha do acordo de clasificación, o que supón un aumento respecto á superficie clasificada dun 7 %. Esta superficie sería tendo en conta o perímetro pechado unindo as zonas non revisadas cunha liña provisional.</p>
    <p>Tendo en conta o anterior, emítese informe favorable da revisión do esbozo do MVMC Perdigueiro e Veiga.</p>
    <p>Consideracións legais e técnicas:</p>
    <p>Único. A Lei 7/2012, do 28 de xuño, de montes de Galicia, na súa disposición transitoria décimo terceira, establece o procedemento de revisión de esbozos de montes veciñais en man común. </p>
    <p>De acordo con ela, os esbozos de montes veciñais integrados nun expediente que, pola súa antigüidade, non reúnan as características de fiabilidade e precisión que exixen as novas técnicas topográficas poderán ser obxecto de revisión axustándoos e completándoos con aqueles datos e documentos que se consideren necesarios, en particular os requiridos para a súa inmatriculación no Rexistro da Propiedade.</p>
    <p>De acordo cos feitos e fundamentos de dereito expostos, e tendo en conta o informe favorable do Servizo de Montes do día 29 de decembro de 2022, o Xurado Provincial de Montes Veciñais en Man Común acordou por unanimidade, o día 17 de abril de 2023:</p>
    <p>Aprobar a proposta de revisión de esbozo do MVMC Perdigueiro e Veiga, pertencente á CMVMC de Nocelo da Pena, no concello de Sarreaus.</p>
    <p>Ourense, 2 de outubro de 2023</p>
    <footer><p>Luis Jorge Álvarez Ferro<br>Presidente do Xurado Provincial de Clasificación<br>de Montes Veciñais en Man Común de Ourense</p></footer>

