---
date: '2001-01-29'
id: 1BF6
page: 1
number: 20
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 18 de decembro de 2000, da Delegación Provincial de Lugo, de
  notificación de resolución do expediente sancionador 18/2000, a Luis Corujo
  Pombo, María Jesús Pulido García e Luis León Rumbo.
range: Cédula
url: 'https://www.xunta.gal/dog/Publicados/2001/20010129/Anuncio1BF6_gl.html'
---
<p>A Delegación Provincial do Instituto Galego da Vivenda e Solo de Lugo tramitou expediente san</p>
<p>cionador 18/2000, seguido en virtude de denuncia formulada por María Jesús Pulido García e Luis León Rumbo, contra Luis Corujo Pombo, finalizando este trámite con resolución do expediente sancionador por non dedica-la vivenda de promoción pública a domicilio habitual e permanente sen causa xustificada durante un prazo superior a tres meses. O citado acordo é do seguinte teor:</p>
<p>Resolución do expediente sancionador 18/2000.</p>
<p>Vista as actuacións practicadas no expediente sancionador número 18/2000, en virtude de denuncia formulada por Luis León Rumbo e Mª Jesús Pulido García tramitado contra Luis Corujo Pombo, por infracción o réxime legal de vivendas de protección oficial de promoción pública, tendo en conta os seguintes:</p>
<p>Antecedentes de feito.</p>
<p>1. En data 5 de abril de 2000, dictouse acordo de iniciación de procedemento sancionador baixo o número 18/2000, polo que se lle imputaban a Luis Corujo Pombo, a comisión dunha infracción administrativa do artigo 5, letra C, da Lei 13/1996, do 30 de decembro, con base nos seguintes feitos:</p>
<p>a) Que Luis Corujo Pombo resultou ser adxudicatario da vivenda baixo C, do edificio sito na rúa Vila, 84 de S. Cosme de Barreiros (Lugo), construído baixo o expediente LU-83/030.</p>
<p>b) Que con data 10 e 16 de novembro e 13 de decembro de 1999, realizáronse visitas de inspección á vivenda adxudicada constatando segundo se reflicte nas actas de inspección números 28/1999, 46/1999 e 61/1999, que a vivenda arriba sinalada está desocupada segundo manifestan os veciños.</p>
<p>c) Da información proporcionada por BEGASA resulta:</p>
<p>-Que nos últimos 12 meses o consumo de electricidade no dito domicilio é practicamente nulo.</p>
<p>-Que non existen lecturas de consumo de auga, así como informe socioeconómico da asistencia social do Concello de Barreiros por non ser proporcionados os ditos datos polo aludido concello a pesar de que foi solicitado informe ó respecto.</p>
<p>d) Que polo mesmo motivo de falta de ocupación habitual da vivenda da que é adxudicatario, seguiuse expediente sancionador nº 9/1997, o cal finalizou con resolución pola que se viña por impoñer a Luis Corujo Pombo unha sanción consistente en multa de 100.001 pesetas a cal adquiriu estado de firmeza.</p>
<p>2. Que con data 18 de xullo de 2000, o órgano instructor dictou proposta de resolución, na que se propoñía a imposición a Luis Corujo Pombo unha sanción de 500.000 pesetas de multa. O referido acordo foi notificado ó denunciado mediante publicación no Diario Oficial de Galicia de data 21 de novembro de 2000.</p>
<p>Concedido prazo de 15 días a denunciante e denunciado, para formular alegacións, ningunha das partes intervenientes fixo uso dese dereito.</p>
<p>Feitos probados.</p>
<p>Da práctica dos medios probatorios derívanse os seguintes feitos probados:</p>
<p>Único.-Que Luis Corujo Pombo incumpriu a obriga de destina-la vivenda adxudicada a domicilio habitual e permanente, e como probas do dito incumprimento constan as actas de inspección levadas a cabo os días 10 e 16 de novembro e 13 de decembro de 1999 por funcionarios do Servicio de Inspección e Sancións do IGVS e por informe de BEGASA no que acredita que o consumo de electricidade en dito domicilio é practicamente nulo.</p>
<p>Fundamentos de dereito.</p>
<p>1. É competente para dicta-la resolución do presente expediente o delegado provincial do IGVS de Lugo, en virtude do disposto no artigo 1 do Decreto 134/1997, de 22 de maio, sobre desconcentración de competencias sancionadoras en materia de vivenda establecidas no artigo 10 da Lei 13/1996 de 30 de decembro, de infraccións en materia de vivenda.</p>
<p>2. Que a infracción imputada encóntrase tipificada no artigo 5 c) da Lei 13/1996, de 30 de decembro, de infraccións en materia de vivenda que sinala que terán a cualificación de infraccións graves... c) o non destino das vivendas de protección ou daquelas para as que se recibiu unha axuda da Comunidade Autónoma a domicilio habitual e permanente ou mantelas deshabitadas sen causa xustificada durante o prazo superior a tres meses e, en tal sentido o Real decreto 3148/1978, do 10 de novembro, polo que se desenvolve o Real decreto lei 31/1978, do 31 de outubro, sobre política de vivenda define no seu artigo 3 que se entende por domicilio habitual e permanente, e do mesmo despréndese que se entende por domicilio permanente o que constitúa a residencia do titular, ben sexa propietario ou arrendatario, e sen que perda tal carácter polo feito de que este, o seu cónxuxe ou parentes, dun e outro, ata o terceiro grao que convivan co titular, exerzan na vivenda unha profesión ou pequena </p>
<p>industria doméstica, anque sexa obxecto de tributación, e por domicilio habitual, enténdese cando a vivenda non permaneza desocupada máis de tres meses, salvo que medie xusta causa.</p>
<p>3. Que as manifestacións realizadas polo inculpado non desvirtúan a acusación realizada, e o fundamento da imputación, por canto que loxicamente a obriga de ocupa-las vivendas de modo permanente e habitual acentúase nas vivendas de promoción pública, xa que se constrúen integramente con diñeiro público.</p>
<p>As circunstancias acreditadas a través do labor inspector e polo informe de electricidade de BEGASA, son máis que suficientes para constatar que a vivenda non foi destinada a domicilio habitual e permanente.</p>
<p>4. Que o artigo 7.1.b) da Lei 13/1996, do 30 de decembro, de infraccións en materia de vivenda sanciona con multa de 100.001 pesetas ata 500.000 pese</p>
<p>tas as infraccións cualificadas como graves sen prexuízo da adopción de medidas de execución forzosa recollidas no artigo 96 da Lei 30/1992, de réxime xurídico das administracións públicas e do procedemento administrativo común, e capítulo III da Lei 13/1996, de 30 de decembro, autorizándose en calquera caso a Administración a impoñer multas coercitivas encamiñadas a consegui-lo cumprimento das resolucións recaídas en expediente sancionador.</p>
<p>Visto os artigos citados, a Lei 13/1996, do 30 de decembro, de infraccións en materia de vivenda, a Lei de réxime xurídico das administracións publicas e do procedemento administrativo común e o Regulamento de procedemento para o exercicio da potestade sancionadora,</p>
<p>RESOLVO:</p>
<p>Sancionar a Luis Corujo Pombo como autor dunha infracción cualificada como grave no artigo 5 c) da Lei 13/1996, do 30 de decembro, cunha multa de 250.000 pesetas polo incumprimento da obriga de destina-la vivenda adxudicada a domicilio habitual e permanente.</p>
<p>Contra a presente resolución que non pon fin á vía administrativa, cabe interpoñer recurso de alzada de conformidade co establecido na Lei de réxime xurídico das administracións públicas e do procedemento administrativo común diante do conselleiro de Política Territorial, Obras Públicas e Vivenda no prazo dun mes.</p>
<p>Lugo, 18 de decembro de 2000.</p>
<p>Antonio Boné Pina</p>
<p>Delegado provincial de Lugo</p>

