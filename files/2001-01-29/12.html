---
date: '2001-01-29'
id: 1BBE
page: 1
number: 20
agency: >-
  XULGADO DE PRIMEIRA INSTANCIA E INSTRUCCIÓN NÚMERO DOUS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Cédula de notificación de sentencia (169/2000).
range: Cédula
url: 'https://www.xunta.gal/dog/Publicados/2001/20010129/Anuncio1BBE_gl.html'
---
<p>En nome da Súa Maxestade El-Rei.</p>
<p>En Santiago de Compostela, 21 de decembro de 2000.</p>
<p>Francisco Javier Míguez Poza, maxistrado-xuíz titular do Xulgado de Primeira Instancia e Instrucción número dous desta cidade, dictou esta resolución no xuízo de faltas seguido ante este xulgado coa referencia nº 169/2000, no que actuaron como partes, como denunciantes-denunciados Flora Pallas Paz e Raquel Suárez Martínez.</p>
<p>Foi parte o Ministerio Fiscal.</p>
<p>Decido.</p>
<p>Que debo absolver e absolvo a Flora Pallas Paz e Raquel Suárez Martínez das faltas das que foran acusadas, declarando as custas de oficio.</p>
<p>Contra esta sentencia os interesados poderán interpor recurso de apelación para ante a audiencia provincial, no prazo de 5 días desde a notificación, mediante escrito de formalización no que se exporán ordenadamente as alegacións sobre quebrantamento das normas e garantías procesuais, erro na apreciación das probas ou infracción de precepto constitucional ou legal no que se basee a impugnación, e fixarase domicilio para notificacións. Se no recurso se pedise a declaración de nulidade do xuízo por infracción das normas ou garantías procesuais que causasen a indefensión do recorrente en termos legais tales que non poida ser emendada na segunda instancia, citaranse as normas legais ou constitucionais que se consideren infrinxidas e expresaranse as razóns da indefensión.</p>
<p>Así mesmo, deberá acreditarse ter pedida a emenda da falta ou infracción na primeira instancia, salvo no caso de que se cometesen en momento en que fose xa imposible a reclamación. No mesmo escrito de formalización, o recorrente poderá pedi-la práctica de probas que non puido propor en primeira instancia, das propostas que lle foron indebidamente denegadas, sempre que formulase a oportuna reserva, e das admitidas que non foron practicadas por causas que non lle sexan imputables, expondo as razóns polas que a falta daquelas dilixencias de proba produciu indefensión.</p>
<p>Así, por esta miña sentencia, xulgando definitivamente na instancia, pronúncioa, mándoa e asínoa.</p>
<p>Lévese testemuño literal ós autos da súa razón, quedando o orixinal no libro de sentencias deste xulgado.</p>
<p>E para que así conste e lle sirva de notificación a Raquel Suárez Martínez, expido e asino este testemuño en Santiago de Compostela o vinteún de decembro de dous mil.</p>
<p>O/A secretario/a</p>
<p>Rubricado</p>

