---
date: '2012-10-19'
id: G1075-011012-0001
page: 39709
number: 200
agency: Audiencia Provincial de Pontevedra (Sección Primeira)
section: V. Administración de xustiza.
title: EDICTO (351/2012).
range: Edicto
url: >-
  https://www.xunta.gal/dog/Publicados/2012/20121019/AnuncioG1075-011012-0001_gl.html
---
<p>Neste órgano xudicial tramítase recurso de apelación (LACN) 351/2012, seguido por instancia de María José Amil Ramírez, contra Willian Germinari Castellano e o Ministerio Fiscal, no cal se ditou sentenza o 11 de setembro de 2012, co seguinte contido:</p>
    <p>«A Sección Primeira da Audiencia Provincial de Pontevedra, composta polos maxistrados Francisco Javier Menéndez Estébanez, María Begoña Rodríguez González e Jacinto José Pérez Benítez, ditou, en nome do rei, a seguinte sentenza, número 442.</p>
    <p>En Pontevedra o once de setembro de dous mil doce.</p>
    <p>Vistos en grao de apelación perante esta Sección Primeira da Audiencia Provincial de Pontevedra os autos de divorcio 237/11, procedentes do Xulgado de Primeira Instancia número 2 da Estrada, aos cales correspondeu a peza número 351/12, en que aparece como parte apelante-demandante María José Amil Ramírez, representada pola procuradora Raquel Puente Fernández, e asistida polo letrado José Basanta Collazo, e como parte apelada-demandada Wiliam Germinari Castellano, en rebeldía, e o Ministerio Fiscal, e é relator o maxistrado Jacinto José Pérez Benítez, quen expresa o parecer da sala.</p>
    <p>Seguen antecedentes de feito e fundamentos xurídicos.</p>
    <p>Decidimos que estimamos o recurso de apelación deducido pola representación procesual de María José Amil Rodríguez contra a sentenza ditada nos autos de divorcio rexistrados baixo o número 237/2011 do Xulgado de Primeira Instancia e Instrución número 2 da Estrada e, en consecuencia, procede determinar na suma mensual de 200 euros o importe da pensión alimenticia que debe aboar o demandado á súa filla menor, manténdose o resto de pronunciamentos da sentenza impugnada, sen especial pronunciamento en materia de custas.</p>
    <p>Así por esta nosa sentenza, da que se levará testemuño á peza da sala e será notificada en legal forma ás partes, con suxeición ao prevido no artigo 248.4 da Lei orgánica do poder xudicial, pronunciámolo, mandámolo e asinámolo.</p>
    <p>Seguen as rúbricas. Certifico».</p>
    <p>O inserido concorda ben e fielmente co seu orixinal ao cal me remito en caso necesario, para que así conste e se remita ao <em>Diario Oficial de Galicia</em>, para que sirva de notificación a William Germinari Castellano, expido e asino o presente testemuño.</p>
    <p>Pontevedra, 17 de setembro 2012</p>
    <footer><p>María Jesús Prieto Toranzo<br>Secretaria xudicial</p></footer>

