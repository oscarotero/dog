---
date: '2012-10-19'
id: L466-151012-0006
page: 39785
number: 200
agency: Concello de Viveiro
section: VI. Anuncios. b) Administración local.
title: >-
  ANUNCIO de información pública sobre ampliación da actividade de ensamblaxe de
  aeroxeradores en Calvoso (Chavín).
range: Edicto
url: >-
  https://www.xunta.gal/dog/Publicados/2012/20121019/AnuncioL466-151012-0006_gl.html
---
<p>Diego Roca Mourín, en representación de Vestas Nacelles Spain, S.A.U. solicitou desta alcaldía licenza municipal para a ampliación da actividade de ensamblaxe de aeroxeradores na planta construída no lugar de Calvoso, Chavín, Concello de Viveiro. En cumprimento do disposto no artigo 8.3 do Decreto 133/2008, do 12 de xuño, polo que se regula a avaliación de incidencia ambiental, sométese o expediente a información pública por un período de vinte días hábiles –que comezará a contarse desde o día seguinte ao da inserción do presente edicto no <em>Diario Oficial de Galicia</em> e no<em> Boletín Oficial</em> da provincia– así como exposición no taboleiro de anuncios do concello co fin de que durante o mesmo as persoas que dalgunha maneira se consideren afectadas pola actividade que se pretende instalar poidan examinar o expediente, no Departamento de Urbanismo deste concello, e formular por escrito as reclamacións ou observacións que xulguen oportunas.</p>
    <p>Viveiro, 10 de outubro de 2012</p>
    <footer><p>Melchor Roel Rivas<br>Alcalde</p></footer>

