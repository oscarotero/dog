---
date: '2013-06-20'
id: G2345-310513-0001
page: 23946
number: 117
agency: Xulgado do Social número 2 da Coruña
section: V. Administración de xustiza.
title: EDICTO (SSS 1027/2011).
range: Edicto
url: >-
  https://www.xunta.gal/dog/Publicados/2013/20130620/AnuncioG2345-310513-0001_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fago saber que no procedemento de seguridade social 1027/2011 deste xulgado do social, seguido por instancia da Mutua Gallega de Accidentes de Trabajo contra a empresa Jogamarna, S.L., Instituto Nacional da Seguridade Social e Tesouraría Xeral da Seguridade Social, sobre seguridade social, foi ditada sentenza cuxo encabezamento e parte dispositiva di:</p>
    <p>«Sentenza.</p>
    <p>A Coruña o dez de maio de dous mil trece.</p>
    <p>Vistos por Montserrat Matos Salgado, maxistrada xuíza substituta do Xulgado do Social número 2 da Coruña e o seu partido, os presentes autos de xuízo nº 1027/2011, seguidos por instancia da Mutua Gallega de Accidentes de Trabajo, que comparece representada pola letrada Sra. Sueiro Lemus, contra a empresa Jogamarna, S.L., que non comparece a pesar de estar citada en legal forma, e contra o INSS e a TXSS, que comparecen representadas polo letrado Sr. González Quintas, versando a <em>litis</em> sobre reclamación de cantidade (prestación).</p>
    <p>Resolvo que, estimando integramente a demanda formulada pola Mutua Gallega de Accidentes de Traballo, que comparece representada pola letrada Sra. Sueiro Lemus, contra a empresa Jogamarna, S.L., que non comparece a pesar de estar citada en legal forma, e contra o INSS e a TXSS, que comparece representada polo letrado Sr. González Quintas, debo condenar e condeno a demandada a aboar á demandante a cantidade de 2.930,42 euros, no senso exposto no fundamento único, incrementada cos xuros moratorios pertinentes. Da devandita cantidade responderán as entidades xestoras demandadas subsidiariamente.</p>
    <p>Notifíquese esta sentenza ás partes e fágaselles saber que esta non é firme e que contra ela cabe interpor recurso de suplicación para ante a Sala do Social do Tribunal Superior de Xustiza de Galicia, anunciándoo mediante escrito ou comparecencia ante este xulgado no prazo de cinco días contados a partir do día seguinte ao da súa notificación, pasados os cales se declarará firme e se procederá ao seu arquivamento. O recorrente que non teña a condición de traballador, habente-causa dun deles ou beneficiario do réxime público da Seguridade Social deberá consignar como depósito na conta de depósitos e consignacións correspondente ao órgano que tiver ditado a resolución impugnada a taxa establecida pola Lei 10/2012, do 20 de novembro.</p>
    <p>Así o pronuncio, mando e asino por esta a miña sentenza, xulgando definitivamente en primeira instancia. Montserrat Matos Salgado, maxistrada xuíza substituta do Xulgado do Social número 2 da Coruña».</p>
    <p>E para que sirva de notificación en legal forma a Jogamarna, S.L., expido este edicto para a súa inserción no <em>Diario Oficial de Galicia</em> (DOG).</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 27 de maio de 2013</p>
    <footer><p>A secretaria xudicial</p></footer>

