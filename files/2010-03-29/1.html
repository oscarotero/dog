---
date: '2010-03-29'
page: 4
number: 59
agency: 'CONSELLERÍA DE MEDIO AMBIENTE, TERRITORIO E INFRAESTRUTURAS'
section: III. OUTRAS DISPOSICIÓNS
title: >-
  Orde do 23 de marzo de 2010 pola que se designa o órgano estatístico
  sectorial.
range: Orde
---
<p>O Decreto 24/2008, do 21 de febreiro, regula os órganos estatísticos sectoriais da Administración da Comunidade Autónoma de Galicia e o procedemento para a súa designación. No punto 1º do seu artigo 2 establece que este órgano está integrado por unha ou varias unidades administrativas que se designarán por resolución da persoa titular do departamento no que se integre organicamente.</p>
<p>De conformidade co establecido nos artigos 1, 2, 3 e 7 do Decreto 24/2008, do 21 de febreiro,</p>
<p>DISPOÑO:</p>
<p>Primeiro.-Designar o órgano estatístico sectorial da Consellería de Medio Ambiente, Territorio e Infraestruturas que se integrará pola unidade administrativa cuxos datos a seguir se especifican:</p>
<p>a) Posto de traballo: Vicesecretaría Xeral, dependente da Secretaría Xeral.</p>
<p>b) Coordinador ou coordinadora: a funcionaria ou funcionario titular do posto de traballo que se designa.</p>
<p>c) Localización física: dependencias da Secretaría Xeral, edificio administrativo de San Caetano, Santiago de Compostela.</p>
<p>Segundo.-Para os efectos do rexistro a que se refire o artigo 3 da norma, a Secretaría Xeral comunicará ao Instituto Galego de Estatística os datos relativos á identidade da persoa que, en cada momento, ocupe o posto de traballo que se identifica no punto primeiro, que se nomeará seguindo os procedementos de provisión establecidos na normativa vixente en materia de función pública.</p>
<p>Santiago de Compostela, 23 de marzo de 2010.</p>
<p>Agustín Hernández Fernández de Rojas</p>
<p>Conselleiro de Medio Ambiente, Territorio</p>
<p>e Infraestruturas</p>

