---
date: '2015-04-24'
id: G0256-100415-0001
page: 15789
number: 77
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 9 de abril de 2015, da Área Provincial de Turismo de Lugo, pola que
  se notifica o acordo de iniciación do 18 de febreiro de 2015 relativo ao
  expediente sancionador LU-2/15, por infracción grave en materia de turismo.
range: Cédula
url: >-
  https://www.xunta.gal/dog/Publicados/2015/20150424/AnuncioG0256-100415-0001_gl.html
---
<p>De conformidade co disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícase á interesada que a seguir se relaciona o acordo de iniciación do procedemento sancionador en materia de turismo, por infracción administrativa da Lei 7/2011, do 27 de outubro, do turismo de Galicia, expediente número LU-2/15, incoado ao titular do establecemento de Guntín denominado Albergue O Cándido, situado no lugar de San Román de Retorta do concello de Guntín (Lugo), xa que, intentada a notificación polos medios habituais, non puido practicarse.</p>
    <p>Noméase instrutora do procedemento a Mercedes Campos Casares e secretaria a María del Carmen Enríquez Río, funcionarias desta área provincial de Turismo, cuxo réxime de recusación é o previsto nos artigos 28 e 29 da Lei 30/1992.</p>
    <p>Segundo o establecido no artigo 16.1 do Real decreto 1398/1993, do 4 de agosto, polo que se aproba o regulamento do procedemento para o exercicio da potestade sancionadora, a interesada disporá dun prazo de quince (15) días, contados a partir do seguinte ao da publicación desta notificación, para achegar por escrito cantas alegacións, documentos ou informacións consideren convenientes e, se é o caso, propoñer proba concretando os medios de que pretenda valerse.</p>
    <p>Conforme o establecido no artigo 13.2 do Real decreto 1398/1993, de non efectuar alegacións no prazo anteriormente indicado, este acordo de iniciación poderá ser considerado proposta de resolución, determinándose, para estes efectos, o importe da sanción.</p>
    <p>O pagamento voluntario poderá poñer fin ao expediente. Para efectualo deberá empregar o impreso normalizado que lle será facilitado na área provincial de Turismo, sita no Edificio Administrativo da Xunta de Galicia na rolda da Muralla de Lugo.</p>
    <p>O órgano competente para a resolución do procedemento é a directora da Axencia Turismo de Galicia, segundo o disposto no artigo 119.1.b) da Lei 7/2011, e no Decreto 196/2012, do 27 de setembro, polo que se crea a Axencia Turismo de Galicia e se aproban os seus estatutos. </p>
    <p>O que se lle comunica de acordo coa normativa antes citada e co establecido no regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto (BOE núm. 189, do 9 de agosto).</p>
    <p>Lugo, 9 de abril de 2015</p>
    <footer><p>Paloma Vázquez Fernández<br>Xefa da Área Provincial de Turismo de Lugo</p></footer>
    <h2>ANEXO</h2>
    <p>Expediente: LU-2/15.</p>
    <p>Denunciada: Ana Isabel Rodríguez Redondo.</p>
    <p>Establecemento: Albergue O Cándido.</p>
    <p>Enderezo: lugar de San Román de Retorta.</p>
    <p>Localidade: Guntín (Lugo).</p>
    <p>Feitos denunciados: a realización de actividades e a prestación de servizos turísticos sen que se presentase a correspondente declaración responsable ou se obtivese a preceptiva autorización turística, se é o caso.</p>
    <p>Preceptos infrinxidos: artigo 35.a) da Lei 7/2011, do 27 de outubro, do turismo de Galicia.</p>
    <p>Tipificación da infracción: artigo 110.1 da Lei 7/2011, do 27 de outubro, do turismo de Galicia.</p>
    <p>Cualificación: grave.</p>
    <p>Sanción: 3.000 €.</p>

