---
date: '2015-04-24'
id: L354-210415-0007
page: 15807
number: 77
agency: Concello de Ourense
section: VI. Anuncios. b) Administración local.
title: >-
  ANUNCIO de corrección de erros na contratación, mediante procedemento aberto,
  do servizo de mantemento do sistema de préstamo de bicicletas.
range: Anuncio
url: >-
  https://www.xunta.gal/dog/Publicados/2015/20150424/AnuncioL354-210415-0007_gl.html
---
<p>Advertido un erro no prego de prescricións técnicas do expediente aberto para contratar, mediante procedemento aberto, o servizo de mantemento do sistema de préstamo de bicicletas do Concello de Ourense, a Xunta de Goberno Local, na sesión ordinaria do 16 de abril de 2015, acordou:</p>
    <p>«51. Rectificación, se procede, dos puntos 4.5 e 6 do prego de prescricións técnicas do expediente aberto para contratar, mediante procedemento aberto, o servizo de mantemento do sistema de préstamo de bicicletas do Concello de Ourense.</p>
    <p>A Xunta de Goberno Local, de conformidade coa proposta, por unanimidade dos asistentes (6 votos a favor), acordou:</p>
    <p>1º. Rectificar os puntos 4.5 e 6 do prego de prescricións técnicas do expediente aberto para contratar, mediante procedemento aberto, o servizo de mantemento do sistema de préstamo de bicicletas do Concello de Ourense, aprobados pola Xunta de Goberno do 19 de marzo de 2015, no seguinte sentido:</p>
    <p>No punto 4.5, paragrafo terceiro, onde di:</p>
    <p>“Ao finalizar o horario de funcionamento (desde as 8.00 horas ata as 22.00 horas) será obrigatorio:”</p>
    <p>Deberá dicir:</p>
    <p>“Ao finalizar o horario de funcionamento (desde as 22.00 horas ata as 8.00 horas) será obrigatorio:”</p>
    <p>No punto 6, baixo a rúbrica Horario de funcionamento do sistema, onde di: </p>
    <p>“Todos os días do ano o servizo de préstamo de bicicletas funcionará de maneira ininterrompida as 24 horas (nas cales non haberá revisións nin asistencia telefónica aos usuarios), excepto o 25 de Nadal e 1 de xaneiro, nos que, pola súa especial consideración, os puntos de préstamo permanecerán pechados.</p>
    <p>O servizo de mantemento garantirá que durante este horario de funcionamento sempre estea unha persoa operativa para solucionar calquera incidencia e que se realizará unha revisión das bases ao comezar e ao finalizar o horario establecido. Será potestade do Concello de Ourense a modificación dos horarios, sen que estas modificacións supoñan desequilibrio económico do contrato”.</p>
    <p>Deberá dicir:</p>
    <p>“Todos os días do ano o servizo de préstamo de bicicletas funcionará de maneira ininterrompida as 24 horas, excepto o 25 de Nadal e 1 de xaneiro, nos que, pola súa especial consideración, os puntos de préstamo permanecerán pechados:</p>
    <p>O servizo de mantemento garantirá que durante este horario de funcionamento (desde as 8.00 ás 22.00 horas) sempre estea unha persoa operativa para solucionar calquera incidencia e que se realizará unha revisión das bases ao comezar e ao finalizar o horario establecido. Será potestade do Concello de Ourense a modificación dos horarios, sen que estas modificacións supoñan desequilibrio económico do contrato”.</p>
    <p>2º. Proceder a reapertura do prazo para presentar proposicións establecido no artigo 13 do prego de cláusulas administrativas, notificando aos licitadores que xa presentaron ou poidan presentar as súas proposicións, antes de rematar o prazo orixinariamente establecido, a posibilidade de retirar a súa oferta».</p>
    <p>Ao abeiro do TRLCSP, o prazo de presentación de ofertas comezará a computar desde o día seguinte ao da última publicación deste anuncio de corrección de erros no perfil do contratante, no BOP ou no DOG.</p>
    <p>Ourense, 16 de abril de 2015</p>
    <footer><p>Agustín Fernández Gallego<br>Alcalde</p></footer>

