---
date: '2015-04-24'
id: CA05-200415-0001
page: 15756
number: 77
agency: Consellería de Traballo e Benestar
section: VI. Anuncios. a) Administración autonómica.
title: >-
  RESOLUCIÓN do 17 de abril de 2015, da Secretaría Xeral Técnica da Consellería
  de Traballo e Benestar, pola que se emprazan as persoas interesadas no recurso
  contencioso-administrativo, procedemento ordinario número 78/2015 IN,
  interposto contra o Decreto 165/2014, do 11 de decembro, polo que se aproban
  os estatutos do organismo autónomo Instituto Galego de Seguridade e Saúde
  Laboral.
range: Resolución
url: >-
  https://www.xunta.gal/dog/Publicados/2015/20150424/AnuncioCA05-200415-0001_gl.html
---
<p>A Consellería de Traballo e Benestar recibiu da Sala do Contencioso-Administrativo do Tribunal Superior de Xustiza de Galicia (sección primeira) oficio no que se comunica a interposición do recurso contencioso-administrativo, procedemento ordinario número 78/2015, polo Sindicato Nacional de Comisións Obreiras de Galicia (CC.OO.), pola Unión Xeral dos Traballadores (UXT) e pola Confederación Intersindical Galega, contra o Decreto 165/2014, do 11 de decembro, polo que se aproban os estatutos do organismo autónomo Instituto Galego de Seguridade e Saúde Laboral.</p>
    <p>En consecuencia, esta Secretaría Xeral Técnica acorda nesta data e de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo á referida sala, o que se notifica para xeral coñecemento de todas as persoas interesadas no procedemento e se emprazan para que poidan comparecer como parte nos autos na Sala do Contencioso-Administrativo do Tribunal Superior de Xustiza de Galicia no prazo de nove (9) días, contados desde o seguinte ao da publicación desta resolución no Diario Oficial de Galicia.</p>
    <p>Santiago de Compostela, 17 de abril de 2015</p>
    <footer><p>Mª Jesús Lorenzana Somoza<br>Secretaria xeral técnica da Consellería de Traballo e Benestar</p></footer>

