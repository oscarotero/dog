---
date: '2021-08-19'
id: G0599-120821-0003
page: 41661
number: 159
agency: Consellería de Emprego e Igualdade
section: II. Autoridades e persoal. b) Nomeamentos.
title: >-
  ORDE do 9 de agosto de 2021 pola que se procede ao cesamento e nomeamento de
  membros do Consello da Economía Social de Galicia.
range: Orde
url: >-
  https://www.xunta.gal/dog/Publicados/2021/20210819/AnuncioG0599-120821-0003_gl.html
---
<p>A Lei 6/2016, do 4 de maio, da economía social de Galicia, regula no seu artigo 11 a composición e réxime de elección das persoas que integran o Consello da Economía Social de Galicia e no artigo 12, o seu nomeamento e cesamento, duración do mandato e substitucións.</p>
    <p>A composición do Consello da Economía Social de Galicia foi publicada no <em>Diario Oficial de Galicia</em> número 37, do 21 de febreiro de 2019. Esta composición foi modificada pola Orde do 7 de novembro de 2019 e polas ordes do 2 de marzo de 2020, do 16 de novembro de 2020 e do 3 de xuño de 2021 polas que se procede ao cesamento e nomeamento de membros do Consello da Economía Social de Galicia.</p>
    <p>O 28 de xullo de 2021 a Unión de Cooperativas Asociación Galega de Cooperativas Agrarias comunicou a súa proposta de modificación das persoas representantes desta entidade no Consello da Economía Social de Galicia como consecuencia do cambio na composición do seu consello reitor.</p>
    <p>En consecuencia, en virtude das facultades que me confire o artigo 38 da Lei 1/1983, do 22 de febreiro, reguladora da Xunta de Galicia e da súa Presidencia, e o artigo 12 da Lei 6/2016, do 4 de maio, da economía social de Galicia,</p>
    <p class="dog-titulo">RESOLVO:</p>
    <p>Primeiro.</p>
    <p>Que cese José Severino Montes Pérez como vogal titular, Emilio Rodríguez Felipe como vogal suplente e José Manuel López Tellado como vogal suplente, en representación das entidades da economía social de Galicia.</p>
    <p>Segundo.</p>
    <p>Nomear a Carmen Rodríguez Rodríguez como vogal titular, Xoán Antonio Allegue López como vogal suplente e a Rafael Tejeda Vázquez como vogal suplente, en representación das entidades da economía social de Galicia.</p>
    <p>Contra esta orde poderase interpoñer, potestativamente, recurso de reposición ante a conselleira de Emprego e Igualdade no prazo dun mes contado desde o día seguinte ao da súa publicación, de conformidade co establecido no artigo 123 da Lei 39/2015, do 1 de outubro, do procedemento administrativo común das administracións públicas, ou interpoñer directamente recurso contencioso-administrativo ante o Tribunal Superior de Xustiza de Galicia, no prazo de dous meses, contados desde o día seguinte ao da súa publicación, de conformidade co establecido no artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 9 de agosto de 2021</p>
    <footer><p>A conselleira de Emprego e Igualdade<br>P.D. (Orde do 10.6.2016; DOG núm. 131, do 12 de xullo)<br>O secretario xeral técnico da Consellería de Emprego e Igualdade<br>P.S. (Artigo 7.i) do Decreto 215/2020, do 3 de decembro;<br> DOG núm. 253, do 17 de decembro)<br>Mª Fe Alvedro Riveiro<br>Vicesecretaria xeral da Consellería de Emprego e Igualdade</p></footer>

