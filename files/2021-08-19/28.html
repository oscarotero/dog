---
date: '2021-08-19'
id: G0426-050821-0001
page: 41794
number: 159
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 3 de agosto de 2021, da Dirección Xeral de Planificación e
  Ordenación Forestal, polo que se dá publicidade do Acordo do Consello da Xunta
  de Galicia do 29 de xullo de 2021, polo que se autoriza a permuta e a
  modificación de superficies no Catálogo de montes de utilidade pública, dunha
  parte do monte Vaos, número 103-C, no concello de Mazaricos.
range: Anuncio
url: >-
  https://www.xunta.gal/dog/Publicados/2021/20210819/AnuncioG0426-050821-0001_gl.html
---
<p>De conformidade co disposto no artigo 45 da Lei 39/2015, do 1 de outubro, do procedemento administrativo común das administracións públicas publícase o seguinte anuncio:</p>
    <p>O Consello da Xunta de Galicia na súa reunión do 29 de xullo de 2021 adoptou, entre outros, o seguinte</p>
    <h2>ACORDO:</h2>
    <p>1. Autorizar a permuta, e a conseguinte exclusión dunha parcela e incorporación doutra permutada no Catálogo de montes de utilidade pública, no monte Vaos, número 103-C, situado no concello de Mazaricos (A Coruña) o que supón a descatalogación da parcela do monte Vaos que se permuta e que ten unha superficie de 1,2548 ha (dentro da referencia catastral 15046A018000420000AS), así como a incorporación ao monte de utilidade pública e ao CUP da parcela lindeira e que conta cunha superficie de 1,3169 ha (dentro da referencia catastral 15046A018000440000AU).</p>
    <p>2. Que a superficie do monte de utilidade pública, logo destas modificacións, increméntase en 0,0621 ha (621 m²).</p>
    <p>3. Dar traslado ao Ministerio de Agricultura, Pesca e Alimentación da citada modificación da declaración de utilidade pública e da permuta.</p>
    <p>Contra este acordo as persoas interesadas poderán interpoñer recurso de reposición, con carácter potestativo, ante o Consello da Xunta de Galicia no prazo dun mes, ou ben interpoñer directamente o recurso contencioso-administrativo ante o Tribunal Superior de Xustiza de Galicia no prazo de dous meses, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 3 de agosto de 2021</p>
    <footer><p>José Luis Chan Rodríguez<br>Director xeral de Planificación e Ordenación Forestal</p></footer>

