---
date: '2002-07-08'
id: D64E
page: 10
number: 130
agency: CONCELLO DE BUEU
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020708/AnuncioD64E_gl.html'
---
<p>Aprobado pola Comisión de Goberno deste concello o prego de condicións económico-administrativas que rexerán o procedemento para a contratación da subministración referenciada, anúnciase o concurso, aínda que a licitación se aprazará, cando resulte necesario, de presentarse reclamacións.</p>
<p>Así mesmo, sométese o proxecto técnico das obras de instalación dos anteriores a exposición pública para a presentación de alegacións polos posibles interesados.</p>
<p>Anuncio de licitación.</p>
<p>1. Entidade adxudicadora: Concello de Bueu.</p>
<p>2. Obxecto do contrato: execución das subministracións consistentes en subministración e instalación da iluminación pública en Agrelo PPC/2002. Lugar de entrega: Concello de Bueu, Pontevedra. Prazo de entrega: 2 meses.</p>
<p>3. Tramitación: ordinaria. Procedemento: aberto. Forma: concurso.</p>
<p>4. Tipo de licitación: 88.972,29 euros.</p>
<p>5. Garantías: provisional: non esixible. Definitiva: 4% do importe da adxudicación.</p>
<p>6. Obtención de información: concello de Bueu. R/ Eduardo Vicenti, 10. 36939. Teléfono: 986 39 00 29, telefax: 986 32 20 99, ata o último día do prazo para a presentación de ofertas, este incluído.</p>
<p>7. Requisitos específicos do contratista: non se esixen requisitos específicos distintos dos xerais sinalados nos pregos.</p>
<p>8. Presentación de proposicións:</p>
<p>a) Data límite de presentación: ós 15 días naturais desde o seguinte ó de publicación deste anuncio no DOG, en horario de oficina, no rexistro xeral do concello, ou da forma sinalada na cláusula 8 do prego de condicións.</p>
<p>b) Documentación que hai que presentar: as proposicións constarán de dous (2) sobres pechados, A e B, denominados: «Documentación xeral» e «Documentación específica» para o concurso, coas inscricións e a documentación que se sinala na cláusula 8 dos pregos.</p>
<p>9. Apertura de ofertas: na casa do concello, ás 13 horas do 6º día hábil seguinte ó de finalización do prazo para presentar proposicións (se o día fose sábado trasladarase ó primeiro día hábil seguinte).</p>
<p>10. Gastos de anuncios: por conta do adxudicatario.</p>
<p>Bueu, 18 de xuño de 2002.</p>
<p>Tomás Barreiro Sotelo</p>
<p>Alcalde</p>

