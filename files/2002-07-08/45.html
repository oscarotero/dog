---
date: '2002-07-08'
id: D61E
page: 10
number: 130
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 2 de abril de 2002, do Xurado Provincial de Montes Veciñais en
  Man Común de Lugo, pola que se resolve o expediente 3/2001 de clasificación
  dun monte desta provincia.
range: Resolución
url: 'https://www.xunta.gal/dog/Publicados/2002/20020708/AnuncioD61E_gl.html'
---
<p>Para os efectos previstos no artigo 28 do regulamento para a execución da Lei 13/1989, do 10 de outubro, de montes veciñais en man común, o Decreto 260/1992, do 4 de setembro, e de conformidade co disposto no artigo 60.1º da Lei 30/1992, do 26 de novembro, de réxime xurídico das administracións públicas e do procedemento administrativo común, faise público que o Xurado Provincial de Montes Veciñais en Man Común de Lugo, na sesión que tivo lugar o 2 de abril de 2002 na sala de xuntas da delegación provincial da Consellería de Presidencia e Administración Pública, baixo a presidencia do delegado provincial da Consellería de Medio Ambiente, e coa asistencia dos vocais Emilio Sánchez Coto, Manuel Martínez Garrido, José Antonio Illán Torrón e do secretario Luis Quiroga Arnal, dictou a resolución de non clasificar como veciñal en man común o monte seguinte:</p>
<p>-Expediente número 3/2001: monte do Cambeiro, situado na parroquia de Sanfiz de Bergazo no concello do Corgo.</p>
<p>Contra esta resolución e desde a súa notificación ou publicación, poderá interporse recurso potestativo de reposición no prazo dun mes perante o Xurado Provincial de Montes Veciñais en Man Común de Lugo, ou recurso contencioso-administrativo no prazo de dous meses perante o Xulgado do Contencioso-Administrativo de Lugo, de conformidade co disposto no artigo 46.1º da Lei 29/1998, do 13 de xullo, da xurisdicción contencioso-administrativa, en relación co artigo 12 da Lei de montes veciñais en man común e o artigo 28 do seu regulamento, modificados os dous preceptos legais pola Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Lugo, 2 de abril de 2002.</p>
<p>Luis González Vázquez</p>
<p>Presidente do Xurado Provincial de Montes</p>
<p>Veciñais en Man Común de Lugo</p>

