---
date: '2012-12-05'
id: G0165-221112-0001
page: 45941
number: 232
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 19 de novembro de 2012, da Dirección Xeral de Desenvolvemento
  Rural, polo que se notifica un requirimento de documentación complementaria
  realizado a unha interesada de autorización de permutas voluntarias de predios
  rústicos, por ser devolto polo servicio de Correos.
range: Anuncio
url: >-
  https://www.xunta.gal/dog/Publicados/2012/20121205/AnuncioG0165-221112-0001_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícase ao interesado que se sinala no anexo deste anuncio o requirimento de documentación complementaria realizado como consecuencia dunha solicitude de autorización de permutas voluntarias de predios rústicos, por ser devolto polo servizo de Correos.</p>
    <p>O interesado poderá comparecer, no prazo de dez días hábiles contados desde o seguinte ao da publicación deste anuncio, nas oficinas da Dirección Xeral de Desenvolvemento Rural, situadas en San Caetano, s/n, das 9.00 ás 14.00 horas, de luns a venres, para o coñecemento íntegro do mencionado trámite de audiencia e constancia de tal coñecemento.</p>
    <p>O presente anuncio remitirase, así mesmo, ao concello correspondente ao último enderezo coñecido do interesado en aplicación do artigo 59.5 da Lei 30/1992, co obxecto de que proceda á súa publicación por medio dun anuncio no seu taboleiro de edictos.</p>
    <p>Santiago de Compostela, 19 de novembro de 2012</p>
    <footer><p>Antonio Crespo Iglesias<br>Director xeral de Desenvolvemento Rural</p></footer>
    <h2>ANEXO</h2>
    <p>Expediente: autorización de permutas.</p>
    <p>Interesada: Delia Vázquez Taboada.</p>
    <p>Último enderezo coñecido: estrada de Esplugues, nº 36, 1º, 1ª, 08940 Cornellà de Llobregat (Barcelona).</p>
    <p>Acto notificado: solicitude de documentación complementaria para a autorización de permuta voluntaria de predios rústicos para os efectos de solicitar a exención do imposto de transmisións patrimoniais e actos xurídicos documentados.</p>
    <p>Documentación que se require:</p>
    <p>1. Certificación de estar ao día do pagamento dos tributos ou outros dereitos que graven os predios que se van permutar ou, se é o caso, xustificante de exención tributaria.</p>
    <p>2. Certificación catastral ou, se é o caso, informe pericial emitido por técnico competente sobre o valor dos terreos obxecto de permuta.</p>
    <p>De non remitir no prazo improrrogable de 10 días a documentación requirida, entenderase que desiste da súa petición.</p>

