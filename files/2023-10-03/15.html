---
date: '2023-10-03'
id: G0003-250923-0002
page: 55524
number: 188
agency: Servizo Galego de Saúde
section: IV. Oposicións e concursos.
title: >-
  ANUNCIO do 25 de setembro de 2023, da Xerencia da Área Sanitaria de Vigo, pola
  que se dá publicidade á Resolución AC 7/2023, da mesma data, de convocatoria
  pública para a provisión, polo sistema de avaliación colexiada, dun posto de
  xefe/a de sección do Laboratorio de Hematoloxía.
range: Anuncio
url: >-
  https://www.xunta.gal/dog/Publicados/2023/20231003/AnuncioG0003-250923-0002_gl.html
---
<p>De conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e a Orde do 24 de maio de 2006 pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, con base no Decreto 137/2019, do 10 de outubro, polo que se establece a estrutura orgánica do Servizo Galego de Saúde; na Orde do 22 de abril de 2020 sobre delegación de competencias en órganos centrais e periféricos do Servizo Galego de Saúde, e no Decreto 134/2019, do 10 de outubro, polo que se regulan as áreas sanitarias e os distritos sanitarios do Sistema público de saúde de Galicia, esta xerencia</p>
    <h2>RESOLVE:</h2>
    <p>Primeiro. Anunciar a convocatoria para cubrir, polo sistema de avaliación colexiada, un posto de xefe/a de sección do Laboratorio de Hematoloxía, segundo se especifica no anexo desta resolución.</p>
    <p>Segundo. As bases da citada convocatoria estarán expostas nos taboleiros de anuncios das oficinas da Dirección de Recursos Humanos da Área Sanitaria de Vigo e na páxina web do Servizo Galego de Saúde (www.sergas.es).</p>
    <p>Terceiro. As solicitudes e a documentación anexa que conteña a xustificación dos requisitos e méritos alegados deberán presentarse en calquera dos rexistros de entrada da Área Sanitaria de Vigo, dirixidas ao xerente, no prazo de 20 días hábiles contados desde o día seguinte ao da publicación do anuncio da presente convocatoria no <em>Diario Oficial de Galicia</em>.</p>
    <p>Así mesmo, poderán presentarse a través de calquera dos rexistros previstos no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 25 de setembro de 2023</p>
    <footer><p>Francisco Javier Puente Prieto<br> Xerente da Área Sanitaria de Vigo</p></footer>
    <h2>ANEXO</h2>
    <p>Denominación do posto: xefe/a de sección do Laboratorio de Hematoloxía.</p>
    <p>Procedemento de provisión: avaliación colexiada.</p>
    <p>Nº de vacantes totais: 1.</p>

