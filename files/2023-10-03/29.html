---
date: '2023-10-03'
id: G0426-220923-0001
page: 55550
number: 188
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 19 de setembro de 2023, da Xefatura Territorial de Ourense, polo
  que se fai pública a proposta dunha liña de deslindamento con propiedades
  particulares do monte veciñal en man común Rosedo, pertencente á Comunidade de
  Montes Veciñais en Man Común de Carbuíz, A Celareira, Espadanedo, O Mato,
  Ovellariza e San Pedro, no concello de Xunqueira de Espadanedo.
range: Anuncio
url: >-
  https://www.xunta.gal/dog/Publicados/2023/20231003/AnuncioG0426-220923-0001_gl.html
---
<p>Para os efectos previstos no artigo 54 da Lei 7/2012, do 28 de xuño, de montes de Galicia, dáse publicidade da proposta de deslindamento parcial do monte veciñal en man común (MVMC) Rosedo con propiedades particulares, presentada o 27 de setembro de 2022 pola Mancomunidade de Montes Veciñais en Man Común (CMVMC) de Carbuíz, A Celareira, Espadanedo, O Mato, Ovellariza e San Pedro.</p>
    <p>Nesa mesma data, a comunidade presentou documentación na cal consta o acordo da súa aprobación adoptado na asemblea xeral do 16 de setembro de 2022.</p>
    <p>O día 30 de marzo de 2023, o Servizo de Montes de Ourense emitiu un informe favorable ao considerar que non existe unha afección significativa sobre a integridade territorial do monte.</p>
    <p>Contra a proposta de deslindamento as persoas interesadas poderán presentar ante a comunidade propietaria as alegacións e os títulos que acrediten a propiedade ou a posesión dos predios estremeiros, no prazo dun mes, que comezará a contar a partir do día seguinte ao da publicación deste anuncio.</p>
    <p>Durante este prazo, a documentación estará dispoñible no Servizo de Montes de Ourense, na rúa Villaamil e Castro, s/n, das 9.00 ás 14.00 horas, de luns a venres, para os efectos de coñecer integramente o contido da dita proposta.</p>
    <p>Ourense, 19 de setembro de 2023</p>
    <footer><p>Luis Jorge Álvarez Ferro<br>Xefe territorial de Ourense</p></footer>

