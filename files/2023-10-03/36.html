---
date: '2023-10-03'
id: G0181-220923-0002
page: 55569
number: 188
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 13 de setembro de 2023, do Servizo Provincial da Coruña, pola
  que se sinala a data para o levantamento de actas previas á ocupación e para a
  formalización de actas de ocupación dos bens e dereitos afectados polo
  proxecto de trazado de mellora de accesibilidade e conectividade das paraxes
  de autobús, AC/22/050.06, de Carballo, Culleredo, Ponteceso, Arteixo e
  Cerceda.
range: Resolución
url: >-
  https://www.xunta.gal/dog/Publicados/2023/20231003/AnuncioG0181-220923-0002_gl.html
---
<p>O artigo 28 do vixente Estatuto de autonomía de Galicia establece no seu punto 2 a competencia da Comunidade Autónoma galega no desenvolvemento lexislativo e execución da lexislación do Estado en materia de expropiación forzosa.</p>
    <p>O 9 de marzo de 2023 a Xunta de Galicia aprobou o proxecto de trazado de mellora de accesibilidade e conectividade das paraxes de autobús situadas na Rede autonómica de estradas de Galicia nas rutas de acceso polo oeste á cidade da Coruña, de clave AC/22/050.06, nos concellos de Carballo, Culleredo, Ponteceso, Arteixo e Cerceda, publicado no <em>Diario Oficial de Galicia</em> do 24 de marzo de 2023 (DOG núm. 59).</p>
    <p>A aprobación definitiva do proxecto de trazado implica a declaración de utilidade pública, a necesidade de ocupación dos bens e de adquisición dos dereitos necesarios para a execución das obras, dos depósitos dos materiais sobrantes, dos préstamos necesarios para executalas e para a reposición de servizos afectados, previstos no proxecto, así como para a implantación do proxecto e as modificacións deste que, se é o caso, puideren aprobarse posteriormente, e a urxencia da ocupación, todo iso para os efectos de expropiación, ocupación temporal ou imposición ou modificación de servidumes, segundo o disposto no artigo 22.5 da Lei 8/2013, do 28 de xuño, de estradas de Galicia.</p>
    <p>A tramitación do expediente expropiatorio debe axustarse ao disposto nos artigos 52 da vixente Lei de expropiación forzosa do 16 de decembro de 1954, e 56 e seguintes do seu Regulamento do 26 de abril de 1957.</p>
    <p>En consecuencia, este servizo, en virtude da competencia delegada mediante a Orde do 7 de setembro de 2017, sobre delegación de competencias no secretario xeral técnico e noutros órganos e entidades públicas adscritos a esta consellería, publicada no DOG nº 179, do 20 de setembro de 2017, resolveu convocar os/as titulares de bens e dereitos afectados que figuran na relación exposta no taboleiro de anuncios dos concellos de Carballo, Culleredo, Ponteceso, Arteixo e Cerceda, para que comparezan no lugar, data e horas que se detallan a continuación, co fin de proceder ao levantamento das actas previas á ocupación nas cales se recollerán os datos necesarios para determinar os dereitos afectados, o valor destes e os prexuízos determinantes da rápida ocupación, sen prexuízo de se trasladaren ao lugar dos predios se o consideran necesario.</p>
    <p>Termo municipal de Carballo:</p>
    <p>Lugar: Salón de Plenos do Concello de Carballo.</p>
    <p>Data: 6 de novembro de 2023, das 10.15 ás 10.30 horas.</p>
    <p>Termo municipal de Culleredo:</p>
    <p>Lugar: Salón de Plenos do Concello de Culleredo.</p>
    <p>Data: 6 de novembro de 2023, das 12.15 ás 12.55 horas.</p>
    <p>Termo municipal de Ponteceso:</p>
    <p>Lugar: Salón de Plenos do Concello de Ponteceso.</p>
    <p>Data: 7 de novembro de 2023, ás 10.00 horas.</p>
    <p>Termo municipal de Arteixo:</p>
    <p>Lugar: Salón de Plenos do Concello de Arteixo.</p>
    <p>Data: 7 de novembro de 2023, ás 12.00 horas.</p>
    <p>Termo municipal de Cerceda:</p>
    <p>Lugar: Salón de Plenos do Concello de Cerceda.</p>
    <p>Data: 7 de novembro de 2023, ás 13.00 horas.</p>
    <p>A relación de titulares cos bens e dereitos afectados, así como o plano parcelario correspondente; estarán expostos nos concellos de Carballo, Culleredo, Ponteceso, Arteixo e Cerceda e no Servizo Provincial da Axencia Galega de Infraestruturas da Coruña (r/ Vicente Ferrer, nº 2, 8º andar, 15071 A Coruña), e publicarase no seguinte enlace da páxina web da consellería:</p>
    <p>https://infraestruturasemobilidade.xunta.gal/avisos?content=/Portal-Conselleria6/Avisos/resolucions/aviso_0338.html</p>
    <p>Así mesmo, realizarase a convocatoria para os/as interesados/as no levantamento das actas previas mediante notificación individual.</p>
    <p>Ao dito acto deberán acudir as persoas titulares afectadas persoalmente ou ben representadas pola persoa debidamente autorizada para actuar no seu nome, e xuntarán os documentos acreditativos da súa titularidade, documento nacional de identidade (de ser o caso, outra documentación que se requira, xustificante do pagamento do IBI...), así como certificado de conta con códigos IBAN e BIC, co fin de proceder aos sucesivos pagamentos que sexan procedentes mediante transferencia bancaria. Poderán facerse acompañar, pola súa conta, se o consideran oportuno, dos seus peritos e notarios.</p>
    <p>Así mesmo, en cumprimento do disposto no artigo 49 do Regulamento de expropiación forzosa do 26 de abril de 1957, este servizo, unha vez levantadas as actas previas á ocupación, e habilitado o crédito oportuno, pagará, mediante transferencia bancaria, o importe dos depósitos previos e indemnizacións por rápida ocupación. No suposto de non ter presentado o certificado de titularidade da conta bancaria, con códigos IBAN e BIC, e a copia do DNI, consignarase o importe na Caixa Xeral de Depósitos conforme o disposto no artigo 51 do Regulamento de expropiación forzosa do 26 de abril de 1957.</p>
    <p>En cumprimento do artigo 55 do Regulamento de expropiación forzosa do 26 de abril de 1957, neste mesmo acto convócase ao acto de formalización das actas de ocupación, o cal terá lugar, logo de producirse o aboamento dos depósitos previos e indemnizacións por rápida ocupación, no lugar e na data que se indican: </p>
    <p>Termo municipal de Carballo:</p>
    <p>Lugar: Salón de Plenos do Concello de Carballo.</p>
    <p>Data: 24 de xaneiro de 2024, das 10.15 ás 10.30 horas.</p>
    <p>Termo municipal de Culleredo:</p>
    <p>Lugar: Salón de Plenos do Concello de Culleredo.</p>
    <p>Data: 24 de xaneiro de 2024, das 12.15 ás 12.55 horas.</p>
    <p>Termo municipal de Ponteceso:</p>
    <p>Lugar: Salón de Plenos do Concello de Ponteceso.</p>
    <p>Data: 25 de xaneiro de 2024, ás 10.00 horas.</p>
    <p>Termo municipal de Arteixo:</p>
    <p>Lugar: Salón de Plenos do Concello de Arteixo.</p>
    <p>Data: 25 de xaneiro de 2024, ás 12.00 horas.</p>
    <p>Termo municipal de Cerceda:</p>
    <p>Lugar: Salón de Plenos do Concello de Cerceda.</p>
    <p>Data: 25 de xaneiro de 2024, ás 13.00 horas.</p>
    <p>No mesmo acto ofertaránselles aos propietarios as valoracións establecidas pola Administración para cada un dos predios en concepto de mutuo acordo.</p>
    <p>O presente acordo faise público, para xeral coñecemento, e advírteselles aos titulares que na acta figurarán os donos da cousa ou titulares do dereito expropiado, e non se admitirá representación senón por medio de poder debidamente autorizado (notarial, xudicial ou do consulado), xa sexa xeral ou particular para este caso, e deberán achegar a documentación necesaria para acreditar a sucesión en caso de figurar o terreo a nome de herdeiros. Así mesmo, deberán identificarse co documento nacional de identidade.</p>
    <p>A Coruña, 13 de setembro de 2023</p>
    <footer><p>Felipe de la Vega Gándaras<br>Xefe do Servizo Provincial da Coruña</p></footer>

