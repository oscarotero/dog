---
date: '2023-10-25'
id: G0655-171023-0001
page: 58586
number: 203
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 11 de outubro de 2023 pola que se dá de baixa no Rexistro de Escolas
  de Música e Danza desta comunidade autónoma, por cesamento de actividades, a
  Escola de Música Municipal da Capela.
range: Orde
url: >-
  https://www.xunta.gal/dog/Publicados/2023/20231025/AnuncioG0655-171023-0001_gl.html
---
<p>Mediante a Orde do 18 de xullo de 2000 (DOG do 21 de agosto), autorízase a inclusión no Rexistro de Escolas de Música e Ddanza desta comunidade autónoma da Escola de Música Municipal da Capela, aténdose á Orde do 11 de marzo de 1993 (DOG do 22 de abril) que regula as condicións de creación e funcionamento das escolas de música e danza da Comunidade Autónoma de Galicia. </p>
    <p>O alcalde do Concello da Capela comunica o cesamento da actividade da escola desde xuño de 2018, polo que por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Baixa no rexistro </em></p>
    <p>Dar de baixa no Rexistro de Escolas de Música e Danza da Comunidade Autónoma de Galicia a Escola de Música Municipal da Capela, código do centro 15032091.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 11 de outubro de 2023</p>
    <footer><p>Román Rodríguez González<br>Conselleiro de Cultura, Educación,<br>Formación Profesional e Universidades</p></footer>

