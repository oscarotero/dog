---
date: '2023-10-25'
id: G0003-191023-0006
page: 58621
number: 203
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 18 de outubro de 2023, da Dirección Xeral de Recursos Humanos,
  pola que se publican as puntuacións provisionais do proceso selectivo para o
  ingreso, polo sistema de concurso, á condición de persoal estatutario fixo en
  diversas categorías de persoal licenciado sanitario.
range: Resolución
url: >-
  https://www.xunta.gal/dog/Publicados/2023/20231025/AnuncioG0003-191023-0006_gl.html
---
<p>Mediante as resolucións da Dirección Xeral de Recursos Humanos, do 4 de maio de 2023 (<em>Diario Oficial de Galicia </em>núm. 92, do 15 de maio), e do 11 de maio de 2023 (<em>Diario Oficial de Galicia</em> núm. 98, do 25 de maio), convocáronse os procesos selectivos, polo sistema de concurso, para o acceso á condición de persoal fixo das categorías de facultativo/a especialista de atención primaria, facultativo/a especialista de área (en diversas especialidades), médico/a de hospitalización a domicilio, médico/a de urxencias hospitalarias e pediatra de atención primaria.</p>
    <p>Estes procesos selectivos realízanse en execución da Lei 2/2022, do 6 de outubro, de medidas extraordinarias dirixidas a impulsar a provisión de postos de difícil cobertura de determinado persoal estatutario con título de especialista en Ciencias da Saúde do Servizo Galego de Saúde (<em>Diario Oficial de Galicia</em> núm. 196, do 14 de outubro), co fin de impulsar a incorporación urxente, estable e permanente de persoal das categorías mencionadas aos postos de difícil cobertura.</p>
    <p>A base oitava das resolucións citadas dispón que, realizada polo tribunal a baremación dos méritos achegados polos/as aspirantes, a Dirección Xeneral de Recursos Humanos publicará no <em>Diario Oficial de Galicia </em>o anuncio da súa exposición, con indicación da puntuación provisional obtida por cada aspirante nas distintas epígrafes do baremo, a puntuación por ter acreditado o coñecemento da lingua galega, así como a valoración total do concurso.</p>
    <p>Logo de realizada polo tribunal a baremación correspondente de conformidade coa base oitava das resolucións de convocatoria, esta dirección xeral, como órgano convocante dos procesos,</p>
    <h2>RESOLVE:</h2>
    <p>Primeiro. Publicar, na páxina web do Servizo Galego de Saúde (www.sergas.es), as puntuacións provisionais obtidas polos/as aspirantes presentados/as ao proceso selectivo, nas categorías de facultativo/a especialista de atención primaria, facultativo/a especialista de área (en diversas especialidades), médico/a de hospitalización a domicilio, médico/a de urxencias hospitalarias e pediatra de atención primaria.</p>
    <p>Cada aspirante poderá consultar, ademais, o detalle da puntuación obtida nas distintas epígrafes do baremo, no seu expediente electrónico persoal en Fides/expedient-e/sección de procesos.</p>
    <p>Segundo. De conformidade coa base oitava das resolucións da Dirección Xeral de Recursos Humanos, do 4 e do 11 de maio de 2023, de convocatoria dos procesos selectivos, contra os resultados da baremación provisional os/as aspirantes poderán presentar reclamación, ante o propio tribunal, no prazo de cinco (5) días hábiles contados a partir do seguinte ao da publicación desta resolución no <em>Diario Oficial de Galicia</em>.</p>
    <p>A reclamación deberá presentarse nun rexistro administrativo ou a través de calquera dos procedementos previstos no artigo 16.4 da Lei 39/2015, do 1 de outubro, do procedemento administrativo común das administracións públicas, e deberá dirixirse á sede do tribunal para o efecto de comunicacións, situada na Dirección Xeral de Recursos Humanos do Servizo Galego de Saúde; Edificio Administrativo San Lázaro, s/n, 15703 Santiago de Compostela. </p>
    <p>A estimación ou desestimación das reclamacións presentadas entenderase implícita na resolución pola que se aproben as puntuacións definitivas, que se publicará no <em>Diario Oficial de Galicia. </em></p>
    <p>Santiago de Compostela, 18 de outubro de 2023</p>
    <footer><p>Ana María Comesaña Álvarez<br>Directora xeral de Recursos Humanos</p></footer>

