---
date: '2023-10-25'
id: G0657-161023-0005
page: 58652
number: 203
agency: Consellería de Política Social e Xuventude
section: VI. Anuncios. a) Administración autonómica.
title: >-
  ANUNCIO do 2 de outubro de 2023, da Xefatura Territorial de Lugo, polo que se
  notifican actos administrativos ditados no expediente 2023/67/27.
range: Anuncio
url: >-
  https://www.xunta.gal/dog/Publicados/2023/20231025/AnuncioG0657-161023-0005_gl.html
---
<p>De conformidade cos artigos 44 e 46 da Lei 39/2015, do 1 de outubro, do procedemento administrativo común das administracións públicas, por descoñecer o lugar de notificación, emprázanse as persoas interesadas que se indican no anexo para notificarlles os actos administrativos ditados no expediente administrativo instruído conforme o disposto no artigo 172.1 do Código civil e demais normas de aplicación, e que figuran no dito anexo.</p>
    <p>O expediente atópase á disposición das ditas persoas interesadas ou da persoa que as represente, debidamente acreditada, no Servizo de Familia, Infancia e Dinamización Demográfica da Xefatura Territorial de Lugo da Consellería de Política Social e Xuventude, rolda da Muralla, 70, planta baixa, onde, no prazo de dez (10) días hábiles contados desde o día seguinte á data de publicación deste anuncio no <em>Boletín Oficial del Estado</em>, poderán comparecer para coñecer o contido íntegro dos actos administrativos, de luns a venres laborables, das 9.00 ás 14.00 horas, advertindo que, de non facelo, se terá por efectuada a notificación ao vencemento do prazo indicado para comparecer. </p>
    <p>Este anuncio publicarase no <em>Diario Oficial de Galicia</em>, ben que a notificación quedará supeditada á súa publicación no <em>Boletín Oficial del Estado</em>.</p>
    <p>Advírtese que o acto de resolución poderá ser impugnado ante o Xulgado de Primeira Instancia desta cidade que por quenda corresponda, no prazo de dous meses desde a súa notificación, efectuada por comparecencia, sen necesidade de presentación de reclamación administrativa previa ante a Consellería de Política Social e Xuventude, segundo o artigo 780.1 da Lei 1/2000, do 7 de xaneiro, de axuizamento civil. </p>
    <p>Así mesmo, advírtese que desde o día seguinte á notificación do acto de comunicación do inicio do trámite de audiencia, efectuada por comparecencia, terán dez (10) días hábiles para presentar as alegacións, suxestións e/ou documentación que consideren procedente. </p>
    <p>Lugo, 2 de outubro de 2023</p>
    <footer><p>Francisco Javier Vázquez Nodal<br>Xefe territorial de Lugo</p></footer>
    <h2>ANEXO</h2>
    <p>Nº de expediente: 2023/67/27.</p>
    <p>Persoas interesadas: Mohamed Ben Er Rafa e Hakima Bent El Afani.</p>
    <p>Actos administrativos que se notifican: </p>
    <p>– Resolución de establecemento urxente de medida administrativa do 15 de setembro de 2023.</p>
    <p>– Oficio de comunicación do inicio do trámite de audiencia do 2 de outubro de 2023.</p>

