---
date: '2023-10-25'
id: G0003-191023-0005
page: 58623
number: 203
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 19 de outubro de 2023, da Dirección Xeral de Recursos Humanos,
  pola que se declaran con carácter definitivo as persoas aspirantes admitidas e
  excluídas na convocatoria excepcional no proceso selectivo de estabilización,
  polo sistema de concurso de méritos, e se publican as puntuacións provisionais
  para o ingreso nas categorías de persoal de servizos xerais e técnico/a en
  coidados auxiliares de enfermaría.
range: Resolución
url: >-
  https://www.xunta.gal/dog/Publicados/2023/20231025/AnuncioG0003-191023-0005_gl.html
---
<p>Mediante as resolucións desta dirección xeral, do 26 e do 28 de decembro de 2022 (DOG núm. 4, do 5 de xaneiro de 2023), realizouse a convocatoria excepcional no proceso selectivo de estabilización, polo sistema de concurso de méritos, para o ingreso en diversas categorías de persoal de xestión e servizos e persoal sanitario de formación profesional, entre elas nas categorías de persoal de servizos xerais e técnico/a en coidados auxiliares de enfermaría.</p>
    <p>Mediante a Resolución deste mesmo centro directivo, do 11 de abril de 2023 (DOG núm. 77, do 21 de abril), publicouse a relación provisional de admitidos/as e excluídos/as nas categorías de persoal de servizos xerais e técnico/a en coidados auxiliares de enfermaría, tendo finalizado o prazo de emenda previsto na base sexta da resolución de convocatoria. </p>
    <p>A base oitava das resolucións da Dirección Xeral de Recursos Humanos, do 26 e do 28 de decembro de 2022, de convocatoria dos procesos, dispón que, realizada polo respectivo tribunal a baremación dos méritos achegados polas/os aspirantes, a Dirección Xeral de Recursos Humanos publicará no <em>Diario Oficial de Galicia</em> o anuncio da súa exposición, con indicación da puntuación provisional obtida por cada aspirante nas distintas epígrafes, a correspondente á acreditación do coñecemento da lingua galega, de ser o caso, así como a valoración total do concurso de méritos.</p>
    <p>De conformidade coas ditas bases, esta dirección xeral, como órgano convocante do proceso,</p>
    <h2>RESOLVE: </h2>
    <p>Primeiro. Declarar, con carácter definitivo, as persoas aspirantes admitidas e excluídas no proceso selectivo de estabilización, polo sistema de concurso de méritos, para o ingreso nas categorías de persoal de servizos xerais e técnico/a en coidados auxiliares de enfermaría, convocado polas resolucións do 26 e do 28 de decembro de 2022, e publicar as puntuacións provisionais obtidas polas/os aspirantes admitidas/os no proceso selectivo.</p>
    <p>Segundo. As puntuacións provisionais, así como as listas coa relación definitiva de admitidos/as e excluídos/as, con indicación do motivo de exclusión, nas categorías de persoal de servizos xerais e técnico/a en coidados auxiliares de enfermaría poderanse examinar na páxina web do Servizo Galego de Saúde (www.sergas.es). </p>
    <p>Cada aspirante poderá consultar o estado da solicitude, ademais da puntuación obtida nas distintas epígrafes do baremo, no seu expediente electrónico persoal en Fides/expedient-e/sección de procesos/concurso de méritos. </p>
    <p>Coa finalidade de dotar de transparencia o proceso, ao existiren aspirantes empatados, publicarase na páxina web o Servizo Galego de Saúde (www.sergas.es) a información que permitirá verificar a correcta aplicación do criterio de desempate establecido na base 8.1.6 da resolución de convocatoria do proceso. </p>
    <p>Terceiro. Contra as listas definitivas de admitidos/as e excluídos/as, as persoas excluídas poderán interpor recurso contencioso-administrativo no prazo de dous (2) meses, contados a partir do día seguinte ao da publicación desta resolución, nos termos da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderán interpor recurso de reposición, ante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao desta publicación.</p>
    <p>Cuarto. De conformidade coa base oitava das resolucións do 26 e do 28 de decembro de 2022, da Dirección Xeral de Recursos Humanos, de convocatoria do proceso, os/as aspirantes admitidos/as poderán presentar reclamación, ante o propio tribunal, no prazo de dez (10) días hábiles contados a partir do día seguinte ao da publicación desta resolución no <em>Diario Oficial de Galicia</em>, para formularen reclamación contra os resultados da baremación provisional. Tales reclamacións serán rexeitadas ou admitidas na resolución definitiva, que aprobará esta dirección xeral e que se publicará no <em>Diario Oficial de Galicia</em>, logo da análise das reclamacións polo tribunal, que efectuará, de ser o caso, as oportunas correccións, aprobará as puntuacións definitivas de méritos do concurso e as elevará á autoridade convocante. </p>
    <p>Santiago de Compostela, 19 de outubro de 2023</p>
    <footer><p>Ana María Comesaña Álvarez<br>Directora xeral de Recursos Humanos</p></footer>

