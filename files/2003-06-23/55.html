---
date: '2003-06-23'
id: 1483A
page: 8
number: 120
agency: CONCELLO DE SANTIAGO DE COMPOSTELA
section: VI. ANUNCIOS
title: Resolución do 9 de xuño de 2003 pola que se anuncia o concurso que se cita.
range: Resolución
url: 'https://www.xunta.gal/dog/Publicados/2003/20030623/Anuncio1483A_gl.html'
---
<p>Obxecto do contrato: explotación da prestación do servicio municipal de axuda no fogar que se prestará a persoas que atravesan circunstancias especiais, tales como limitación da súa autonomía persoal ou desintegración familiar.</p>
<p>Tipo de licitación: establécese un tipo de licitación de 11,15 euros/hora, IVE incluído.</p>
<p>Prazo de execución: o prazo de execución do contrato será de dous anos que se contará a partir do día da súa formalización. Este prazo poderá prorrogarse ata un máximo de catro anos.</p>
<p>Clasificación do contratista: non se esixe.</p>
<p>Forma de adxudicación: concurso por procedemento aberto.</p>
<p>Proposicións: os licitadores poderán presentar proposicións no Rexistro Xeral de Entrada do Concello de Santiago de Compostela, das 9.00 ás 14.00 horas, dentro do prazo de 8 días naturais contados desde o día seguinte ó da última das publicacións que corresponden facer no Diario Oficial de Galicia e no BOP da Coruña.</p>
<p>Información e documentación: Concello de Santiago de Compostela. (Departamento de Contratación-Servicios). Tfno.: 981 54 30 33. Fax: 981 57 76 27.</p>
<p>Criterios de adxudicación: son os sinalados no punto homónimo do prego de cláusulas administrativas particulares.</p>
<p>Garantías: provisional: non se esixe. Definitiva: 4% do importe de adxudicación.</p>
<p>Apertura de plicas: terá lugar en acto público na Casa do Concello (Secretaría) ás 12.00 horas, o segundo día hábil, non sábado, seguinte ó da finalización do prazo de presentación de proposicións.</p>
<p>Santiago de Compostela, 9 de xuño de 2003.</p>
<p>José A. Sánchez Bugallo</p>
<p>Alcalde</p>

