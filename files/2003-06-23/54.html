---
date: '2003-06-23'
id: '14836'
page: 8
number: 120
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación definitiva do proxecto de modificación da delimitación
  da unidade de actuación número 4 do Plan Xeral de Ordenación Urbana.
range: Anuncio
url: 'https://www.xunta.gal/dog/Publicados/2003/20030623/Anuncio14836_gl.html'
---
<p>A Comisión de Goberno, en sesión ordinaria que tivo lugar o día doce de maio de dous mil tres, acordou prestar aprobación, con carácter definitivo, á proposta -instada a iniciativa particular pola entidade mercantil Soinga Hogar Futura, Sociedad Limitadade modificación da delimitación da unidade de actuación número 4 do vixente Plan Xeral de Ordenación Urbana, e sita entre as rúas avda. da Coruña, rúa Juan Manuel Pintos, rúa Fernández Cochón e vía de nova apertura, coa finalidade de excluír do seu ámbito 31,63 m de parcela sito no nº 48 da avda. da Coruña, e posibilita-la edificación asistemática desta, ó invadi-la delimitación da unidade o fondo edificatorio establecido no Plan Xeral de Ordenación Urbana para o rueiro 31, fundamentándose esta modificación nun proxecto técnico subscrito polo arquitecto Manuel Abilleira Argibay, visado pola delegación en Pontevedra do Colexio Oficial de Arquitectos de Galicia con data 9-4-2002 e planos nº 2 e 3 da mesma autoría con data de visado </p>
<p>colexial 26-6-2002, que anulan e substitúen os seus correlativos do presente, dispoñéndose o seu sometemento a información pública.</p>
<p>O que se fai público para a súa executividade, subliñándose que contra este acordo, que esgota a vía administrativa, se poderá interpoñer recurso contencioso-administrativo no prazo de dous meses contados a partir do día seguinte ó da súa notificación ou publicación no DOG, perante a Sala do Contencioso-Administrativo do Tribunal Superior de Xustiza de Galicia, consonte o establecido nos artigos 10.1º e 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Pontevedra, 21 de maio de 2003.</p>
<p>P.D.</p>
<p>Xosé Cesáreo Mosquera Lorenzo</p>
<p>Tenente alcalde delegado da Área de Urbanismo</p>
<p>e Medio Ambiente</p>
<p>Julio Dapena Outomuro</p>
<p>Secretario xeral</p>

