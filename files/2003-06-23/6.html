---
date: '2003-06-23'
id: 1476A
page: 8
number: 120
agency: 'CONSELLERÍA DE XUSTIZA, INTERIOR E ADMINISTRACIÓN LOCAL'
section: III. OUTRAS DISPOSICIÓNS
title: >-
  Decreto 284/2003, do 4 de xuño, polo que se declara a urxente ocupación, para
  efectos de expropiación forzosa, pola Deputación Provincial de Lugo, dos bens
  e dereitos necesarios para a realización das obras do proxecto número 244,
  Plan Operativo Local 2002 Cervo-acceso ó parque empresarial, punto
  quilométrico 0 ó 0,70 (concello de Cervo).
range: Decreto
url: 'https://www.xunta.gal/dog/Publicados/2003/20030623/Anuncio1476A_gl.html'
---
<p>A Deputación Provincial de Lugo, en sesión que tivo lugar o día vinteún de xuño de dous mil dous,</p>
<p>aprobou o proxecto nº 244, Plan Operativo Local 2002 Cervo-acceso ó parque empresarial, punto quilométrico 0 ó 0,70 e, na sesión do vinteseis de agosto de dous mil dous, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Administración Local o día catorce de maio de dous mil tres.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, xa que, segundo sinala a deputación, a actuación é necesaria para poder dotar dun acceso ó parque empresarial, que reúna unhas mínimas condicións de seguridade, que se ven agravadas ó estar situado nunha zona de gran densidade de vehículos e contar cun acceso actual inadecuado, polo que se fai necesaria a actuación para conseguir unha notable mellora sobre o actual acceso e poder acadar mellores condicións de seguridade, evitando así posibles accidentes.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Administración Local e logo de deliberación do Consello da Xunta de Galicia na súa reunión do día catro de xuño de dous mil tres,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Lugo para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto nº 244, Plan Operativo Local 2002 Cervo-acceso ó parque empresarial, punto quilométrico 0 ó 0,70.</p>
<p>Santiago de Compostela, catro de xuño de dous mil tres.</p>
<p>P.A.</p>
<p>José Antonio Orza Fernández</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Administración</p>
<p>Local</p>

