---
date: '2003-06-23'
id: 1482A
page: 8
number: 120
agency: CONCELLO DE ARZÚA
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/2003/20030623/Anuncio1482A_gl.html'
---
<p>Aprobados pola Comisión de Goberno deste concello -na sesión que tivo lugar o día 8 de maio de 2003-, o prego de cláusulas administrativas particulares que rexerán o concurso por procedemento aberto, convocado para a adxudicación do servicio de limpeza en varios edificios municipais; exponse ó público por un prazo de oito días hábiles, para efectos de reclamacións, por razóns de seguridade xurídica e de conformidade co disposto no artigo</p>
<p>122 nº 1 do Real decreto lexislativo 781/1986, do 18 de abril.</p>
<p>Transcorrido o dito prazo sen presentación de reclamacións -e de conformidade co disposto no artigo 122, número 2, do Real decreto lexislativo 781/1986, do 18 de abril-, ábrese o período de presentación de propostas previsto no punto VII deste anuncio; se ben esta licitación se aprazará cando resulte necesario, e así se fará público, no suposto de que se formulasen reclamacións contra o dito prego de cláusulas administrativas particulares, que estará de manifesto na secretaría do concello.</p>
<p>O contido do dito prego é o seguinte:</p>
<p>I. Obxecto do contrato.</p>
<p>A prestación dos seguintes servicios:</p>
<p>1. Colexio público.</p>
<p>O servicio prestarase de luns a venres, e realizaranse os seguintes traballos:</p>
<p>Diarios.</p>
<p>a) Varrida húmida e posterior fregada do chan.</p>
<p>b) Limpeza de escaleiras.</p>
<p>c) Limpeza e desinfección de servicios.</p>
<p>d) Limpeza de mesas, cadeiras, armarios e demais mobiliario existente.</p>
<p>e) Baleirado de papeleiras.</p>
<p>f) Recambio de bolsas do lixo.</p>
<p>g) Aspirado de alfombras.</p>
<p>h) Limpeza de impresións en cristais de portas de entrada.</p>
<p>i) Limpeza de material informático en sala de ordenadores, secretaría, etc.</p>
<p>j) Baleirado de papeleiras exteriores.</p>
<p>k) Limpeza de rúas e xardíns exteriores.</p>
<p>l) Limpeza de espacios exteriores cubertos.</p>
<p>m) Limpeza de aula psicomotriz e baños exteriores.</p>
<p>n) Limpeza e desinfección de ximnasio.</p>
<p>Semanais.</p>
<p>a) Aspirado de pista cuberta.</p>
<p>b) Limpeza de aluminios e cristais en portas de entrada.</p>
<p>Bimensuais.</p>
<p>a) Limpeza de aluminios de cristais.</p>
<p>b) Limpeza de puntos de luz.</p>
<p>c) Limpeza de plantas e cúpula en patio interior.</p>
<p>2. Centro de saúde (PAC).</p>
<p>O servicio prestarase de luns a venres, nas dúas plantas de consultas e tódolos días, incluídos os sábados, domingos e festivos en urxencias e zonas de descanso do persoal sanitario.</p>
<p>Urxencias.</p>
<p>Servicios diarios.</p>
<p>a) Aspirado e fregada do chan: consultas, escaleiras, sala de descanso do persoal sanitario e cuartos.</p>
<p>b) Limpeza e desinfección de servicios.</p>
<p>c) Limpeza de todo o mobiliario.</p>
<p>d) Baleirado de papeleiras e recambio de bolsas de lixo.</p>
<p>e) Limpeza de impresións en cristais de porta de entrada.</p>
<p>Mensuais.</p>
<p>a) Limpeza de puntos de luz.</p>
<p>b) Limpeza de aluminios e cristais.</p>
<p>Especiais.</p>
<p>a) Sábados, domingos e tódolos días festivos, a empresa adxudicataria, estará obrigada a realiza-los mesmos servicios anteriormente citados, ademais de cambiar e face-las camas e limpa-la vaixela usada polo persoal do centro.</p>
<p>Plantas de consulta.</p>
<p>Diarios.</p>
<p>a) Aspirado e fregada de tódalas dependencias.</p>
<p>b) Limpeza e desifección de servicios.</p>
<p>c) Limpeza de asentos nas salas de espera.</p>
<p>d) Limpeza de mesas, cadeiras, armarios e demais mobiliario existente.</p>
<p>e) Baleirado de papeleiras.</p>
<p>f) Recambio de bolsas do lixo.</p>
<p>g) Limpeza de impresións nos cristais e portas de entrada.</p>
<p>h) Limpeza de escaleiras exteriores.</p>
<p>Mensuais.</p>
<p>a) Limpeza de aluminios e cristais.</p>
<p>b) Limpeza de puntos de luz.</p>
<p>3. Casa do concello.</p>
<p>Neste edificio, realizarase a limpeza de tódalas súas dependencias, agás o local cedido á deputación provincial, para a recadación de tributos.</p>
<p>Servicios diarios.</p>
<p>a) Aspirado e posterior fregada do chan e escaleiras.</p>
<p>b) Aspirado de moquetas e alfombras.</p>
<p>c) Limpeza e desinfección de servicios.</p>
<p>d) Limpeza e baleirado de cinseiros e papeleiras.</p>
<p>e) Limpeza de impresións e po de todo o mobiliario (mesas, armarios, material de oficina, etc.).</p>
<p>f) Limpeza de portas e elementos decorativos.</p>
<p>g) Limpeza e desinfección de teléfonos.</p>
<p>h) Limpeza de impresións en tódalas portas acristaladas.</p>
<p>i) Limpeza de dourados e metais.</p>
<p>Mensuais.</p>
<p>a) Limpeza de cristais interiores e exteriores.</p>
<p>b) Limpeza de puntos de luz.</p>
<p>II. Duración do contrato.</p>
<p>Dous anos, contados desde a data de formalización deste coa empresa que resulte adxudicataria.</p>
<p>Se ben o dito contrato se entenderá prorrogado tacitamente por dúas anualidades máis, se ningunha das partes denuncia a súa rescisión, con tres meses de antelación a cada un dos sucesivos vencementos.</p>
<p>III. Tipo de licitación.</p>
<p>Fíxase como tipo máximo que vai satisfacer o concello, a cantidade de 63.875 euros para a primeira anualidade das dúas de que inicialmente consta o contrato.</p>
<p>Neste prezo figurará incluído o IVE, así como calquera carga fiscal ou de cotizacións á Seguridade Social, que poida orixinarse con motivo da prestación do servicio.</p>
<p>Para a segunda anualidade do contrato, e para o suposto de que se produza algunha das dúas prórrogas previstas neste prego de cláusulas administrativas, revisarase o prezo fixado pola prestación do servicio, tomando por base o índice de prezos de consumo que publique o Instituto Nacional de Estatística.</p>
<p>IV. Pagamentos.</p>
<p>Será efectuado por mensualidades vencidas, entendendo dividido o prezo de adxudicación, para cada período anual, en doce partes iguais; sendo ordenado pola alcaldía, e aboado con cargo á partida orzamentaria aprobada para o efecto para cada un dos exercicios económicos, en que estea vixente o contrato, ou con cargo á correspondente partida do orzamento anterior, cuando resulte prorrogado como sucede neste momento.</p>
<p>V. Garantía provisional.</p>
<p>Será de 1.277,50 euros, equivalente ó 2% do tipo de licitación.</p>
<p>VI. Garantía definitiva.</p>
<p>O 4% do importe da adxudicación.</p>
<p>VII. Presentación de proposicións.</p>
<p>No rexistro xeral do concello calquera día hábil, en horas de nove a catorce, durante o prazo de vinteseis días naturais, contados desde o seguinte a aquel en que rematase o prazo dos oito días hábiles de exposición ó público, para reclamacións, do prego de cláusulas administrativas particulares no BOP e no Diario Oficial de Galicia.</p>
<p>VIII. Apertura de proposicións.</p>
<p>Terá lugar ás trece horas do seguinte día hábil ó da conclusión do prazo para a presentación de proposicións.</p>
<p>IX. Modelo de proposición.</p>
<p>O que figura recollido na cláusula novena do prego de cláusulas administrativas particulares.</p>
<p>X. Gastos.</p>
<p>Serán por conta do adxudicatario os gastos previstos nas cláusulas décimo sétima do citado prego.</p>
<p>Arzúa, 14 de maio de 2003.</p>
<p>Manuel Moscoso López</p>
<p>Alcalde</p>

