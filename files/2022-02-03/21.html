---
date: '2022-02-03'
id: G0596-190122-0014
page: 7344
number: 23
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ANUNCIO do 12 de xaneiro de 2022, da Dirección Xeral de Planificación
  Enerxética e Recursos Naturais, polo que se lles notifican a varios
  interesados a aprobación definitiva e a declaración de utilidade pública do
  proxecto sectorial de ampliación das instalacións da sede central do Grupo
  Caamaño.
range: Anuncio
url: >-
  https://www.xunta.gal/dog/Publicados/2022/20220203/AnuncioG0596-190122-0014_gl.html
---
<p>O 29 de outubro de 2021 o Consello da Xunta de Galicia acordou aprobar definitivamente o proxecto sectorial de incidencia supramunicipal de ampliación das instalacións da sede central do Grupo Caamaño, situada en Alvedro (Culleredo), e declarar a súa utilidade pública para os efectos expropiatorios.</p>
    <p>O 4 de novembro de 2021 a Dirección Xeral de Planificación Enerxética e Recursos Naturais ditou resolución pola que se ordenou a publicación, no <em>Diario Oficial de Galicia</em> (DOG), do devandito acordo do Consello da Xunta de Galicia e das disposicións normativas do proxecto sectorial. Esta resolución, que se publicou no DOG número 224, do 22 de novembro de 2021, inclúe no seu anexo I o texto íntegro do citado acordo.</p>
    <p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, mediante este anuncio emprázanse as persoas interesadas que figuran no anexo para seren notificadas por comparecencia, por non ter sido posible practicar a notificación prevista na citada norma, logo dos intentos efectuados, ou por resultar descoñecido o interesado ou o seu enderezo.</p>
    <p>As persoas interesadas ou os seus representantes legais deberán comparecer no prazo de dez (10) días hábiles, contados desde o día seguinte ao da publicación deste anuncio, na sede da Dirección Xeral de Planificación Enerxética e Recursos Naturais, sita no Edificio Administrativo San Caetano, s/n, bloque 5, 4º andar, Santiago de Compostela, das 9.00 ás 14.00 horas, de luns a venres. A eficacia deste anuncio queda supeditada á súa publicación no taboleiro de edictos único (TEU) do <em>Boletín Oficial del Estado</em>.</p>
    <p>Transcorrido o prazo indicado no parágrafo anterior sen efectuarse a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>Santiago de Compostela, 12 de xaneiro de 2022</p>
    <footer><p>Paula Mª Uría Traba<br>Directora xeral de Planificación Enerxética e Recursos Naturais</p></footer>
    <h2>ANEXO</h2>
    <p>Acordo: declaración de utilidade pública do proxecto sectorial de incidencia supramunicipal de ampliación das instalacións da sede central do Grupo Caamaño.</p>
    <p>Municipios afectados: Culleredo (A Coruña).</p>
    <table>
     <tbody>
      <tr>
       <td>Persoa interesada</td>
       <td>Referencia catastral do predio afectado</td>
      </tr>
      <tr>
       <td>Barral Lousada, María</td>
       <td>15031A00500262</td>
      </tr>
      <tr>
       <td>Carmona Iglesias, José María</td>
       <td>15031A00500199</td>
      </tr>
      <tr>
       <td>Catrufo Bermúdez, Santiago</td>
       <td>15031A00500185</td>
      </tr>
      <tr>
       <td>Doldan Ramos, José</td>
       <td>15031A00500204</td>
      </tr>
      <tr>
       <td>Iglesias Martínez, Eva</td>
       <td>15031A00500199</td>
      </tr>
      <tr>
       <td>Iglesias Martínez, María Cruz</td>
       <td>15031A00500199</td>
      </tr>
      <tr>
       <td>Mariscal Gantes, Jorge</td>
       <td>15031A00500171</td>
      </tr>
      <tr>
       <td>Morano Gómez, Servando</td>
       <td>15031A00500274</td>
      </tr>
      <tr>
       <td>Ordóñez, Casimira</td>
       <td>15031A00500166</td>
      </tr>
      <tr>
       <td>Ramos Calvete, Mercedes</td>
       <td>15031A00500202</td>
      </tr>
     </tbody>
    </table>

