---
date: '2009-03-23'
page: 5
number: 56
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 16 de febreiro de 2009 pola que se autoriza o centro privado Vigo, do
  concello de Redondela (Pontevedra), para impartir as ensinanzas
  correspondentes aos niveis I, II e III, modalidade presencial, da educación
  básica de adultos en quenda de tarde-noite.
range: Orde
---
<p>Visto o expediente sobre autorización para impartir as ensinanzas correspondentes aos niveis I, II e III, modalidade presencial, da educación básica de adultos, en quenda de tarde-noite, no centro privado Vigo, do concello de Redondela, iniciado ao abeiro do artigo 5º do Decreto 133/1995, do 10 de maio, sobre autorización de centros docentes privados para impartir ensinanzas de réxime xeral non universitarias, e do punto primeiro.1 da Orde do 20 de setembro de 1995 pola que se desenvolve o antedito decreto.</p>
<p>Considerando que o devandito centro conta con autorización definitiva por Orde do 19 de maio de 1997 para impartir educación secundaria obrigatoria.</p>
<p>A Consellería de Educación e Ordenación Universitaria, en virtude do establecido no artigo 14º do Decreto 88/1999, do 11 de marzo, polo que se regula a ordenación xeral das ensinanzas de educación de persoas adultas e os requisitos mínimos dos centros e por proposta da Dirección Xeral de Ordenación e Innovación Educativa,</p>
<p>DISPÓN:</p>
<p>Autorizar o centro privado Vigo, do concello de Redondela, para impartir as ensinanzas correspondentes aos niveis I, II e III , modalidade presencial, da educación básica de adultos, en quenda de tarde-noite, segundo os datos que se relacionan no anexo desta orde.</p>
<p>Esta orde, que esgota a vía administrativa, poderá ser obxecto de recurso potestativo de reposición ante a conselleira de Educación e Ordenación Universitaria, no prazo dun mes contado a partir do día seguinte ao da súa publicación no Diario Oficial de Galicia, segundo o disposto nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses contados a partir do día seguinte ao da súa publicación, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
<p>Santiago de Compostela, 16 de febreiro de 2009.</p>
<p>Laura Sánchez Piñón</p>
<p>Conselleira de Educación e Ordenación Universitaria</p>
<p>ANEXO</p>
<p>Provincia: Pontevedra.</p>
<p>Concello: Redondela.</p>
<p>Localidade: Redondela.</p>
<p>Enderezo: Rande A Formiga s/n.</p>
<p>Denominación: Centro privado Vigo.</p>
<p>Código do centro: 36018033.</p>
<p>Titular: Sociedad Mercantil Colegio Vigo, S.A.</p>
<p>Composición resultante:</p>
<p>Educación infantil: 3 unidades.</p>
<p>Educación primaria: 6 unidades.</p>
<p>Educación secundaria obrigatoria: 4 unidades.</p>
<p>Bacharelato: 4 unidades de bacharelato da modalidade de ciencias e tecnoloxía.</p>
<p>Formación profesional específica:</p>
<p>1 ciclo formativo de grao medio de comercio (1 unidade para 30 alumnos).</p>
<p>1 ciclo formativo de grao superior de comercio internacional (2 unidades para 30 alumnos/unidade).</p>
<p>1 ciclo formativo de grao medio de electromecánica de vehículos (2 unidades para 30 alumnos/unidade).</p>
<p>1 ciclo formativo de grao medio de equipamentos electrónicos de consumo (2 unidades para 30 alumnos/unidade).</p>
<p>1 ciclo formativo de grao superior de desenvolvemento e aplicación de proxectos de construción (2 unidades para 20 alumnos/unidade).</p>
<p>Quenda de tarde-noite:</p>
<p>Educación básica de adultos:</p>
<p>Nivel I: 1 unidade.</p>
<p>Nivel II: 1 unidade.</p>
<p>Nivel III: 2 unidades.</p>

