---
date: '2017-06-15'
id: G0424-060617-0006
page: 29267
number: 113
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 1 de xuño de 2017 pola que se establecen as bases
  reguladoras e se fai pública a convocatoria para a concesión, en réxime de
  concorrencia competitiva, dos premios Smart Commerce de Galicia 2017 (código
  de procedemento IN214C).
range: Orde
url: >-
  https://www.xunta.gal/dog/Publicados/2017/20170615/AnuncioG0424-060617-0006_gl.html
---
<p>BDNS (Identif.): 350539.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. Persoas beneficiarias</p>
    <p>Poderán optar aos premios os comerciantes retallistas que desenvolvan a súa actividade comercial en Galicia e que cumpran os requisitos establecidos legalmente para exercer a actividade. Cada comerciante solicitará a participación nunha única categoría, para o cal marcará o recadro correspondente da solicitude.</p>
    <p>Segundo. Obxecto</p>
    <p>Estas bases teñen por obxecto regular a concesión dos premios Smart Commerce como un recoñecemento institucional e social a aqueles comercios que apostan por situar o cliente no centro da súa estratexia, aproveitando todos os recursos á súa disposición co fin de lle achegar a súa oferta. </p>
    <p>Terceiro. Bases reguladoras</p>
    <p>Publícanse conxuntamente coa convocatoria.</p>
    <p>Cuarto. Contía</p>
    <p>Destínase un total de 9.500 euros da aplicación orzamentaria 09.30.751A.480.0.</p>
    <p>Os premios do Comercio de Galicia constarán das seguintes categorías:</p>
    <p>a) Premio Smart Commerce Galicia, cunha contía de 3.000 euros, na cal se incluirá o premio correspondente á provincia.</p>
    <p>b) Premio Smart Commerce Provincial, cunha contía de 1.500 euros por provincia.</p>
    <p>c) Premio E-Commerce, cunha contía de 1.000 euros.</p>
    <p>d) Premio Social Commerce, cunha contía de 1.000 euros.</p>
    <p>Quinto. Prazo de presentación de solicitudes</p>
    <p>Dous meses, contados a partir do día seguinte ao da publicación desta orde no <em>Diario Oficial de Galicia</em>. Entenderase que o prazo vence o día cuxo ordinal coincida co que serviu de partida, que é o da publicación no <em>Diario Oficial de Galicia </em>e, se é festivo, o primeiro día hábil seguinte.</p>
    <p>Santiago de Compostela, 1 de xuño de 2017</p>
    <footer><p>Francisco José Conde López<br>Conselleiro de Economía, Emprego e Industria</p></footer>

