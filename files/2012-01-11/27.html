---
date: '2012-01-11'
id: G2182-211211-10161
page: 1813
number: 7
agency: Xulgado de Primeira Instancia número 1 de Vigo
section: V. Administración de xustiza.
title: EDICTO (419/2010).
range: Edicto
url: >-
  https://www.xunta.gal/dog/Publicados/2012/20120111/AnuncioG2182-211211-10161_gl.html
---
<p>No xuízo da referencia, foi ditada a resolución cuxo texto literal é o seguinte:</p>
    <p>«Sentenza. En Vigo, 15 de xuño de 2011.</p>
    <p>Vistos por María Isabel Castro Martínez, maxistrada xuíza do Xulgado de Primeira Instancia número 1 de Vigo, os autos de xuízo ordinario sobre reclamación de cantidade co número 419/2010, promovidos por Bincoman, S.A., representada polo procurador Sr. Gallego Martín-Esperanza e asistida do letrado Sr. Torres Laguna; contra Feliciano Graña Fernández, en situación procesual de rebeldía.</p>
    <p>Decido que estimando integramente a demanda promovida por Bincoman, S.A. contra Feliciano Graña Fernández, debo condenar e condeno o demandado a aboar á demandante a cantidade de 150.000 euros en concepto de principal, máis os xuros pactados, e ao pagamento das custas procesuais causadas nesta instancia.</p>
    <p>Notifíquese ás partes.</p>
    <p>Contra esta resolución cabe recurso de apelación, que se deberá interpor neste xulgado no prazo de cinco días desde a súa notificación, para a Audiencia Provincial de Pontevedra.</p>
    <p>Conforme a D.A. décimo quinta da L.O.P.X., para a admisión do recurso deberase acreditar ter constituído, na conta de depósitos e consignacións deste órgano, un depósito de 50 euros, salvo que o recorrente sexa beneficiario de xustiza gratuíta, o Ministerio Fiscal, o Estado, unha comunidade autónoma, entidade local ou organismo autónomo dependente.</p>
    <p>O depósito deberá constituílo ingresando a citada cantidade no Banesto, na conta deste expediente, consignando no campo «Concepto» a indicación «Recurso» seguida do código «02 Civil-Apelación».</p>
    <p>Se o ingreso se fai mediante transferencia bancaria, deberá incluír, despois da conta referida, separados por un espazo, a indicación «Recurso» seguida do código «02 Civil-Apelación».</p>
    <p>No caso de que deba realizar outros pagamentos na mesma conta, deberá verificar un ingreso por cada concepto, mesmo se obedecen a outros recursos da mesma ou distinta clase, indicando, neste caso, no campo observacións a data da resolución impugnada co formato DD/MM/AAAA.</p>
    <p>Así acórdoo, mándoo e asínoo».</p>
    <p>En virtude do acordado nos autos de referencia, de conformidade co disposto nos artigos 156.4 e 164 da Lei 1/2000, de axuizamento civil, polo presente notifícase a Feliciano Graña Fernández para os fins e baixo os apercibimentos expresados.</p>
    <p>Vigo, 9 de decembro de 2011.</p>
    <footer><p>María Lago Rivero<br>A secretaria xudicial</p></footer>

