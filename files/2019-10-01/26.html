---
date: '2019-10-01'
id: G0424-240919-0006
page: 43367
number: 186
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 23 de setembro de 2019, da Xefatura Territorial de Lugo, pola
  que se concede a autorización administrativa previa e de construción dunha
  instalación eléctrica no concello de Lugo (expediente IN407A 2019-17 AT).
range: Resolución
url: >-
  https://www.xunta.gal/dog/Publicados/2019/20191001/AnuncioG0424-240919-0006_gl.html
---
<p>Visto o expediente para outorgamento da autorización administrativa previa e de construción para a instalación eléctrica que a seguir se describe:</p>
    <p>Solicitante: Barras Eléctricas Galaico-Asturianas, S.A.</p>
    <p>Domicilio social: polígono empresarial As Gándaras, parcela U2, rúa Aller Ulloa, Ramón María, nº 9, 27003 Lugo.</p>
    <p>Denominación: soterrar LMT contorna parque Miño e conexión con LP Fingoi (Lugo).</p>
    <p>Situación: concello de Lugo.</p>
    <p>Características técnicas:</p>
    <p>• Liña aérea de media tensión a 20 kV Tablicia, con orixe na liña soterrada de media tensión proxectada Tablicia e final na liña aérea de media tensión existente Tablicia, cunha lonxitude de 64 metros, en condutor tipo LA-280.</p>
    <p>• Liña soterrada de media tensión a 20 kV Tablicia, treito entre CT Urbanización Saamasas e LMT aérea Tablicia, con orixe nunha cela de liña ubicada no CT Urbanización Saamasas proxectado e final nunha conversión no apoio proxectado P1 da liña aérea de media tensión Tablicia, cunha lonxitude de 220 metros, en condutor tipo RHZ1-400.</p>
    <p>• Liña soterrada de media tensión a 20 kV CT Urbanización Saamasas, dirección CT Campo de Fútbol 12056, con orixe nunha cela de liña ubicada no CT proxectado Urbanización Saamasas e final na liña soterrada de media tensión existente dirección CT Campo de Fútbol 12056, cunha lonxitude de 775 metros, en condutor tipo RHZ1-240.</p>
    <p>• Centro de transformación prefabricado proxectado Urbanización Saamasas, no cal se instalan tres celas de liña e unha de protección, cunha potencia proxectada de 630 kVA e unha potencia inicial de 250 kVA, relación de transformación 20.000/400-230 V.</p>
    <p>• Centro de transformación prefabricado existente 14929 Continente 2, no cal se desmontan dúas celas de corte ao aire e se instalan dúas celas de liña, unha de protección de trafo e unha cela de protección con interruptor, cunha potencia proxectada de 630 kVA e unha potencia instalada de 400 kVA, relación de transformación 20.000/400-230 V.</p>
    <p>• Liña soterrada de baixa tensión do centro de transformación Urbanización Saamasas, con orixe no cadro de baixa tensión do CT, cunha lonxitude de 163 metros, en condutor tipo XZ1.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, no Real decreto 337/2014, do 9 de maio, polo que se aproba o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 5/2017, do 19 de outubro, de fomento da implantación de iniciativas empresariais en Galicia, esta xefatura territorial, de acordo cas competencias que resultan dos decretos 135/2017, do 28 de decembro, polo que se crea e establece a estrutura orgánica da consellería, y tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>Conceder a autorización administrativa previa e de construción ás ditas instalacións, cuxas características se axustarán en todas as súas partes ás que figuran no seu proxecto e as condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o conselleiro de Economía, Emprego e Industria no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que considere pertinente o seu dereito.</p>
    <p>Lugo, 23 de setembro de 2019</p>
    <footer><p>Pilar Fernández López<br>Xefa territorial de Lugo</p></footer>

