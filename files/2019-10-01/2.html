---
date: '2019-10-01'
id: G0534-200919-0002
page: 43251
number: 186
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 17 de setembro de 2019 pola que se modifica a autorización do centro
  privado Tomás Barros, da Coruña.
range: Orde
url: >-
  https://www.xunta.gal/dog/Publicados/2019/20191001/AnuncioG0534-200919-0002_gl.html
---
<p>A titularidade do centro privado Tomás Barros, da Coruña, solicita a supresión progresiva do ciclo formativo de grao superior (CS) Promoción da igualdade de xénero e autorización para impartir un novo CS Educación infantil (2 unidades).</p>
    <p>Conforme a Orde do 22 de maio de 2018 (DOG do 6 de xuño) o centro conta con autorización para impartir o CM (ciclo formativo de grao medio) Atención a persoas en situación de dependencia (2 unidades), o CS Educación infantil (2 unidades), o CS Integración social (2 unidades) e o CS Promoción de igualdade de xénero.</p>
    <p>Logo de tramitar o expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Autorización e supresión de ensinanzas</p>
    <p>Autorizar o ciclo superior (CS) Educación infantil e a supresión progresiva do CS Promoción de igualdade de xénero no centro docente cuxos datos se sinalan a seguir:</p>
    <p>Denominación xenérica: centro privado (CPR).</p>
    <p>Denominación específica: Tomás Barros.</p>
    <p>Código do centro: 15032169.</p>
    <p>Domicilio: r/ Ramón Mª Aller, 12, entresollado.</p>
    <p>Localidade: A Coruña.</p>
    <p>Concello: A Coruña.</p>
    <p>Provincia: A Coruña.</p>
    <p>Titular: Araceli Barros Cao, S.L. </p>
    <p>Composición resultante:</p>
    <p>– 1 ciclo medio (CM) Atención a persoas en situación de dependencia (2 unidades para 20 alumnos/as cada unha).</p>
    <p>– 2 CS Educación infantil (4 unidades para 20 alumnos/as cada unha).</p>
    <p>– 1 CS Integración social (2 unidades para 20 alumnos/as cada unha).</p>
    <p>O CS Promoción de Igualdade de género quedará suprimido o día 31 de agosto de 2020.</p>
    <p>Artigo 2. Inicio da actividade</p>
    <p>Para a posta en funcionamento das ensinanzas que se autorizan, a Xefatura Territorial da Consellería de Educación, Universidade e Formación Profesional da Coruña, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado.</p>
    <p>Artigo 3. Inscrición no rexistro de centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 17 de setembro de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

