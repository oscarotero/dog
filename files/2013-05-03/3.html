---
date: '2013-05-03'
id: CA05-260413-0001
page: 13922
number: 85
agency: Consellería de Traballo e Benestar
section: III. Outras disposicións.
title: >-
  RESOLUCIÓN do 25 de abril de 2013 pola que se fai público o crédito destinado
  á concesión das axudas previstas para a anualidade 2013, do Real decreto
  196/2010, do 26 de febreiro, polo que se establecen medidas para facilitar a
  reinserción laboral, así como o establecemento de axudas especiais, aos
  traballadores afectados polos expedientes de regulación de emprego 76/2000, do
  8 de marzo de 2001 e 25/2001, do 31 de xullo.
range: Resolución
url: >-
  https://www.xunta.gal/dog/Publicados/2013/20130503/AnuncioCA05-260413-0001_gl.html
---
<p>O 27 de febreiro de 2010 publícase no Boletín Oficial del Estado o Real decreto 196/2010, do 26 de febreiro, polo que se establecen medidas para facilitar a reinserción laboral, así como o establecemento de axudas especiais aos traballadores afectados polos expedientes de regulación de emprego 76/2000, do 8 de marzo de 2001, e 25/2001, do 31 de xullo.</p>
    <p>O 4 de outubro de 2011 publícase no Diario Oficial de Galicia a Orde do 20 de setembro de 2011, pola que se establecen as bases reguladoras e a convocatoria pública para a concesión de subvencións ao abeiro do Real decreto 196/2010, do 26 de febreiro, polo que se establecen medidas para facilitar a reinserción laboral, así como o establecemento de axudas especiais aos traballadores afectados polos expedientes de regulación de emprego 76/2000, do 8 de marzo de 2001, e 25/2001, do 31 de xullo.</p>
    <p>O 24 de abril de 2012 publícase no Diario Oficial de Galicia a Resolución do 17 de abril de 2012 pola que se fai público o crédito destinado á concesión das axudas previstas para a anualidade 2012, do Real decreto 196/2010, do 26 de febreiro, polo que se establecen medidas para facilitar a reinserción laboral, así como o establecemento de axudas especiais aos traballadores afectados polos expedientes de regulación de emprego 76/2000, do 8 de marzo de 2001, e 25/2001, do 31 de xullo.</p>
    <p>Coa finalidade de proceder ao pagamento da subvención dos traballadores afectados polos expedientes de regulación de emprego 76/2000, do 8 de marzo de 2001, e 25/2001, do 31 de xullo, procédese a publicar a presente resolución.</p>
    <p>Por todo o exposto, e no uso das facultades que me foron concedidas,</p>
    <h2>RESOLVO:</h2>
    <p>Artigo 1. Publicidade do crédito para o exercicio 2013</p>
    <p>1. Para o seu financiamento, a Consellería de Traballo e Benestar, para o exercicio 2013, ten previsto, un crédito para axudas especiais para traballadores afectados por regulación de emprego, na aplicación 11.03.322B.480.2, coa seguinte dotación orzamentaria.</p>
    <p>Anualidade 2013:</p>
    <p>11.03.322B.480.2 Código de proxecto 2013 00 544: 132.000,00 euros.</p>
    <p>Total importe: 132.000,00 euros.</p>
    <p>2. En canto ao procedemento de aprobación do gasto e pagamento das axudas establecidas nesta resolución observarase o disposto no artigo 31.4 da Lei 9/2007, do 13 de xuño, de subvencións de Galicia.</p>
    <p>Artigo 2. Prazos de solicitude</p>
    <p>O prazo de solicitude destas axudas especiais será o establecido no artigo 9 da Orde do 20 de setembro de 2011, pola que se establecen as bases reguladoras e a convocatoria pública para a concesión de subvencións ao abeiro do Real decreto 196/2010, do 26 de febreiro, polo que se establecen medidas para facilitar a reinserción laboral, así como o establecemento de axudas especiais aos traballadores afectados polos expedientes de regulación de emprego 76/2000, do 8 de marzo de 2001, e 25/2001, do 31 de xullo.</p>
    <p>Disposición derradeira</p>
    <p>Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 25 de abril de 2013</p>
    <footer><p>Ana María Díaz López<br>Directora xeral de Emprego e Formación</p></footer>

