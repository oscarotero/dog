---
date: '1999-09-17'
id: F5AA
page: 11
number: 181
agency: CONCELLO DE CERVO
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/1999/19990917/AnuncioF5AA_gl.html'
---
<p>Resolución do Concello de Cervo (Lugo), pola que se anuncia o concurso tramitado para adxudicar,</p>
<p>mediante procedemento aberto e urxente, a obra denominada: Urbanización Río Covo-San Cibrao. (Expediente PIEL: 213.1).</p>
<p>1. Entidade adxudicadora: Concello de Cervo.</p>
<p>Dependencia que tramita o expediente: Secretaría.</p>
<p>2. Obxecto do contrato: execución da obra denominada Urbanización Río Covo-San Cibrao.</p>
<p>a) Descrición do obxecto: as obras que se van executar son as que figuran no proxecto denominado Urbanización Río Covo-San Cibrao, aprobado pola corporación.</p>
<p>b) Lugar de execución: vías de San Cibrao a Río Covo, descritas no proxecto.</p>
<p>c) Prazo de execución: o prazo máximo no que deberán ser executadas e entregadas as obras é de catro meses seguintes á formalización do contrato e realización da comprobación do planeamento. En todo caso a tramitación do expediente contractual e a execución das obras acomodarase ós prazos establecidos no Decreto 118/99, do 23 de abril (DOG nº 86, do 6 de maio de 1999).</p>
<p>3. Tramitación, procedemento e forma de adxudicación.</p>
<p>Este procedemento contractual adxudicarase por vía de concurso e por procedemento aberto e urxente.</p>
<p>4. Orzamento base de licitación: total: 17.831.942 ptas., IVE, demais impostos e gastos incluídos.</p>
<p>A financiamento desta contratación farase con cargo á subvención finalista dentro do PIEL 1999.</p>
<p>5. Garantías: para este contrato fíxase unha garantía provisional equivalente ó 2% do orzamento (356.639 ptas.).</p>
<p>A garantía definitiva será igual ó 4% do orzamento do contrato.</p>
<p>6. O prego de cláusulas administrativas particulares, xunto co proxecto técnico, estarán á disposición dos interesados na Secretaría Municipal, en horario de oficinas.</p>
<p>7. Requisitos específicos do contratista.</p>
<p>Están capacitadas para contratar as persoas naturais ou xurídicas, españolas ou estranxeiras, que teñan plena capacidade de obrar e non estean afectadas por ningunha das circunstancias que enumera o artigo 20 da Lei 13/1995.</p>
<p>Dado o orzamento das obras proxectadas, de acordo co artigo 25 da Lei 13/1995, non é preciso que os concursantes ou licitadores obteñan a oportuna clasificación, sen prexuízo da súa valoración.</p>
<p>Non obstante, a solvencia financeira acreditarase nos termos do artigo 16 da citada Lei 13/1995; e, a solvencia técnica nos termos do artigo 17 desta, así como segundo as especificacións sinaladas no propio prego.</p>
<p>8. Presentación de proposicións.</p>
<p>Serán presentadas polos interesados, en horario de oficina, dentro dos trece días naturais seguintes ó da publicación do presente anuncio de licitación no BOP. Así mesmo, poderán presentarse proposicións na forma prevista na cláusula 11 do prego de cláusulas administrativas particulares.</p>
<p>En todo caso respectaranse as formalidades prescritas na cláusula 11.2 do prego.</p>
<p>Lugar de presentación: Concello de Cervo. Praza do Concello, 1, 27891 Cervo.</p>
<p>9. Cualificación da documentación e apertura de ofertas: pola mesa de contratación constituída para estes efectos pola Comisión Informativa de Obras, Proxectos e Asuntos Xerais, convocada para o efecto para as 12 horas do día hábil posterior ó prazo de presentación de proposicións. Se este día coincidise en festivo ou sábado, prorrogarase automaticamente ó seguinte día laborable á mesma hora.</p>
<p>10. Os gastos do presente anuncio e outros derivados da contratación serán pola conta do adxudicatario.</p>
<p>11. Información complementaria nos servicios administrativos e técnicos municipais en horario establecido para o efecto.</p>
<p>Cervo, 2 de setembro de 1999.</p>
<p>José Insua Pernas</p>
<p>Alcalde</p>
<p>Manuel Ángel Jove Losada</p>
<p>Secretario accidental</p>

