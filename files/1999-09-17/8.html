---
date: '1999-09-17'
id: F542
page: 11
number: 181
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 252/1999, do 9 de setembro, polo que se declara a urxente ocupación,
  para efectos de expropiación forzosa, polo Concello de Boiro (A Coruña), dos
  bens e dereitos necesarios para a realización das obras do proxecto de
  apertura das rúas número 4 (tramo I) e número 18 na zona da Cachada (Boiro).
range: Decreto
url: 'https://www.xunta.gal/dog/Publicados/1999/19990917/AnuncioF542_gl.html'
---
<p>O Concello de Boiro (A Coruña), en sesión do o día 7 de xuño de 1999, aprobou o proxecto de apertura das rúas nº 4 (tramo I) e nº 18 na zona da Cachada (Boiro) e na sesión celebrada o día 13 de maio de 1999 acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada</p>
<p>no rexistro xeral da Consellería de Xustiza, Interior e Relacións Laborais o día 7 de setembro de 1999.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalados porque de acordo co previsto nos calendarios establecidos en primeiro lugar polo Ministerio de Educación e posteriormente pola Consellería de Educación e Ordenación Universitaria, a partir do vindeiro ano académido 1999-2000 deberán estar plenamente implantados os ciclos educativos e formativos regulados na Lei orgánica xeral do sistema educativo (LOXSE).</p>
<p>Coa finalidade de acadar tal obxectivo, estase a construír na zona da Cachada un novo centro de ensino secundario obrigatorio. O acceso lóxico ata o devandito centro deberá pasar pola denominada rúa nº 18, vía que se pretende abrir a través deste expediente expropiatorio.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día nove de setembro de mil novecentos noventa e nove,</p>
<p>DISPOÑO:</p>
<p>Artigo único.</p>
<p>De conformidade co disposto no artigo 52 da Lei de expropiación forzosa, declárase a urxente ocupación, polo Concello de Boiro (A Coruña) para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de apertura das rúas nº 4 (tramo I) e nº 18 na zona da Cachada (Boiro).</p>
<p>Santiago de Compostela, nove de setembro de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>

