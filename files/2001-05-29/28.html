---
date: '2001-05-29'
id: 8D6E
page: 7
number: 103
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 20 de abril de 2001 pola que se declara extinguido o título
  habilitante para a explotación dun establecemento de cultivos mariños.
range: Resolución
url: 'https://www.xunta.gal/dog/Publicados/2001/20010529/Anuncio8D6E_gl.html'
---
<p>Visto o expediente de caducidade iniciado a Crustáceos y Moluscos S.A., na condición de titular dunha granxa mariña, sita en Couso-Ribeira (A Coruña).</p>
<p>a) Feitos.</p>
<p>Primeiro.-Con data do 21-10-1999 a Delegación Territorial da Consellería na Coruña acordou a incoación do expediente de caducidade da licencia e concesión administrativa debido ó incumprimento do disposto na letra a) do artigo 72 da Lei 6/1993, de pesca de Galicia, por cesamento na actividade durante máis de dous anos.</p>
<p>Segundo.-O acordo de incoación do expediente e o nomeamento do instructor/a e secretario/a foille comunicado ó interesado con data do 28-10-1999, sen que se formulasen alegacións, dentro do prazo establecido, contra a iniciación do expediente de caducidade.</p>
<p>Terceiro.-A proposta de resolución foille notificada ó interesado o 8-2-2000, sen que se formulasen alegacións contra o seu contido, dentro do prazo establecido.</p>
<p>Cuarto.-O instructor propón, con data do 9-3-2000, a declaración da caducidade da licencia e concesión administrativa do mencionado establecemento de cultivos mariños.</p>
<p>b) Fundamentos xurídicos.</p>
<p>Primeiro.-Lei 6/1993, do 11 de maio, de pesca de Galicia.</p>
<p>Segundo.-Lei 22/1988, do 29 de xullo, de costas.</p>
<p>Terceiro.-Real decreto 1471/1989, do 1 de decembro, polo que se aproba o Regulamento xeral para o desenvolvemento da Lei de costas.</p>
<p>Cuarto.-Decreto 193/1997, do 5 de xuño, polo que se determinan as condicións para o outorgamento da licencia e concesión administrativa para os establecementos de cultivos mariños e auxiliares localizados na zona terrestre.</p>
<p>Quinto.-Lei 30/1992, de 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>Considerando que o expediente se tramitou de conformidade coa lexislación vixente.</p>
<p>Considerando que con data do 18 de abril de 2001 o Servicio Técnico-Xurídico emitiu informe favorable.</p>
<p>Esta consellería, no exercicio das súas atribucións e competencias,</p>
<p>RESOLVE:</p>
<p>Extingui-lo título habilitante do establecemento de cultivos mariños que a seguir se relaciona:</p>
<p>* Tipo: granxa.</p>
<p>* Nome: Crustáceos y Moluscos S.A.</p>
<p>* Especies: ameixa babosa (Venerupis pullastra), ameixa fina (Ruditapes decussatus), camarón (Palaemon spp.), centola (Maja squinado), polbo (Octopus vulgaris).</p>
<p>* Situación: Couso-Ribeira (A Coruña).</p>
<p>* Título habilitante: licencia e concesión administrativa (Orde do 13-6-1986)</p>
<p>* Data outorgamento: 27-6-1986 (DOG número 124).</p>
<p>* Vixencia: 27-6-1996.</p>
<p>* Titular: Crustáceos y Moluscos S.A.</p>
<p>* Superficie dominio público: 693 m x m.</p>
<p>* Superficie dominio privado: 9000 m x m.</p>
<p>A causa pola que se resolve a extinción é o abandono da actividade de cultivo, por un período superior a dous anos, tal e como establece o artigo 72 a) da Lei 6/1993, de pesca de Galicia.</p>
<p>Contra esta resolución, que pon fin á vía administrativa, poderá interpoñer recurso potestativo de reposición, no prazo dun mes, ante o conselleiro de Pesca, Marisqueo e Acuicultura, ou recurso contencioso-administrativo, no prazo de dous meses, ante a xurisdicción contencioso-administrativa; ámbolos prazos contaranse desde o día seguinte ó da súa publicación no Diario Oficial de Galicia de conformidade co disposto no artigo 116 da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común</p>
<p>e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 20 de abril de 2001.</p>
<p>P.D. (Orde 17-2-1997, DOG nº 246 do 22 de decembro)</p>
<p>Juan José Álvarez Pérez</p>
<p>Secretario xeral da Consellería de Pesca,</p>
<p>Marisqueo e Acuicultura</p>

