---
date: '2001-05-29'
id: 8D0E
page: 7
number: 103
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 24 de abril de 2001, da Delegación Provincial da Coruña, pola
  que se dispón o depósito e a publicación no Diario Oficial de Galicia, da
  revisión salarial para o ano 2001 do convenio colectivo para o persoal da
  cafetería do Complexo Hospitalario Juan Canalejo-Marítimo Oza da Coruña
  (concesionario Serunión, S.A.).
range: Resolución
url: 'https://www.xunta.gal/dog/Publicados/2001/20010529/Anuncio8D0E_gl.html'
---
<p>Visto o expediente da revisión salarial para o ano 2001 do convenio colectivo para o persoal da cafetería do Complexo Hospitalario Juan Canalejo (concesionario Serunión, S.A.), que tivo entrada nesta delegación provincial o día 20-4-2001 subscrito en representación da parte económica pola empresa, e pola parte social, polo delegado de persoal o día 29-3-2001, de conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, exis</p>
<p>tente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 24 de abril de 2001.</p>
<p>María Silva Costoya</p>
<p>Delegada provincial da Coruña</p>
<p>Convenio colectivo do persoal da cafetería</p>
<p>do persoal do Complexo Hospitalario</p>
<p>Juan Canalejo</p>
<p>Asistentes:</p>
<p>Pola parte empresarial:</p>
<p>Roberto Casal Ferreira.</p>
<p>Pola presente social:</p>
<p>José Manuel Álvarez Rodríguez.</p>
<p>José Ramón Grela (asesor-CC.OO.).</p>
<p>Na Coruña o 29 de marzo de 2001, ás 11 horas, nos locais da empresa reúnense, dunha parte, a representación empresarial de Serunión, S.A., concesionaria da cafetería do persoal do Complexo Hospitalario Juan Canalejo, e doutra, a representación</p>
<p>social arriba indicada. Os reunidos constatan os seguintes extremos:</p>
<p>Primeiro.-Establece o artigo 5 do convenio colectivo do persoal da cafetería de persoal do Complexo Hospitalario Juan Canalejo que, ó se cumpri-la data do seu vencemento, o convenio prorrogarase tacitamente de ano en ano, de non mediar denuncia de calquera das partes contratantes cun mes, como mínimo, de anticipación á data da súa expiración. De se prorrogar pola tácita, tódolos conceptos económicos se incrementarán no IPC (índice de prezos ó consumo) establecido polo INE (Instituto Nacional de Estatística).</p>
<p>Segundo.-Ó non facer uso antes de decembro de 2000 (nin a parte empresarial nin a social) da deuncia prevista no artigo 5 deste convenio, débese prorrogar pola tácita e tódolos conceptos económicos se incrementarán no IPC establecido polo INE.</p>
<p>Terceiro.-Que o IPC constatado e publicado polo INE, no período abranguido entre o 1-1-2000 e o 31-12-2000, é do 4%.</p>
<p>Cuarto.-Que as táboas sobre as que hai que aplica-lo incremento do 4% son as de 2000 (anexo I), que están publicadas no BOP do 8-5-2000.</p>
<p>En relación con todo o anterior, as partes acordan:</p>
<p>I. Incrementa-las táboas salariais de 2000 cun 4%. Estas táboas son as que figuran no anexo I desta acta.</p>
<p>II. A contía da compensación establecida no artigo 24 do convenio pasará a ser no ano 2001 de 1.100 pesetas.</p>
<p>III. Autorizar a José Ramón Grela para que presente esta acta e o seu anexo perante a autoridade laboral para proceder ós trámites de rexistro, depósito e publicación.</p>
<p>Sen máis asuntos que tratar, asínase esta acta con conformidade no lugar e data sinalados no encabezamento.</p>
<p>A Coruña, 29 de marzo de 2001.</p>
<p>ANEXO</p>
<p>2001</p>
<table><tbody><tr><td></td></tr>
<tr><td></td></tr>
<tr><td>Categorías</td><td>Salario
base
mensual</td><td>Compl.
cantidade
traballo
mensual</td><td>Compl.
transporte
mensual</td><td>Total
mensual</td><td>Total
anual</td></tr>
<tr><td></td></tr>
</tbody></table>
<table><tbody><tr><td>Xerente</td><td>135.175</td><td>11.647</td><td>6.989</td><td>153.811</td><td>2.248.029</td></tr>
<tr><td></td></tr>
<tr><td>Oficial administrativo</td><td>115.689</td><td>11.647</td><td>6.989</td><td>134.325</td><td>1.955.739</td></tr>
<tr><td></td></tr>
<tr><td>Encargado</td><td>115.689</td><td>11.647</td><td>6.989</td><td>134.325</td><td>1.955.739</td></tr>
<tr><td></td></tr>
<tr><td>Cociñeiro</td><td>115.689</td><td>11.647</td><td>6.989</td><td>134.325</td><td>1.955.739</td></tr>
<tr><td></td></tr>
<tr><td>Camareiro</td><td>115.689</td><td>11.647</td><td>6.989</td><td>134.325</td><td>1.955.739</td></tr>
<tr><td></td></tr>
<tr><td>Auxiliar caixa</td><td>115.689</td><td>11.647</td><td>6.989</td><td>134.325</td><td>1.955.739</td></tr>
<tr><td></td></tr>
<tr><td>Axudante</td><td>111.526</td><td>11.647</td><td>6.989</td><td>130.162</td><td>1.893.294</td></tr>
<tr><td></td></tr>
<tr><td>Fregadora</td><td>111.526</td><td>11.647</td><td>6.989</td><td>130.162</td><td>1.893.294</td></tr>
<tr><td></td></tr></tbody></table>

