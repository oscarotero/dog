---
date: '2005-04-04'
page: 5
number: 63
agency: PRESIDENCIA
section: I. DISPOSICIÓNS XERAIS
title: >-
  Decreto 57/2005, do 3 de abril, polo que se declara loito oficial en Galicia
  con motivo do falecemento de Súa Santidade o Papa Xoán Paulo II.
range: Decreto
---
<p>Para manifestar o seu sentimento e o do pobo galego por causa do falecemento de Súa Santidade o Papa Xoán Paulo II, o Goberno galego ten a vontade de facer pública a dor dos seus membros e a de todos os cidadáns.</p>
<p>É polo que</p>
<p>DISPOÑO:</p>
<p>Artigo único.</p>
<p>1. Decláranse tres días de loito oficial en Galicia desde as 0.00 horas do día 4 de abril ata as 24.00 horas do día 6 de abril.</p>
<p>2. Nos devanditos días ondearán a media hasta as bandeiras oficiais en todos os centros e edificios públicos dependentes da Xunta de Galicia.</p>
<p>Disposición derradeira</p>
<p>Este decreto entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, tres de abril de dous mil cinco.</p>
<p>Manuel Fraga Iribarne</p>
<p>Presidente</p>

