---
date: '2000-03-30'
id: 746E
page: 4382
number: 63
agency: INSTITUTO GALEGO DE CONSUMO
section: III. OUTRAS DISPOSICIÓNS
title: >-
  Resolución do 13 de marzo de 2000 de delegación de competencias do presidente
  do Instituto Galego de Consumo no xerente para a realización de gastos dos
  capítulos 1 e 2.
range: Resolución
url: 'https://www.xunta.gal/dog/Publicados/2000/20000330/Anuncio746E_gl.html'
---
<p>Por Resolución do 23 de marzo de 1998 do presidente do Instituto Galego de Consumo delégase no xerente do organismo a autorización de gastos</p>
<p>e disposición de créditos, así como o recoñecemento de obrigas e a ordenación de pagamentos, relativos ós capítulos 1 gastos de persoal e 2 gastos en bens correntes e servicios ata os límites dos créditos autorizados que figuran no orzamento do organismo autónomo.</p>
<p>Por ordes do 24 de xaneiro de 2000 da Consellería de Industria e Comercio prodúcese o cesamento e nomeamento do presidente do Instituto Galego de Consumo e, polo tanto, o cambio de titular da presidencia do organismo.</p>
<p>Como consecuencia, con base no artigo 7 da Lei 8/1994, do 30 de decembro, de creación do Instituto Galego de Consumo, do artigo 72.4º do Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia e do artigo 13 da Lei 4/1999, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común</p>
<p>RESOLVO:</p>
<p>Artigo único.-Confirmar expresamente a delegación de competencias efectuada por Resolución do 23 de marzo de 1998 do Instituto Galego de Consumo, do presidente no xerente, relativa á autorización de gastos e disposición de créditos así como o recoñecemento de obrigas e a ordenación de pagamentos, relativos ós capítulos 1 gastos de persoal e 2 gastos en bens correntes e servicios ata os límites dos créditos autorizados que figuran no orzamento do organismo autónomo.</p>
<p>Santiago de Compostela, 13 de marzo de 2000.</p>
<p>Víctor Tello Calvo</p>
<p>Presidente do Instituto Galego de Consumo</p>

