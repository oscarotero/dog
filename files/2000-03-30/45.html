---
date: '2000-03-30'
id: '7516'
page: 4428
number: 63
agency: CONCELLO DE BARBADÁS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20000330/Anuncio7516_gl.html'
---
<p>No BOP de Ourense no día da data publicáronse integramente as bases para a provisión de postos de traballo vacantes no cadro de persoal e no cadro</p>
<p>de persoal laboral fixo, correspondente á oferta de emprego público de 1999.</p>
<p>As prazas que se convocan son as seguintes:</p>
<p>a) Cadro de persoal municipal:</p>
<p>Tres (3) prazas. Escala Administración especial, subescala servicios especiais, clase de policía local, nominación garda. Grupo D. Oposición libre. Graduado escolar, formación profesional de primeiro grao ou equivalente.</p>
<p>b) Cadro de persoal laboral:</p>
<p>Unha (1) praza de aparellador municipal. Persoal laboral. Asimilada ó grupo B. Concurso. Diplomado universitario como aparellador ou arquitecto técnico.</p>
<p>Unha (1) praza de asistenta social. Persoal laboral. Asimilada ó grupo B. Concurso. Diplomada universitaria en traballo social.</p>
<p>As solicitudes presentaranse no rexistro xeral do Concello de Barbadás, durante o prazo de 20 días naturais seguintes ó da publicación do pertinente anuncio no BOE. Tamén poderán presentarse na forma que determine o artigo 38.4º da Lei 30/1992. Nos casos de concurso, á solicitude deben xuntarse os xustificantes dos méritos que se aleguen.</p>
<p>No mesmo prazo xustificarase o pagamento dos dereitos de exame polos seguintes importes, xunto coa solicitude o pertinente xustificante: para as prazas asimiladas ó grupo B 1.000 pesetas, grupo D 1.500 ptas.</p>
<p>O concello, facilitará copia das bases e modelo oficial das solicitudes, nas oficinas do rexistro xeral, Cimadevila nº 11 Barbadás, ou solicitándoo ó teléfono 988 36 00 00.</p>
<p>Os sucesivos anuncios relativos a esta convocatoria publicaranse exclusivamente no taboleiro de anuncios deste concello e no BOP de Ourense cando proceda, de acordo coas bases das probas selectivas.</p>
<p>O que se publica de conformidade co disposto no artigo 233.3º da Lei 5/1994, da Administración local de Galicia.</p>
<p>Barbadás, 1 de marzo de 2000.</p>
<p>O alcalde</p>
<p>Rubricado</p>

