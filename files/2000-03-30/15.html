---
date: '2000-03-30'
id: 749A
page: 4405
number: 63
agency: XULGADO DO SOCIAL NÚMERO UN DE XIXÓN
section: V. ADMINISTRACIÓN DE XUSTIZA
title: Edicto de notificación 161/2000.
range: Edicto
url: 'https://www.xunta.gal/dog/Publicados/2000/20000330/Anuncio749A_gl.html'
---
<p>Eu, Carmen Villar Sevillano, secretaria xudicial do Xulgado do Social número un de Xixón, fago saber que no procedemento de demanda 161/2000 deste Xulgado do Social, seguido por instancia de Fremap Mutua de Accidentes, contra a empresa Nova Boroña, S.A., sobre prestacións, se dictou resolución con data do sete de febreiro do dous mil, cunha parte dispositiva que, copiada no necesario, é do teor seguinte:</p>
<p>«Proposta de providencia.</p>
<p>S.Sª a secretaria xudicial, Carmen Villar Sevillano.</p>
<p>En Xixón, o sete de febreiro de dous mil.</p>
<p>Presentada a anterior demanda, admítese a trámite. Cítanse as partes ós actos de xuízo e, de se-lo caso, ó previo de conciliación, que terán lugar en única convocatoria na sala de audiencias deste Xulgado do Social, sito en Xixón, r/ Decano Prendes Pando, o día vintesete de marzo de 2000, ás 10.03 da mañá. Déaselle/s traslado da copia da demanda e dos demais documentos ó/s demandado/s. Advírtense as partes de que deberán concorrer ó xuízo con tódolos medios de proba dos que intenten valerse, así como cos documentos pertencentes ás partes que fosen propostos como medio de proba pola parte contraria e os admita este xulgado, poderán considerarse probadas as alegacións feitas pola contraria en relación coa proba admitida se non se presentasen sen causa xustificada.</p>
<p>Advírtese de que se o demandante, citado en forma, non comparecese nin alegase xusta causa que motive a suspensión do xuízo, terase por desistido da súa demanda, e de que a incomparecencia inxustificada do demandado non impedirá a realización do xuízo, que continuará sen necesidade de declara-la súa rebeldía.</p>
<p>Modo de impugnala: por medio da presentación de recurso de reposición ante este xulgado dentro dos tres días hábiles seguintes ó da súa recepción. A soa interposición suspenderá a executividade do que se acorda (artigo 184-1 da Lei de procedemento laboral).</p>
<p>E para que lle sirva de notificación en legal forma a Nova Boroña, S.A., en ignorado paradoiro, expido este edicto para a súa inserción no BOP».</p>
<p>En Xixón, o nove de marzo de dous mil.</p>
<p>Advírtese o destinatario de que as seguintes comunicacións se farán nos estrados deste xulgado, salvo as que revistan forma de auto ou sentencia, ou que se trate de emprazamento.</p>
<p>A secretaria xudicial</p>
<p>Rubricado</p>

