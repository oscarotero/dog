---
date: '2000-03-30'
id: 74BE
page: 4410
number: 63
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 10 de marzo de 2000, da Dirección Xeral de Industria, pola que
  se autorizan as instalacións electromecánicas e se aproba o proxecto de
  execución da Central Hidroeléctrica de Bubal I, no río Bubal, termo municipal
  de Carballedo, provincia de Lugo.
range: Resolución
url: 'https://www.xunta.gal/dog/Publicados/2000/20000330/Anuncio74BE_gl.html'
---
<p>Visto o escrito presentado por Unión Eléctrica Fenosa, S.A., con enderezo para efectos de notificacións na Avda. de Arteixo, 171; 15007 A Coruña, polo que solicita autorización administrativa e aprobación do proxecto das novas instalacións electromecánicas do aproveitamento hidroeléctrico da central de Bubal I, situado no río Bubal, concello de Carballedo, provincia de Lugo, resultan os seguintes</p>
<p>Antecedentes de feito.</p>
<p>Primeiro.-Con data do 16 de febreiro de 1993, o Ministerio de Obras Públicas e Transportes outorgou a Unión Eléctrica Fenosa, S.A. a concesión dun caudal máximo de 2.180 e 2.520 l/s de auga do río Bubal, nos termos municipais de Carballedo (Lugo) e A Peroxa (Ourense), con destino á produción de enerxía eléctrica, mediante a construcción de dous saltos denominados Bubal I e Bubal II.</p>
<p>Segundo.-Con datas do 9 de maio de 1996, Unión Eléctrica Fenosa, S.A., presenta na Confederación Hidrográfica do Norte, novos proxectos constructivos con modificación das características da concesión, sendo a variación do índice concesional inferior ó 10% no seu conxunto, solicitando que se dean por anulados os proxectos anteriores e se substitúan polos actuais.</p>
<p>Terceiro.-Con datas do 5 e do 12 de febreiro de 1997, a Confederación Hidrográfica do Norte somete o proxecto a información pública nos boletíns oficiais das provincias de Lugo e Ourense respectivamente, estando exposto nos taboleiros de anuncios dos concellos de Carballedo (Lugo) e A Peroxa (Ourense).</p>
<p>Cuarto.- O 29 de xullo de 1997, a Comisión Galega de Medio Ambiente acordou aproba-la Declaración de Efectos Ambientais correspondente ó proxecto do aproveitamento hidroeléctrico de Bubal I e denega-lo de Bubal II.</p>
<p>Quinto.-O 10 de xaneiro de 2000, a Confederación Hidrográfica do Norte dicta resolución pola que se modifica a antiga concensión outorgada o 16 de febreiro de 1993 a Unión Eléctrica Fenosa, S.A., e outorga a concesión solicitada para Bubal I, autorizándose as obras segundo o proxecto constructivo, revisión novembro de 1995 e non se autorizan as obras para Bubal II.</p>
<p>Sexto.-Con data do 22 de febreiro de 2000, Unión Eléctrica Fenosa, S.A.,solicita nesta dirección xeral a autorización administrativa e a aprobación do proxecto de execución das instalacións electromecánicas da central hidroeléctrica de Bubal I.</p>
<p>Sétimo.-As instalacións electromecánicas da central hidroeléctrica de Bubal I, segundo o proxecto de execución dela asinado polo enxeñeiro industrial Gabriel López-Companioni Vázquez, ten as seguintes características:</p>
<p>Caudal máximo derivado: 2.180 l/s.</p>
<p>Salto aproveitado: 239,5 m (entre cotas 419,35 e 180 m.s.n.m.).</p>
<p>Turbina:1 tipo Pelton, horizontal, de 4.500 kW.</p>
<p>Xerador: síncrono 4.750 kVA, 6.300 V (potencia en bornes 4.037 kW).</p>
<p>Trafo de potencia: 5.000 kVA, 6/20 kV.</p>
<p>Instalacións de mando, control, protección e medida.</p>
<p>Previsión de enerxía cedida á rede: 11.500 Mwh/ano.</p>
<p>Oitavo.-A Delegación Provincial da Consellería de Industria e Comercio en Lugo emitiu informe favorable, propoñendo a autorización administrativa, aprobación do proxecto de execución.</p>
<p>Fundamentos de dereito.</p>
<p>Primeiro.- A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, modificado polo Decreto 181/1999 do 17 de xuño, en relación co Decreto 2617/1966, do 20 de outubro, o Real decreto 916/1985, do 25 de maio, modificado por Real decreto 249/1998, do 18 de marzo.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>1. Autoriza-la instalación dos equipos electromecánicos reflectidos no proxecto denominado Instalacións electromecánicas Central Hidroeléctrica de Bubal I. Revisión novembro de 1995, concello de Carballedo, provincia de Lugo.</p>
<p>2. Aproba-lo proxecto de execución das instalacións electromecánicas da citada central hidroeléctrica.</p>
<p>Queda obrigada a empresa titular da instalación, a notifica-lo comezo e remate das obras para a súa inspección e posta en marcha, podendo a Administración autonómica deixar sen efecto a presente resolución, despois do oportuno expediente, no momento que observe incumprimento dos regulamentos, condicionantes técnicos e de seguridade, medidas correctoras establecidas polos organismos e entidades que constan no expediente deste aproveitamento hidroeléctrico.</p>
<p>Contra esta resolución, que non é definitiva en vía administrativa, poderá interpoñer recurso de alzada, perante o conselleiro de Industria e Comercio da Xunta de Galicia, no prazo dun mes contado a partir do día seguinte ó da súa publicación no Diario Oficial de Galicia.</p>
<p>Santiago de Compostela, 10 de marzo de 2000.</p>
<p>Ramón Ordás Badía</p>
<p>director xeral de Industria</p>

