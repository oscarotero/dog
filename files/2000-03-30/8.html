---
date: '2000-03-30'
id: 747A
page: 4402
number: 63
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 20 de marzo de 2000, da Dirección Xeral da Función Pública, pola
  que se lle dá publicidade á modificación das listas para a cobertura, con
  carácter temporal, de postos de traballo reservados a persoal laboral,
  publicadas por Resolución do 15 de decembro de 1999, correspondente á
  categoría 63 (oficial 1ª conductor e outros) do grupo III.
range: Resolución
url: 'https://www.xunta.gal/dog/Publicados/2000/20000330/Anuncio747A_gl.html'
---
<p>O conselleiro da Presidencia e Administración Pública dictou con datas do 17 de febreiro de 2000 e 6 de marzo de 2000 resolucións estimatorias dos recursos formulados por Francisco Saavedra Milao e José García Pereira, contra a Resolución do 15 de decembro de 1999, pola que se fan públicas as listas definitivas para a cobertura, con carácter temporal, de postos de traballo reservados a persoal laboral, reguladas no Decreto 89/1997, do 10 de abril, correspondentes á categoría 63 (oficial 1ª conductor e outros) do grupo III.</p>
<p>Dado que o carácter das resolucións é estimatorio das peticións dos interesados, procede dárlle-la debida publicidade ás modificacións provocadas por estas, nas listas publicadas por Resolución do 15 de decembro de 2000, no sentido de que deben figurar na lista para a cobertura con carácter temporal de postos correspondentes á categoría 63 (oficial 1ª conductor e outros) do grupo III, cos datos seguintes:</p>
<p>-Francisco Saavedra Milao.</p>
<p>DNI número 33.07.423 -Lista B- puntuación 0,95 puntos.</p>
<p>-No posto número 16 para o ámbito territorial D2700.</p>
<p>-No posto número 66 para o ámbito territorial D0000.</p>
<p>-José García Pereira.</p>
<p>DNI número 34.929.054 -Lista B- puntuación 0,110 puntos.</p>
<p>-No posto número 23 para o ámbito territorial D2700.</p>
<p>-No posto número 25 para o ámbito territorial D3200.</p>
<p>En consecuencia, varíase correlativamente a orde de prelación dos solicitantes posteriores incluídos na lista correspondente.</p>
<p>Esta resolución non afecta ás modificacións e/ou exclusións producidas como consecuencia da propia xestión das listas.</p>
<p>Contra esta resolución, que pon fin á vía administrativa, os interesados poderán interpoñer, con carácter potestativo, recurso de reposición ante o conselleiro da Presidencia e Administración Pública no prazo dun mes contado desde o día seguinte ó da publicación desta resolución, ou directamente o recurso contencioso-administrativo, no prazo de dous meses contados desde o día seguinte ó da súa publicación, perante o Xulgado do Contencioso-Adminis</p>
<p>trativo da Coruña, conforme o artigo 14.2º da Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 20 de marzo de 2000.</p>
<p>Joaquín López-Rúa Soler</p>
<p>Director xeral da Función Pública</p>

