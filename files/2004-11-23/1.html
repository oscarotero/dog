---
date: '2004-11-23'
page: 16
number: 228
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 267/2004, do 4 de novembro, polo que se acepta a herdanza feita a
  favor da Comunidade Autónoma de Galicia por Enrique Gesteiro Prieto.
range: Decreto
---
<p>Enrique Gesteiro Prieto faleceu o 27 de setembro de 2003 na Residencia-Fogar da Terceira Idade Porta do Camiño de Santiago de Compostela. O finado outorgou derradeiro testamento en escritura pública do 27 de outubro de 1998, instituíndo como única e universal herdeira a Comunidade Autónoma de Galicia.</p>
<p>Segundo o artigo 17 da Lei 3/1985, do 12 de abril, do patrimonio da Comunidade Autónoma galega, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. A aceptación de herdanzas entenderase sempre a beneficio de inventario.</p>
<p>Na súa virtude, por proposta do conselleiro de Economía e Facenda, feita nos termos en que Enrique Gesteiro Prieto acordou a súa herdanza, e logo de deliberación do Consello da Xunta de Galicia na súa reunión do catro de novembro de dous mil catro,</p>
<p>DISPOÑO:</p>
<p>Artigo 1º</p>
<p>Aceptar, a beneficio de inventario, a herdanza feita a favor da Comunidade Autónoma de Galicia por Enrique Gesteiro Prieto.</p>
<p>Por vontade do causante, o herdado destinarase ás necesidades da Residencia-Fogar da Terceira Idade Porta do Camiño de Santiago de Compostela, dependente da actual Consellería de Familia, Xuventude, Deporte e Voluntariado.</p>
<p>Artigo 2º</p>
<p>A Consellería de Economía e Facenda, a través da Secretaría Xeral e do Patrimonio, levará a cabo todos os trámites necesarios para a efectividade deste decreto.</p>
<p>Santiago de Compostela, catro de novembro de dous mil catro.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

