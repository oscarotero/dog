---
date: '1999-08-16'
id: D956
page: 10
number: 157
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 240/1999, do 29 de xullo, polo que se acepta a cesión a título
  gratuíto á Comunidade Autónoma de Galicia dun terreo de 2.156 m, sito en Coia,
  no termo municipal de Vigo (Pontevedra), con destino á construcción do
  edificio anexo para empraza-los novos xulgados da cidade de Vigo.
range: Decreto
url: 'https://www.xunta.gal/dog/Publicados/1999/19990816/AnuncioD956_gl.html'
---
<p>O Pleno da Corporación Municipal do Concello de Vigo, reunido en sesión celebrada o día 9 de setembro de 1997, acordou ceder á Comunidade Autónoma de Galicia un terreo de 2.156 m, sito na denominación do Chouzo en Coia, no termo municipal de Vigo (Pontevedra), situado ó carón do edificio dos xulgados da rúa de Lalín con destino a construcción do edificio anexo para localiza-los novos xulgados da cidade de Vigo.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma de Galicia, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; se ben non se considera carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, por proposta do conselleiro de Economía e Facenda, feita nos termos nos que o Concello de Vigo acordou a cesión e logo de deliberación do Consello da Xunta de Galicia na súa reunión do día vintenove de xullo de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta dun terreo sito na denominación de Chouzo, en Coia, no termo municipal de Vigo (Pontevedra), que a seguir se describe:</p>
<p>1. Parcela A) sita na denominación de Chouzo, en Coia no municipio de Vigo, cunha superficie de 2.156 m, que linda: norte, travesía do Chouzo, hoxe travesía da rúa Coruña (antes camiño de Ganoy) e Ricardo Ramilo González; sur, de Manuel Bravo García; leste, soar dos xulgados, en realidade terreos da Comunidade Autónoma (xulgados); e oeste, parcela B ou número dous, ou sexa, resto do predio matriz de dona Mercedes Fadrique del Río.</p>
<p>A parcela está inscrita a favor do Concello de Vigo no tomo 1.873, libro 938, folio 44, predio 59.669, inscrición segunda; e perténcelle o 100% do pleno dominio ó concello, atopándose libre de cargas.</p>
<p>Artigo 2º</p>
<p>O terreo cedido destinarase á construcción do edificio anexo para localiza-los novos xulgados ó carón do edificio dos xulgados na rúa Lalín.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, vintenove de xullo de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

