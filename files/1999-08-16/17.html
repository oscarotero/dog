---
date: '1999-08-16'
id: D99A
page: 10
number: 157
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 9 de xullo de 1999, da Dirección Xeral de Industria, pola que se
  somete a información pública o proxecto de autorización das instalacións
  denominadas: Gasificación do Noroeste, ramal Pontevedra-Ourense, addenda III
  (ramal ó Carballiño), promovido pola empresa Enagás, S.A.
range: Resolución
url: 'https://www.xunta.gal/dog/Publicados/1999/19990816/AnuncioD99A_gl.html'
---
<p>De acordo co disposto na Lei 34/1998, do 7 de outubro, do sector de hidrocarburos, Regulamento xeral do servicio público de gases combustibles, aprobado por Decreto 2913/1973, do 26 de outubro, artigos 17 da Lei de expropiación forzosa e 56 do seu regulamento, Lei 1/1997, do 24 de marzo, do solo de Galicia e demais normativa específica de aplicación, e para os efectos previstos no acordo do Consello da Xunta do 6 de maio de 1993, polo que se designa a Consellería de Industria e Comercio coma órgano competente por razón da materia para a tramitación da unidade de expediente e resolución única do procedemento, sométese a información pública o proxecto denominado Gasificación do Noroeste, ramal Pontevedra-Ourense, addenda III (ramal ó Carballiño), declarado de utilidade pública polo artigo 103 da citada Lei 34/1998.</p>
<p>Peticionario: Enagás, S.A., con enderezo Avda. de América, nº 38, 28028 Madrid, titular da concesión administrativa outorgada por orde do conselleiro de Industria e Comercio do 12 de marzo 1993 para a conducción e subministración de gas natural para</p>
<p>usos industriais, de conformidade co proxecto ramal Pontevedra-Ourense e redes de distribución para usos industriais na provincia de Ourense, nos termos municipais de Pontevedra, Ponte Caldelas, Cotobade, A Lama, Avión, Boborás, O Carballiño, Maside, Punxín, Amoeiro, Ourense, Barbadás e San Cibrao das Viñas.</p>
<p>Obxecto da petición: autorización administrativa e aprobación do proxecto de instalacións denominado Gasificación do Noroeste, ramal Pontevedra-Ourense, addenda III (ramal ó Carballiño).</p>
<p>A autorización de instalacións que se solicita comportará, de acordo co que establecen os artigos 103 e 105 da Lei 34/1998, do 7 de outubro, os beneficios da declaración de utilidade pública e a necesidade de ocupación urxente para o efecto de expropiación forzosa dos bens e dereitos afectados necesarios para o establecemento destas instalacións e da imposición e o exercicio da servidume de paso e doutras limitacións de dominio.</p>
<p>Características das instalacións: as variantes realizadas afectan o termo municipal do Carballiño, e son as que se expoñen a continuación:</p>
<p>A canalización parte da posición I-022.3 existente do ramal Pontevedra-Ourense, no termo municipal do Carballiño (ó sur do núcleo urbano de Matogrande). A partir de aí o ramal en alta presión-A discorre con diámetro de 4" paralelo ó ramal Pontevedra-Ourense, en dirección Pontevedra, durante un tramo de 1.000 metros, aproveitando deste xeito a pista empregada para o ramal existente. Manterase unha distancia mínima de paralelismo de 3 m. Durante o tramo de paralelismo cruzarase o regato Porto. A partir dun punto situado ó sur do núcleo das Caldas, a conducción abandona o paralelismo co ramal Pontevedra-Ourense, discorrendo en dirección norte. Tras cruza-lo núcleo urbano das Caldas, a canalización aproxímase á estrada G-137 (nova variante do Carballiño), e discorre paralela a esta durante uns 270 m. Nese punto cruza esa estrada á altura do PK 5 mediante perforación horizontal, situándose posteriormente paralela a un camiño asfaltado, ata acceder á estrada OUR-210. Desde este punto a </p>
<p>conducción discorrerá baixo a calzada da dita estrada durante un tramo duns 1.000 metros, ata as proximidades do antigo matadoiro municipal. Neste punto instalarase a válvula de acometida de diámetro 4" en arqueta.</p>
<p>A lonxitude da conducción é de 3.220 m con 4" de diámetro.</p>
<p>Termos municipais afectados: O Carballiño.</p>
<p>Orzamento: o orzamento ascende a cento dous millóns cento oito mil cento cincuenta pesetas (102.108.150 ptas.).</p>
<p>Afección a predios particulares: a afección a predios particulares derivada da construcción do gasoducto, concrétase na seguinte forma:</p>
<p>Un. Expropiación forzosa dos terreos sobre os que se contruirán as instalacións fixas en superficie.</p>
<p>Dous. Para as canalizacións:</p>
<p>A. Imposición de servidume permanente de paso de gas ó longo do trazado da conducción, cunha largura de dous (2) metros, un (1) a cada lado do eixe, por onde discorrerá soterrado o encanamento ou encanamentos que se requiran para a conducción do gas. Esta servidume que se establece estará suxeita ás seguintes limitacións:</p>
<p>1. Prohibición de efectuar traballos de arada ou similares a unha profundidade superior a cincuenta (50) centímetros, así como de plantar árbores ou arbustos a unha distancia inferior a dous (2) metros contados desde o eixe do encanamento.</p>
<p>2. Prohibición de realizar calquera tipo de obras, construcción, edificación ou efectuar ningún acto que puidera danar ou perturba-lo bo funcionamento das instalacións, a unha distancia inferior a cinco (5) metros do eixe do trazado, a un e outro lado deste. Esta distancia poderá reducirse sempre que se solicite expresamente e se cumpran as condicións que, en cada caso, fixe o órgano competente da Administración.</p>
<p>3. Libre acceso do persoal e equipos necesarios para poder manter, reparar ou renova-las instalacións, con pagamento, se é o caso, dos danos que se ocasionen.</p>
<p>4. Posibilidade de instala-los fitos de sinalización ou delimitación e os tubos de ventilación, así como de realiza-las obras superficiais ou subterráneas que sexan necesarias para a execución ou funcionamento das instalacións.</p>
<p>B. Ocupación temporal, como necesidade derivada da execución das obras, da zona que se recolle para cada predio nos planos parcelarios de expropiación. Nesta zona farase desaparecer, temporalmente, todo obstáculo e realizaranse as obras necesarias para o tendido e instalación da canalización e elementos anexos, executando os traballos ou operacións precisas para eses fins.</p>
<p>Tres. Para o paso dos cables de liñas, equipos de telecomunicación e elementos dispersores de protección catódica:</p>
<p>A. Imposición de servidume permanente de paso nunha franxa de terreo dun (1) metro de largo, por onde discorrerán soterrados os cables de conexión. Para os leitos dispersores da protección catódica, a franxa de terreo, onde se establece a imposición de servidume permanente de paso, terá como largo, o da instalación máis un (1) metro a cada lado. Estas franxas estarán suxeitas ás seguintes limitacións:</p>
<p>1. Prohibición de efectuar traballos de arada ou similares a unha profundidade superior a cincuenta</p>
<p>(50) centímetros, a plantar árbores ou arbustos e realizar calquera tipo de obras, construcción ou edificación a unha distancia inferior a metro e medio (1,5), a cada lado do cable de conexión ou do límite da instalación soterrada dos leitos dispersores, podendo exerce-lo dereito a cortar ou arrinca-las árbores ou arbustos que houber a distancia inferior á indicada.</p>
<p>2. Libre acceso do persoal e elementos necesarios para poder vixiar, manter, reparar ou renova-las instalacións, con pagamento, se é ocaso, dos danos que se ocasionen.</p>
<p>B. Ocupación temporal, como necesidade derivada da execución das obras, da zona que se recolla para cada predio nos planos parcelarios de expropiación, e na que se poderá facer desaparecer todo obstáculo, así como realiza-las obras necesarias para o tendido e montaxe das instalacións e elementos anexos, executando as obras ou operacións precisas para eses fins.</p>
<p>O proxecto inclúe planos parcelarios e a relación concreta e individualizada de bens e dereitos afectados.</p>
<p>O que se fai público para coñecemento xeral e especialmente dos propietarios de terreos e demais titulares afectados por este proxecto, a relación insírese ó remate deste anuncio, para que poidan examinala nesta dirección xeral, edificio administrativo San Caetano, s/n, Santiago de Compostela, e na Delegación Provincial de Ourense, Curros Enríquez, 1-4º, e presentar por triplicado neses centros as alegacións que consideren oportunas no prazo de vinte días a partir do seguinte ó da publicación deste anuncio.</p>
<p>Santiago de Compostela, 9 de xullo de 1999.</p>
<p>Joaquín del Moral Crespo</p>
<p>Director xeral de Industria</p>

