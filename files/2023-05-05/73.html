---
date: '2023-05-05'
id: L119-130423-0001
page: 28029
number: 86
agency: Concello de Carballo
section: VI. Anuncios. b) Administración local.
title: ANUNCIO de información pública (expediente 2023/U032/000001).
range: Anuncio
url: >-
  https://www.xunta.gal/dog/Publicados/2023/20230505/AnuncioL119-130423-0001_gl.html
---
<p>A Xunta de Goberno local, en sesión ordinaria que tivo lugar o 13 de marzo de 2023, acordou aprobar inicialmente o estudo de detalle para o reaxuste das aliñacións no contorno da Pedra Furada, que ten como obxectivo o reaxuste das aliñacións establecidas no Plan xeral de ordenación municipal, promovido polo Concello de Carballo, segundo a documentación técnica redactada polo arquitecto xefe municipal da Área de Urbanismo e Obras, Alfredo Garrote Pazos, en febreiro de 2023.</p>
    <p>O anterior sométese a información pública durante o prazo dun (1) mes, en cumprimento dos artigos 80.2 da Lei 2/2016, do 10 de febreiro, do solo de Galicia, e 194.2 do Regulamento da dita lei (Decreto 143/2016, do 22 de setembro), co fin de que as persoas que se consideren afectadas poidan examinar o expediente e deducir, de ser o caso, as alegacións ou observacións que xulguen oportunas.</p>
    <p>Así mesmo, notificaráselles individualmente o acordo de aprobación inicial a todas as persoas titulares catastrais dos terreos afectados polo ámbito do estudo de detalle.</p>
    <p>Este anuncio serve de notificación para as parcelas con persoas titulares catastrais descoñecidas ou para aquelas persoas titulares das cales se descoñece o seu enderezo.</p>
    <p>A totalidade do documento técnico e os trámites contidos no expediente poderán consultarse na Oficina Técnica Municipal, das 10.00 ás 13.00 horas, e na páxina web do Concello na seguinte ligazón:</p>
    <p>http://carballo.org/urbanismo/planeamentodesenvolvemento.php?idioma=gl#ancla</p>
    <p>Carballo, 11 de abril de 2023</p>
    <footer><p>Evencio Ferrero Rodríguez<br> Alcalde</p></footer>

