---
date: '2023-05-05'
id: O92-210423-0001
page: 28020
number: 86
agency: Instituto Galego de Promoción Económica
section: VI. Anuncios. a) Administración autonómica.
title: >-
  RESOLUCIÓN do 19 de abril de 2023 de adxudicación do procedemento de
  alleamento en cuarta poxa de dous bens inmobles nos concellos de Vilagarcía de
  Arousa e Lugo (Diario Oficial de Galicia número 24, do 3 de febreiro).
range: Resolución
url: >-
  https://www.xunta.gal/dog/Publicados/2023/20230505/AnuncioO92-210423-0001_gl.html
---
<p>Antecedentes:</p>
    <p>1. Mediante resolucións do conselleiro de Economía, Emprego e Industria do 22 de novembro de 2017 e do 30 de decembro de 2019, encomendouse a tramitación do procedemento de alleamento de determinados inmobles patrimoniais do Igape á sociedade autonómica Xestión do Solo de Galicia, Xestur, S.A.</p>
    <p>2. Unha vez realizadas tres poxas (anunciadas no Diario Oficial de Galicia do 25 de novembro de 2018, do 12 de decembro de 2019 e do 5 de agosto de 2021) e resultando desertas respecto a determinados inmobles, o director xeral do Igape, mediante a Resolución do 11 de setembro de 2022, declarou a procedencia da apertura do procedemento de alleamento en cuarta poxa recollido no artigo 72 do Decreto 50/1989 polo que se aproba o Regulamento da Lei do patrimonio da Comunidade Autónoma de Galicia. </p>
    <p>3. Logo de publicarse no Diario Oficial de Galicia núm. 24, do 3 de febreiro de 2023, e nun xornal de ampla difusión (La Voz de Galicia do mesmo día) o Anuncio do 13 de xaneiro de 2023, da Dirección Xeral do Igape, de alleamento dos citados bens, realizouse o 14 de marzo de 2023 a poxa pública anunciada cos seguintes importes mínimos de licitación:</p>
    <p>Lote 1: 320.000 €.</p>
    <p>Lote 2: 127.000 €.</p>
    <p>4. O director xeral do Igape é competente para a adxudicación segundo resulta da delegación de facultades efectuada polo Consello de Dirección do Igape o 12 de abril de 2012 (DOG núm. 78, do 24 de abril). </p>
    <p>Polo que antecede, á vista da acta da mesa de contratación, e de conformidade co disposto no artigo 70 do Decreto 50/1989 polo que se aproba o Regulamento da Lei do patrimonio da Comunidade Autónoma de Galicia, vista a proposta da Xerencia do Igape,</p>
    <h2>RESOLVO:</h2>
    <p>Primeiro. Aprobar as seguintes adxudicacións:</p>
    <p>1. A Mejillones Ría de Arosa, S.L., o lote 1, polo prezo de cincocentos sesenta mil euros (560.000 €), que corresponde co seguinte inmoble:</p>
    <p>Nave sita en Vilaxoán (Vilagarcía de Arousa). Pontevedra. Natureza do predio: nave industrial.</p>
    <p>Datos rexistrais: predio rexistral nº 14.661. Inscrito no Rexistro da Propiedade de Vilagarcía de Arousa: tomo 891, libro 309, folio 67, alta 20. IDUFIR: 360210001025248. Concello: Vilagarcía de Arousa. Natureza do predio: urbano, nave. </p>
    <p>Referencia catastral: 6947601NH11640001IO 6947601NH1164N0002OP.</p>
    <p>Localización: rúa Veiga do Mar, nº 39, Vilaxoán, Vilagarcía de Arousa. Código postal 36611. </p>
    <p>Superficie: 13.219 m². Superficie construída: 2.971,29 m².</p>
    <p>Lindeiros: norte, camiño; sur, herdeiros de Alfonso Ozores; leste, Ramón Tourís, e oeste, praia mar.</p>
    <p>Descrición: terreo en que existen dúas naves:</p>
    <p>• Unha nave de superficie de 1.631,29 m².</p>
    <p>• Unha nave de superficie de 1.300 m².</p>
    <p>• Unha casiña duns 40 m², de planta baixa. </p>
    <p>• Un transformador.</p>
    <p>2. A Julalu, S.L., o lote 2, polo prezo de douscentos dezasete mil euros (217.000 €), que corresponde co seguinte inmoble:</p>
    <p>Conxunto de naves industriais sitas en Mazoi (Lugo). Natureza do predio: conxunto de naves industriais. </p>
    <p>Datos rexistrais: predio rexistral 104.120, inscrito no Rexistro da Propiedade nº 1 de Lugo, tomo 1552, libro 1113, folio 152.</p>
    <p>Referencia catastral: 27900A342004210000UE 27900A342004210001IR.</p>
    <p>Localización: lugar Barcia, polígono 342, parcela 421, Santalla de Mazoi, Lugo. Código postal 27290.</p>
    <p>Superficie terreo: 26.837 m².</p>
    <p>Superficie construída: 5.759 m².</p>
    <p>Segundo. O pagamento dos prezos dos inmobles adxudicados efectuarase segundo o establecido no artigo 70.3 do Decreto 50/1989, do 9 de marzo, polo que se aproba o Regulamento da Lei do patrimonio da Comunidade Autónoma de Galicia.</p>
    <p>Terceiro. As vendas formalizaranse como corpo certo en escritura pública e serán por conta dos adquirentes os custos do seu outorgamento. Os tributos derivados da transmisión serán exixidos conforme o disposto na lexislación tributaria. Así mesmo, queda a cargo dos adxudicatarios o pagamento dos custos dos anuncios que se producisen neste procedemento de alleamento.</p>
    <p>Contra esta resolución, que pon fin á vía administrativa, poderá interpoñer no prazo de dous meses recurso contencioso-administrativo. Potestativamente, poderá interpoñer recurso de reposición ante o director xeral do Igape no prazo dun mes. En ambos os casos o prazo comezará a contar desde a data de recepción da notificación. </p>
    <p>Santiago de Compostela, 19 de abril de 2023</p>
    <footer><p>Fernando Guldrís Iglesias<br>Director xeral do Instituto Galego de Promoción Económica</p></footer>

