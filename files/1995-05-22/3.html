---
date: '1995-05-22'
id: DF96
page: 3
number: 96
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Resolución do 20 de marzo de 1995, da Dirección Xeral de Industria, pola que
  se autoriza a especialidade de montaxe de dispositivos de remolcar, ata un
  peso máximo de 3.500 Kg, dentro da actividade dos talleres de reparación de
  vehículos.
range: Resolución
url: 'https://www.xunta.gal/dog/Publicados/1995/19950522/AnuncioDF96_gl.html'
---
<p>Visto o Real decreto 736/1988 que dispón como reforma de importancia a incorporación de dispositivos para remolcar (gancho, bola ou 5ª roda).</p>
<p>A citada norma, no seu artigo 3.2º, apartado 2 establece que as reformas de importancia poderán ser realizadas polo fabricante do vehículo ou talleres legalmente autorizados na especialidade correspondente, que dispoñan dos medios axeitados para o tipo de reforma a realizar.</p>
<p>Vistas as peticións de autorización para instalación de enganche a remolques e turismos.</p>
<p>Vistos os informes dos servicios técnicos das delegacións provinciais de Industria.</p>
<p>Considerando que o Decreto 206/1994, do 16 de xullo, polo que se adapta a normativa vixente en materia de prestación de servicios nos talleres de reparación de vehículos e dos seus equipos e compoñentes, no Art. 3.5º, establece que a Dirección Xeral de Industria, por instancia do interesado ou das asociacións de talleres poderán autorizar especialidades.</p>
<p>Esta dirección xeral,</p>
<p>RESOLVE:</p>
<p>Autoriza-la especialidade de montaxe de dispositivos de remolcar, ata un peso máximo de 3.500 Kg, dentro da actividade dos talleres de reparación de automóbiles e dos seus equipos e compoñentes.</p>
<p>O equipamento mínimo esixible a esta especialidade, para a súa autorización e correspondente inscrición no Rexistro Especial de Talleres de reparación de vehículos será o seguinte:</p>
<p>-Trade portátil, con portabrocas ata 16 mm.</p>
<p>-Banco de traballo con torno.</p>
<p>-Foso ou elevador adecuado.</p>
<p>-Gato hidráulico sobre carro.</p>
<p>-Chave dinamométrica.</p>
<p>-Un xogo de chaves tipo Allen.</p>
<p>-Un xogo de chaves fixas planas.</p>
<p>-Un xogo de chaves de estrela planas.</p>
<p>-Un xogo de chaves acobadadas.</p>
<p>-Un xogo de chaves de vaso articuladas.</p>
<p>-Un xogo de alicates (universal, puntas e illados).</p>
<p>-Un xogo de desaparafusadores (planos, estrela e illados).</p>
<p>-Un calibre pé de rei.</p>
<p>-Un arco de serra de metais.</p>
<p>-Un xogo de limas: bastas, semifinas e finas.</p>
<p>-Unhas tenaces para terminais preillados.</p>
<p>-Unhas tenaces pelacables.</p>
<p>-Un comprobador tester para c.c., tensión e intensidade (0-10 A.) con puntas de proba e continuidade.</p>
<p>A placa distintiva, será das características indicadas no Decreto 206/1994 e o distintivo estará constituído por unha representación esquemática dun dispositivo de remolcar de bola, de cor azul sobre fondo branco.</p>
<p>Contra a presente resolución, que non esgota a vía administrativa poderá poñerse recurso ordinario ante o conselleiro de Industria e Comercio no prazo de 1 mes a contar desde a súa publicación no Diario Oficial de Galicia de conformidade co establecido no artigo 114.2º, en relación co artigo 48 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 20 de marzo de 1995.</p>
<p>Joaquín del Moral Crespo</p>
<p>Director xeral de Industria</p>

