---
date: '1995-05-22'
id: E022
page: 3
number: 96
agency: CONCELLO DE FENE
section: VI. ANUNCIOS
title: Anuncio de poxa.
range: Anuncio
url: 'https://www.xunta.gal/dog/Publicados/1995/19950522/AnuncioE022_gl.html'
---
<p>Obxecto: de conformidade co acordado polo Concello Pleno, en sesión celebrada o día 30 de marzo de 1995, anúnciase poxa para as obras de separata nº 2 II fase do proxecto de mellora de servicios na</p>
<p>rúa da Fraga desde o río ata a estrada N-651, segundo proxecto redactado polo enxeñeiro de camiños Marcelino López Méndez.</p>
<p>Orzamento. 2.066.561 pesetas.</p>
<p>Prazo de execución: dous (2) meses.</p>
<p>Fianza provisional e definitiva: provisional: 441.331 ptas., e definitiva: o 4% do orzamento total de obra.</p>
<p>Prego de condicións: rexe para este contrato o prego de condicións aprobado pola corporación provincial en sesión do 29 de xaneiro de 1988.</p>
<p>Proposicións: presentaranse axustadas ó seguinte modelo:</p>
<p>D/Dª..., con domicilio en..... rúa... no... teléfono... con DNI (ou pasaporte ou documento que o substitúa nº...) actuando en nome propio (ou en representación de ... ) con DNI ou CIF número... e con domicilio en... rúa... nº ... teléfono...., toma parte na poxa convocada polo Concello de Fene e publicada no... de datas... para execución das obras comprendidas no proxecto de... para tales efectos fai constar:</p>
<p>1.-Que ofrece o prezo de... pesetas, que significa unha baixa de... pesetas en relación co tipo de licitación.</p>
<p>2.-Que coñece e acepta cantas obrigacións se deriven dos pregos de condicións do presente contrato.</p>
<p>3.-Que achega nos correspondentes sobres a documentación esixida no prego de condicións.</p>
<p>...., ... de... de 199...</p>
<p>O licitador (asinado e rubricado)</p>
<p>Clasificación do contratista: grupo C, subgrupo 6. Grupo G, subgrupo 6, categoría d).</p>
<p>Presentación de plicas: no rexistro xeral do Concello, en horas de 9 a 14 dentro do prazo de 20 días hábiles, computables desde o seguinte á última inserción deste anuncio no BOP ou no Diario Oficial de Galicia, segundo resulte.</p>
<p>Apertura de plicas: na sala de comisións, ás 12 horas do día seguinte hábil (agás sábado) a aquel no que remate o prazo de presentación de plicas.</p>
<p>Fene, 4 de abril de 1995.</p>
<p>O alcalde</p>
<p>Rubricado</p>

