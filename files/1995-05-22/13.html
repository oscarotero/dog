---
date: '1995-05-22'
id: DFCA
page: 3
number: 96
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 2 de marzo de 1995, da Delegación Provincial de Lugo, pola que
  se somete a información pública o estudio de impacto ambiental do proxecto, de
  explotación para pase a concesión derivada do permiso de investigación
  denominado Vetusta; número 5575.
range: Resolución
url: 'https://www.xunta.gal/dog/Publicados/1995/19950522/AnuncioDFCA_gl.html'
---
<p>A Delegación Provincial de Lugo fai saber que a Dirección Xeral de Industria decidiu que o proxecto de explotación para o pase a concesión mineira derivada do permiso de investigación denominado Vetusta número 5.575, sito nos lugares de Lampazas e Piornedo dos concellos de Samos e O Incio, promovido pola sociedade Pizarras del Oribio, S.L., fose sometido ó Decreto 442/1990, do 13 de setembro, de avaliación de impacto ambiental para Galicia.</p>
<p>En cumprimento do establecido no artigo 5, apartado 2º do referido decreto,</p>
<p>RESOLVO:</p>
<p>1.-Someter, polo prazo de trinta días hábiles, contados a partir do seguinte ó da publicación da presente resolución, a información pública o estudio de impacto ambiental do proxecto de explotación para o pase a concesión mineira do permiso de investigación denominado Vetusta número 5.575, sito nos lugares de Lampazas e Piornedo dos concellos de Samos e O Incio, promovido pola sociedade Pizarras del Oribio, S.L.</p>
<p>2.-O estudio de impacto ambiental expoñerase ó público nesta delegación provincial, logo de anuncio no Diario Oficial de Galicia.</p>
<p>3.-As alegacións formularanse, durante o dito prazo de trinta días hábiles, ante esta Delegación Provincial de Industria e Comercio.</p>
<p>Lugo, 2 de marzo de 1995.</p>
<p>Jesús Bendaña Suárez</p>
<p>Delegado provincial de Lugo</p>

