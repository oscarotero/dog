---
date: '2019-09-06'
id: G0534-020919-0002
page: 38978
number: 169
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 27 de agosto de 2019 pola que se autoriza a apertura e funcionamento
  temporal do centro privado estranxeiro Pangea Active School, de Arteixo (A
  Coruña).
range: Orde
url: >-
  https://www.xunta.gal/dog/Publicados/2019/20190906/AnuncioG0534-020919-0002_gl.html
---
<p>A representante de Pangea Escuela Viva, S.L., solicita autorización de apertura e funcionamento do centro docente estranxeiro Pangea Active School, de Arteixo, para impartir as ensinanzas do sistema educativo dos Estados Unidos de América a alumnado español e estranxeiro.</p>
    <p>O centro achega certificado temporal, con validez ata o 31 de agosto de 2020, de elixibilidade no proceso de acreditación da New England Association of Schools &amp; Colleges (NEASC) para impartir as ensinanzas de Pre-School Section que se corresponden coa etapa de educación infantil (de 3 a 6 anos) para un máximo de 24 postos escolares, e para as ensinanzas de Elementary Section que se corresponden coa etapa de educación primaria (de 6 a 12 anos) para un máximo de 20 postos escolares, do sistema educativo dos Estados Unidos de América.</p>
    <p>Logo da tramitación do expediente de acordo co establecido no Real decreto 806/1993, do 28 de maio, sobre réxime de centros docentes estranxeiros en España, así como no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Autorización temporal</p>
    <p>Autorizar a apertura e funcionamento, con carácter temporal ata o 31 de agosto de 2020, do centro privado estranxeiro Pangea Active School, de Arteixo, para impartir as ensinanzas de Pre-School Section (de 3 a 6 anos) e de Elementary Section (de 6 a 12 anos), do sistema educativo dos Estados Unidos de América.</p>
    <p>Os datos do centro son os que se detallan a seguir:</p>
    <p>Denominación xenérica: centro privado estranxeiro (CPREX).</p>
    <p>Denominación específica: Pangea Active School.</p>
    <p>Código do centro: 15033174.</p>
    <p>Domicilio: Camiño da Colina, 18.</p>
    <p>Localidade: Arteixo.</p>
    <p>Código postal: 15008.</p>
    <p>Concello: Arteixo.</p>
    <p>Provincia: A Coruña.</p>
    <p>Titular: Pangea Escuela Viva, S.L. </p>
    <p>Ensinanzas que se autorizan temporalmente:</p>
    <p>Sistema educativo dos Estados Unidos de América, para alumnado español e estranxeiro.</p>
    <p>• Pre-School Section que se corresponden coa etapa de educación infantil (de 3 a 6 anos) para un máximo de 24 postos escolares.</p>
    <p>• Elementary Section que se corresponden coa etapa de educación primaria (de 6 a 12 anos) para un máximo de 20 postos escolares.</p>
    <p>Artigo 2. Ensinanzas de lingua e cultura</p>
    <p>O centro deberá complementar as ensinanzas autorizadas, de niveles equivalentes aos obrigatorios do sistema educativo con ensinanzas de lingua española e de lingua galega, que deberán impartirse co mesmo deseño e horario establecidos nos correspondentes decretos da Comunidade Autónoma de Galicia. </p>
    <p>Así mesmo, a cultura española deberá desenvolver os contidos esenciais da correspondente área de coñecemento, recollidos na norma reguladora das ensinanzas.</p>
    <p>Artigo 3. Requisitos do profesorado</p>
    <p>O profesorado que imparta as ensinanzas mencionadas no artigo anterior deberá reunir os requisitos de titulación requiridos pola lexislación española para o nivel educativo, e terá os dereitos e as obrigas que determina o artigo 12 do Real decreto 806/1993, do 28 de maio, sobre réxime de centros docentes estranxeiros en España.</p>
    <p>A Xefatura Territorial da Consellería de Educación, Universidade e Formación Profesional da Coruña, logo do informe do Servizo Territorial de Inspección Educativa, aprobará expresamente a relación de persoal que imparta estas materias.</p>
    <p>Artigo 4. Validez autorización temporal</p>
    <p>A autorización temporal a que fai referencia o artigo primeiro desta orde terá validez desde o 1 de setembro de 2019 ata o 31 de agosto de 2020, conforme o certificado emitido pola New England Association of Schools &amp; Colleges (NEASC). A partir desta data, a autorización dependerá dunha nova inspección dos servizos da Embaixada dos Estados Unidos de América.</p>
    <p>Artigo 5. Inscrición no rexistro de centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 6. Modificación da autorización</p>
    <p>O centro queda obrigado ao cumprimento da normativa vixente e sometido á inspección educativa da Consellería de Educación, Universidade e Formación Profesional, de conformidade co establecido no artigo 9 do Real decreto 806/1993, do 28 de maio, así como a solicitar unha nova autorización e inscrición no caso de que se produza calquera variación nos elementos e circunstancias que dan lugar a esta autorización.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas , ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 27 de agosto de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

