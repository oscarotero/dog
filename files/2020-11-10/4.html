---
date: '2020-11-10'
id: G0595-031120-0003
page: 44576
number: 227
agency: 'Vicepresidencia primeira e Consellería de Presidencia, Xustiza e Turismo'
section: III. Outras disposicións.
title: >-
  RESOLUCIÓN do 2 de novembro de 2020, da Dirección Xeral de Relacións
  Exteriores e coa Unión Europea, pola que se fan públicas as axudas concedidas
  ao abeiro da Orde do 22 de xuño de 2020 pola que se aproban as bases
  reguladoras da concesión de subvencións, en réxime de concorrencia
  competitiva, para a execución de proxectos de educación para o desenvolvemento
  e a cidadanía global que executarán as organizacións non gobernamentais de
  desenvolvemento, e se procede á súa convocatoria (código de procedemento
  PR804A).
range: Resolución
url: >-
  https://www.xunta.gal/dog/Publicados/2020/20201110/AnuncioG0595-031120-0003_gl.html
---
<p>Conforme o establecido no artigo 25 da Orde do 22 de xuño de 2020 pola que se aproban as bases reguladoras da concesión de subvencións, en réxime de concorrencia competitiva, para a execución de proxectos de educación para o desenvolvemento e a cidadanía global que executarán as organizacións non gobernamentais de desenvolvemento e se procede á súa convocatoria, unha vez ultimada a concesión de axudas, publicarase no <em>Diario Oficial de Galicia</em> a relación das concedidas, con indicación das entidades beneficiarias, contía e finalidade.</p>
    <p>Na súa virtude,</p>
    <h2>RESOLVO:</h2>
    <p>Publicar no <em>Diario Oficial de Galicia</em> as axudas concedidas pola Resolución do director xeral de Relacións Exteriores e coa Unión Europea do 28 de setembro de 2020, de conformidade coa Orde do 22 de xuño de 2020 (DOG núm. 134, do 7 de xullo) para a execución de:</p>
    <p>– 10 proxectos de educación para o desenvolvemento e a cidadanía global que executarán as organizacións non gobernamentais de cooperación ao desenvolvemento (ONGD), por un importe global de un trescentos cincuenta mil cincuenta e oito euros con setenta e tres céntimos (350.058,73 €), nas contías, beneficiarios e finalidade que se relacionan no anexo desta resolución.</p>
    <p>Santiago de Compostela, 2 de novembro de 2020</p>
    <footer><p>Jesús Gamallo Aller<br>Director xeral de Relacións Exteriores e coa Unión Europea</p></footer>

