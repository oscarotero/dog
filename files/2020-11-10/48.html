---
date: '2020-11-10'
id: G0599-281020-0008
page: 44669
number: 227
agency: Consellería de Emprego e Igualdade
section: VI. Anuncios. a) Administración autonómica.
title: >-
  CÉDULA do 28 de outubro de 2020, da Xefatura Territorial de Lugo, pola que se
  notifica a comunicación de inicio do procedemento sancionador por infracción
  da persoa traballadora ou asimilada, beneficiaria de prestacións por
  desemprego (expediente 21-08-2020/2.1.A).
range: Cédula
url: >-
  https://www.xunta.gal/dog/Publicados/2020/20201110/AnuncioG0599-281020-0008_gl.html
---
<p>Intentada a notificación persoal da comunicación de inicio do procedemento sancionador por infraccións na orde social ditada pola xefa territorial da Consellería de Emprego e Igualdade de Lugo, e non sendo posible a súa práctica, por medio da presente cédula e de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, procédese a efectuar esta notificación por medio de anuncio no <em>Boletín Oficial del Estado</em> (BOE) á persoa interesada que se sinala no anexo, co contido sinalado no artigo 46 da mesma lei, e a súa eficacia queda supeditada á súa publicación no taboleiro de edictos único (TEU) do <em>Boletín Oficial del Estado</em> (BOE).</p>
    <p>Sen prexuízo do anterior, e en virtude do disposto no artigo 44 da Lei 39/2015, do 1 de outubro, do procedemento administrativo común das administracións públicas, este anuncio publícase no <em>Diario Oficial de Galicia</em>.</p>
    <p>Así mesmo, fáiselle saber á persoa interesada que, segundo o disposto no punto 3 do artigo 37 bis do Regulamento xeral sobre procedementos para a imposición de sancións por infraccións na orde social e para os expedientes liquidatorios de cotas da Seguridade Social, aprobado polo Real decreto 928/1998, do 14 de maio, dispoñen de quince (15) días hábiles seguintes ao da publicación da presente cédula no <em>Boletín Oficial del Estado</em> (BOE), para presentar por escrito en calquera dos lugares recollidos no artigo 16 da Lei 39/2015, do 1 de outubro, do procedemento administrativo común das administracións públicas, as alegacións que considere oportunas, documentalmente acreditadas, dirixíndoas á oficina de emprego que lle corresponda.</p>
    <p>A persoa interesada durante ese prazo poderá comparecer para os efectos do coñecemento e constancia do texto íntegro da comunicación de inicio, ante as dependencias da oficina de emprego que corresponda en horario das 9.00 ás 14.00 horas, de luns a venres.</p>
    <p>Transcorrido o devandito prazo sen presentar alegacións en tempo e forma, ditarase a correspondente resolución por parte desta xefatura territorial, que dispón dun prazo de seis (6) meses, desde a data do acordo, para notificar a resolución pertinente.</p>
    <p>Lugo, 28 de outubro de 2020</p>
    <footer><p>Pilar Fernández López<br>Xefa territorial de Lugo</p></footer>
    <h2>ANEXO</h2>
    <table>
     <tbody>
      <tr>
       <td></td>
       <td>Persoa interesada</td>
       <td>Nº de expediente</td>
       <td>Acto que se notifica</td>
       <td>Concello</td>
      </tr>
      <tr>
       <td>1</td>
       <td>Gheorghe Gabor</td>
       <td>21-08-2020/2.1.A</td>
       <td>Inicio procedemento sancionador</td>
       <td>Castroverde</td>
      </tr>
     </tbody>
    </table>

