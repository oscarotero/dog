---
date: '2013-09-30'
id: G0165-230913-0011
page: 38369
number: 186
agency: Consellería do Medio Rural e do Mar
section: III. Outras disposicións.
title: >-
  RESOLUCIÓN do 17 de setembro de 2013 pola que se declara de interese galego e
  se ordena a inscrición no Rexistro de Fundacións de Interese Galego da
  Fundación Rendemento Económico Mínimo Sostible e Social (FREMSS).
range: Resolución
url: >-
  https://www.xunta.gal/dog/Publicados/2013/20130930/AnuncioG0165-230913-0011_gl.html
---
<p>Examinado o expediente de declaración de interese galego e inscrición no Rexistro de Fundacións de Interese Galego da Fundación Rendemento Económico Mínimo Sostible e Social (FREMSS), dítase esta resolución baseada nos feitos e fundamentos de dereito que se expoñen a continuación:</p>
    <p>Feitos.</p>
    <p>1. Severino Ángel Ares Lago, presidente do padroado da Fundación, mediante solicitude do 17 de abril de 2013, formulou solicitude de clasificación e declaración de interese galego e inscrición no Rexistro de Fundacións de Interese Galego.</p>
    <p>2. A Fundación Rendemento Económico Mínimo Sostible e Social (FREMSS) foi constituída en escritura pública outorgada na Coruña, o 30 de xaneiro de 2013, ante o notario José Guillermo Rodicio Rodicio, no número de protocolo 143, por Severino Ángel Ares Lago, actuando en representación da entidade mercantil Lonja de La Coruña, S.A.</p>
    <p>Esta escritura foi emendada por outra outorgada tamén na Coruña o 27 de xuño de 2013, ante o mesmo notario, co número de protocolo 858.</p>
    <p>3. A Fundación Rendemento Económico Mínimo Sostible e Social (FREMSS) ten por obxecto, segundo establece o artigo 6 dos estatutos: o fomento da economía social e desenvolvemento da economía produtiva de Galicia no sector pesqueiro; traballar no eido da pesca en xeral e nos aspectos estruturais ou políticos, ambientais e sustentables, nos innovadores ou competitivos, nos sociais e socioeconómicos, na formación e capacitación, para acadar o desenvolvemento económico e social das entidades e empresas e da sociedade e economía galegas.</p>
    <p>4. Na constitución da fundación constan os aspectos relativos á personalidade dos fundadores; a súa capacidade para constituíla e a súa vontade de facelo como de interese galego conforme os preceptos da Lei 12/2006, do 1 de decembro, de fundacións de interese galego.</p>
    <p>5. Nos estatutos da fundación constan os aspectos relativos á súa denominación e natureza (artigo 1): o seu enderezo na lonxa da Coruña, sita na Coruña, peirao de Linares Rivas, s/n (artigo 2); o seu obxecto e finalidade (artigo 6); as regras para aplicación das rendas ao obxecto fundacional e para a determinación dos beneficiarios (artigos 9 e 11), e a designación do padroado como órgano de goberno, representación e administración dela, con indicación do seu réxime de funcionamento (artigos 12 a 26).</p>
    <p>6. Os membros do padroado da fundación que aceptaron o seu cargo son a Asociación de Armadores de Buques Pescagalicia-Arpega-O Barco, representada por Severino Ares Lago como presidente; e a Organización de Buques Arrastreros Coruñeses, representada por Torcuato Teixeira Valoria; a Asociación local de empresarios mayoristas exportadores de pescados y mariscos de La Coruña, representada por Alejandro Corredoira Isasi; a Asociación de subastadores de pescados y mariscos del puerto de La Coruña, representada por Sonia Revert López; a Asociación local de armadores de pesca del norte, representada por Manuel Otero Eijo; a Organización de productores de pesca fresca del puerto de La Coruña, representada por Francisco Etchever Lemus; o alcalde presidente do Concello da Coruña, Carlos Negreira Souto; a conselleira da Consellería do Medio Rural e do Mar, Rosa Quintana Carballo; o presidente da Autoridade Portuaria da Coruña, Enrique Losada Rodríguez, e o reitor da Universidade da Coruña, Xosé Luis Armesto Barbeito como vogais.</p>
    <p>7. A comisión integrada polos secretarios xerais técnicos de todas as consellerías elevou ao conselleiro de Presidencia, Administracións Públicas e Xustiza, proposta de clasificación como de interese para o fomento da economía social e desenvolvemento da economía produtiva de Galicia no sector da pesca da Fundación Rendemento Económico Mínimo Sostible e Social (FREMSS), dado o seu obxecto e finalidade.</p>
    <p>8. Á vista da citada proposta da Comisión de Secretarios Xerais Técnicos, por orde da Consellería de Presidencia, Administracións Públicas e Xustiza do 24 de xullo de 2013 (<em>Diario Oficial de Galicia</em> do 12 de agosto), clasificouse como de interese para o fomento da economía social e o desenvolvemento da economía produtiva de Galicia no sector da pesca e adscribiuse á Consellería do Medio Rural e do Mar para efectos do exercicio do protectorado sobre ela.</p>
    <p>Consideracións legais:</p>
    <p>1. O artigo 34 da Constitución española recoñece o dereito de fundación para fins de interese xeral, consonte a lei, e o artigo 27.26 do Estatuto de autonomía para Galicia establece que é competencia exclusiva da Comunidade Autónoma galega o réxime das fundacións de interese galego.</p>
    <p>2. De acordo co disposto no artigo 7.2 do Decreto 15/2009, do 21 de xaneiro, polo que se aproba o Regulamento do Rexistro de Fundacións de Interese Galego, en relación co Decreto 83/2009, do 21 de abril, polo que se fixa a estrutura orgánica dos departamentos da Xunta de Galicia, correspóndelle á Consellería do Medio Rural e do Mar a declaración de interese galego mediante resolución publicada no <em>Diario Oficial de Galicia</em> e a inscrición no Rexistro de Fundacións de Interese Galego da Fundación Rendemento Económico Mínimo Sostible e Social (FREMSS), así como o exercicio das funcións de protectorado e as demais que correspondan á Xunta de Galicia de conformidade co indicado no dito regulamento.</p>
    <p>3. Á vista do disposto na Lei 12/2006, do 1 de decembro, de fundacións de interese galego, e no Decreto 14/2009, do 21 de xaneiro, polo que se aproba o Regulamento de Fundacións de Interese Galego, e o Decreto 15/2009, da mesma data polo que se aproba o Regulamento do Rexistro de Fundacións de Interese Galego, deben entenderse substancialmente cumpridos os requisitos establecidos pola declaración de interese galego e inscrición no rexistro de Fundacións de Interese Galego, sección da Consellería do Medio Rural e do Mar, da Fundación Rendemento Económico Mínimo Sostible e Social (FREMSS), polo que, por todo isto:</p>
    <h2>RESOLVE:</h2>
    <p>1. Recoñecer e declarar de interese galego a Fundación Rendemento Económico Mínimo Sostible e Social (FREMSS).</p>
    <p>2. Ordenar a súa inscrición no Rexistro de Fundacións de Interese Galego, sección da Consellería do Medio Rural e do Mar.</p>
    <p>3. Que a dita fundación, expresamente sometida á Lei 12/2006, do 1 de decembro, e ao Decreto 14/2009, do 21 de xaneiro, polo que se aproba o Regulamento de Fundación de Interese Galego, e ao Decreto 15/2009, da mesma data, polo que se aproba o Regulamento do Rexistro de Fundacións de Interese Galego, e demais normativa de aplicación, onde se establecen especialmente as obrigas de dar publicidade suficiente dos seus obxectivos e actividades, da ausencia de ánimo de lucro na prestación dos seus servizos e de solicitar as preceptivas autorizacións, quede suxeita ao protectorado da Xunta de Galicia, que será exercido por esta consellería. </p>
    <p>Contra esta resolución pode interpoñerse recurso de alzada ante a conselleira do Medio Rural e do Mar, no prazo dun mes contado desde o día seguinte ao da súa publicación, segundo o disposto nos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 17 de setembro de 2013</p>
    <footer><p>Alfonso García Magariños<br>Secretario xeral técnico da Consellería do Medio Rural e do Mar</p></footer>

