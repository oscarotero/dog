---
date: '2023-05-22'
id: V0653-290323-0020
page: 31059
number: 95
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ANUNCIO do 29 de marzo de 2023, da Xefatura Territorial de Ourense, polo que
  se dá a coñecer a solicitude de declaración mineromedicinal e termal das augas
  procedentes da sondaxe denominada P-1 Deputación, no concello de Ourense.
range: Anuncio
url: >-
  https://www.xunta.gal/dog/Publicados/2023/20230522/AnuncioV0653-290323-0020_gl.html
---
<p>A Xefatura Territorial da Vicepresidencia Primeira e Consellería de Economía, Industria e Innovación de Ourense dá a coñecer que, o 14 de marzo de 2023, a Deputación de Ourense solicitou a condición mineromedicinal e termal das augas procedentes da sondaxe denominada P-1 Deputación, sita no termo municipal de Ourense, coas seguintes coordenadas ETRS89: X=593.453, Y=4.687.921.</p>
    <p>O que se fai público segundo o disposto no artigo 5 da Lei 5/1995, do 7 de xuño, de regulación das augas minerais, termais, de manancial e dos establecementos balnearios da Comunidade Autónoma de Galicia, e no artigo 4 do Decreto 402/1996, do 31 de outubro, polo que se aproba o Regulamento de aproveitamento das augas mineromedicinais, termais e dos establecementos balnearios da Comunidade Autónoma de Galicia.</p>
    <p>Esta publicación producirá os efectos da notificación, de conformidade co establecido no artigo 45 da Lei 39/2015, do 1 de outubro, do procedemento administrativo común das administracións públicas.</p>
    <p>Ourense, 29 de marzo de 2023</p>
    <footer><p>Alicia María López Míguez<br>Xefa territorial de Ourense</p></footer>

