---
date: '2023-05-22'
id: V0653-260423-0005
page: 31057
number: 95
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 19 de abril de 2023, da Xefatura Territorial de Ourense, pola
  que se concede a autorización administrativa previa e de construción dunha
  instalación eléctrica no concello de San Cibrao das Viñas (expediente IN407A
  2023/023-3).
range: Resolución
url: >-
  https://www.xunta.gal/dog/Publicados/2023/20230522/AnuncioV0653-260423-0005_gl.html
---
<p>Visto o expediente para o outorgamento da autorización administrativa previa e de construción da instalación eléctrica que a seguir se describe, tal e como se recolle no proxecto asinado o día 24.1.2023 polo enxeñeiro técnico industrial Antonio Javier Sabín Vázquez, colexiado núm. 2233 do Coeticor, quen acredita a súa habilitación e competencia mediante declaración responsable asinada na data sinalada.</p>
    <p>Solicitante: UFD Distribución Electricidad, S.A.</p>
    <p>Domicilio: avenida San Luis, 77, 28033 Madrid.</p>
    <p>Denominación: LMT, CS rúa A, núm. 4, polígono de Barreiros.</p>
    <p>Situación: rúa A do polígono industrial de Barreiros, concello de San Cibrao das Viñas.</p>
    <p>Orzamento: 72.702,02 €.</p>
    <p>Características técnicas:</p>
    <p>• LMTS, a 20 kV, de 545 m de lonxitude, en condutor RHZ1-2OL 12/20 kV 1×240 mm2 Al, con orixe na cela de saída da LMT existente ao CT existente 32CHD6 polígono de Barreiros, 4, e final nos empalmes que se van realizar sobre a LMTS existente, denominada SCV832C CT1-Rairo, 2, no tramo comprendido entre o CT polígono de Barreiros, 4 (32CHD6) e o CT polígono de Barreiros II (32CDN9), despois de realizar entrada e saída no centro de seccionamento proxectado, do tipo 3L.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial</p>
    <h2>RESOLVE:</h2>
    <p>Conceder as autorizacións administrativas previa e de construción ás devanditas instalacións, cuxas características se axustarán en todas as súas partes ao proxecto sinalado e ás condicións técnicas e de seguridade establecidas nos regulamentos de aplicación.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e en especial as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de seis meses, contado a partir da data da última autorización administrativa necesaria para a súa execución.</p>
    <p>Contra a presente resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 19 de abril de 2023 </p>
    <footer><p>Alicia María López Míguez<br>Xefa territorial de Ourense</p></footer>

