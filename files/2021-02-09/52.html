---
date: '2021-02-09'
id: O143-260121-0001
page: 8253
number: 26
agency: Augas de Galicia
section: VI. Anuncios. a) Administración autonómica.
title: >-
  ANUNCIO do 19 de xaneiro de 2021, da Subdirección Xeral de Xestión do Dominio
  Público Hidráulico, polo que se notifica o acordo de incoación do expediente
  de extinción por causa de caducidade dunha concesión hidráulica (LU/25/98).
range: Anuncio
url: >-
  https://www.xunta.gal/dog/Publicados/2021/20210209/AnuncioO143-260121-0001_gl.html
---
<p>O pasado 27.10.2020 ditouse o acordo de inicio do expediente de extinción por causa de caducidade dun título concesional outorgado para aproveitamento hidroeléctrico o 13.12.2001 cuxas características básicas son as que se transcriben a seguir:</p>
    <p>Clave e denominación do aproveitamento: LU/25/98, AH de Figueiras </p>
    <p>Titular do aproveitamento: Aprenar, S.L.</p>
    <p>Caudal máximo de auga concedido: 1600 l/s.</p>
    <p>Corrente de onde se derivan as augas: río Figueiras.</p>
    <p>Termo municipal onde radica a toma: Mondoñedo (Lugo).</p>
    <p>Intentada a notificación á sociedade Aprenar, S.L. sen que fose posible a súa práctica, de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas (en diante LPAC), notifícase o dito acordo, para que, en cumprimento do artigo 46 da LPAC, o interesado compareza, no prazo de dez días hábiles contados desde o seguinte ao da publicación deste anuncio no TEU do <em>Boletín Oficial del Estado</em>, nas oficinas de Augas de Galicia situadas na rúa Tomiño, 16, baixo, 15781 en Santiago de Compostela, en horario das 9.00 ás 14.00 horas, de luns a venres, para o coñecemento íntegro dos documentos que conforman o expediente e constancia de tal coñecemento. Durante este mesmo prazo, poderá formular as alegacións e probas que considere oportunas. </p>
    <p>Transcorrido o dito prazo sen efectuarse a comparecencia, a notificación entenderase producida desde o día seguinte ao da publicación deste anuncio no TEU do <em>Boletín Oficial del Estado</em>.</p>
    <p>Santiago de Compostela, 19 de xaneiro de 2021</p>
    <footer><p>Roberto Arias Sánchez<br>Subdirector xeral de Xestión do Dominio Público Hidráulico</p></footer>

