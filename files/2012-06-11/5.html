---
date: '2012-06-11'
id: CA05-060612-0005
page: 22537
number: 110
agency: Consellería de Traballo e Benestar
section: III. Outras disposicións.
title: >-
  RESOLUCIÓN do 28 de maio de 2012, da Xefatura Territorial da Coruña, pola que
  se procede á publicación da relación definitiva de nenas/os admitidas/os para
  o curso 2012/2013 nas escolas infantís 0-3 dependentes desta consellería.
range: Resolución
url: >-
  https://www.xunta.gal/dog/Publicados/2012/20120611/AnuncioCA05-060612-0005_gl.html
---
<p>Con data do 29 de febreiro de 2012 publicouse a Orde do 24 de febreiro de 2012 pola que se regula o procedemento de adxudicación de prazas en escolas infantís 0-3 dependentes da Consellería de Traballo e Benestar para o curso 2012/2013.</p>
    <p>Estudadas pola comisión de baremación todas as reclamacións presentadas e resoltas polo xefe territorial, procédese á publicación da relación definitiva de admitidas/os e da lista de espera coa puntuación obtida en cada caso.</p>
    <p>Estas reclamacións entenderanse resoltas coa publicación da lista definitiva, que se poderá consultar nas xefaturas territoriais da Consellería de Traballo e Benestar, nas páxinas web http://benestar.xunta.es e http://www.escolasinfantis.net e nos propios centros.</p>
    <p>As/os solicitantes admitidas/os disporán do prazo establecido, de conformidade coa orde, para matricularse presentando no centro onde obtivesen praza o impreso de matrícula debidamente cuberto acompañado de certificado médico da/o nena/o. O impreso de matrícula facilitarase nos propios centros, así como nas páxinas web http://benestar.xunta.es e <br>http://www.escolasinfantis.net</p>
    <p>De non formalizar a matrícula da/do nena/o no prazo sinalado, considerarase decaída/o na súa solicitude.</p>
    <p>Contra esta resolución, que non esgota a vía administrativa, poderá interpoñerse recurso de alzada ante a conselleira de Traballo e Benestar no prazo dun mes, que comezará a contar o día seguinte ao da publicación desta resolución no <em>Diario Oficial de Galicia</em>.</p>
    <p>A Coruña, 28 de maio de 2012</p>
    <footer><p>Luis Alberto Álvarez Freijido<br>Xefe territorial da Coruña</p></footer>

