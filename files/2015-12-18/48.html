---
date: '2015-12-18'
id: L352-201115-0004
page: 47485
number: 241
agency: Concello de Nogueira de Ramuín
section: VI. Anuncios. b) Administración local.
title: >-
  ANUNCIO do acordo plenario sobre a explotación do servizo de embarcadoiro e
  edificio de recepción de visitantes no encoro de Santo Estevo (expediente
  226/2015).
range: Edicto
url: >-
  https://www.xunta.gal/dog/Publicados/2015/20151218/AnuncioL352-201115-0004_gl.html
---
<p>O Pleno da Corporación, en sesión ordinaria que tivo lugar o día 30.10.2015, adoptou, entre outros, o acordo seguinte:</p>
    <p>Resolución sobre o expediente do embarcadoiro de Santo Estevo.</p>
    <p>O concelleiro Raúl Soto Martínez, presidente da mesa de contratación, informa das actuacións desenvoltas, das proposicións presentadas, así como da proposta da mesa contratación que, conforme a documentación que consta no expediente, propón excluír a oferta formulada pola mercantil Explotursil, S.L., por non incluír o estudo de viabilidade económico-financeira. Non habendo outros licitadores con ofertas admisibles, resulta unha puntuación de 49,75 puntos para a mercantil Hemisferios, S.L., sobre a que recae a proposta de adxudicación formulada pola mesa de contratación; esta queda condicionada a que se solicite un informe pericial a un técnico externo competente que valide o estudo de viabilidade achegado no sobre nº 2 por Hemisferios, S.L.</p>
    <p>Tras o recibimento do dito informe que literalmente di: «a pesar de ser ampla a documentación e información sobre a actividade presentada ao concurso por Hemisferio, S.L., no sobre nº 2, non é suficiente para poder emitir o informe solicitado por ese concello en escrito do 30 de setembro de 2015», a concelleira do PSOE, Antonia Álvarez Veiga, indica que cómpre contar cun informe proposta da Secretaría no expediente.</p>
    <p>Con base no indicado, sométese o expediente ao acordo de resolución dos nove concelleiros que se atopan presentes dos once que integran a Corporación e, por sete votos a favor e dous en contra do grupo do PSOE (Antonia Álvarez Veiga e Mª Rosario Valencia Regueiro), adóptase o seguinte acordo:</p>
    <p>Primeiro. Rexeitar a oferta de Explotursil, S.L., por non incluír o estudo de viabilidade económico-financeira.</p>
    <p>Segundo. Rexeitar a oferta de Hemisferios, S.L. con base no informe do técnico externo.</p>
    <p>Todo iso en relación coa cláusula IX do prego de cláusulas administrativas particulares que dispón verbo do estudo de viabilidade que deberá incluír todos os elementos e a documentación necesarios para xustificar a viabilidade da oferta formulada, de xeito que a existencia de contradicións relevantes na documentación presentada, a omisión de datos esenciais ou o establecemento de orzamentos de imposible ou moi difícil cumprimento, a xuízo motivado da Administración, darán lugar ao rexeitamento da oferta presentada.</p>
    <p>Terceiro. Deixar deserto este concurso por non axustarse ningunha das ofertas presentadas ás bases aprobadas no procedemento de contratación administrativa especial da prestación do servizo denominado de embarcadoiro e edificio de recepción de visitantes no encoro de Santo Estevo.</p>
    <p>Cuarto. Publicalo no BOP, no DOG e no perfil do contratante.</p>
    <p>Quinto. Notificarlles este acordo aos interesados no procedemento.</p>
    <p>O que se notifica en cumprimento do establecido no artigo 58 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, en relación cos artigos 116 e 117 do dito texto legal e cos artigos 45 e seguintes da Lei 29/1998, do 13 de xullo, reguladora da xurisdición contencioso-administrativa, que sinalan que contra o dito acordo, que pon fin á vía administrativa, ben poderán interpor recurso de reposición ante o Pleno do Concello no prazo dun mes ou ben acudir directamente á vía xudicial e interpor recurso contencioso-administrativo no prazo de dous meses ante o Xulgado do Contencioso-Administrativo de Ourense, sen que se poidan simultanear ambos os dous recursos. Os prazos indicados computaranse desde o día seguinte ao da recepción desta comunicación.</p>
    <p>Poderán, non obstante, interpor calquera outro recurso que consideren procedente.</p>
    <p>O que se fai público en cumprimento do artigo 60 da Lei de réxime xurídico das administracións públicas e do procedemento administrativo común.</p>
    <p>Nogueira de Ramuín, 20 de novembro de 2015</p>
    <footer><p>José César Parente Pérez<br>Alcalde</p></footer>

