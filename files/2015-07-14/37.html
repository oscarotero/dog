---
date: '2015-07-14'
id: G0181-090715-0001
page: 29355
number: 131
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 17 de xuño de 2015, do Servizo de Infraestruturas de Pontevedra,
  pola que se sinalan as datas, as horas e os lugares para o levantamento das
  actas de constatación dos bens ocupados e dereitos afectados polas obras,
  declaradas de emerxencia, para a reparación de desprendementos na CG-4.1
  Rande-Alto da Portela, p.q. 11+700 e 12+700 (clave PO/14/027.02).
range: Resolución
url: >-
  https://www.xunta.gal/dog/Publicados/2015/20150714/AnuncioG0181-090715-0001_gl.html
---
<p>O artigo 28 do vixente Estatuto de autonomía de Galicia establece no seu ordinal 2º a competencia da Comunidade Autónoma galega no desenvolvemento lexislativo e na execución da lexislación do Estado en materia de expropiación forzosa.</p>
    <p>A través do Decreto 114/2014, do 4 de setembro, (DOG núm. 180, do 22 de setembro), a Xunta de Galicia declara a utilidade pública e urxente ocupación dos bens e dereitos afectados polas obras, declaradas previamente de emerxencia pola Axencia Galega de infraestruturas o 25 de marzo, para a reparación dos citados desprendementos.</p>
    <p>Na súa virtude e en cumprimento do disposto nos artigos 52 da vixente Lei de expropiación forzosa, do 16 de decembro de 1954, e 56 e seguintes do seu regulamento, este servizo, en uso das facultades que lle confire o artigo 98 da citada lei, resolve convocar os titulares dos bens e dereitos afectados que figuran na relación exposta no taboleiro de anuncios dos concellos de Moaña e Cangas para que comparezan nos lugares, nas datas e nas horas que se detallan a seguir, co fin de proceder ao levantamento das actas de constatación dos bens ocupados e dereitos afectados polas mencionadas obras.</p>
    <p>Termo municipal de Moaña.</p>
    <p>Lugar: Casa do Concello de Moaña.</p>
    <p>Data: 14 de xullo de 2015, das 9.00 ás 11.00 horas.</p>
    <p>Termo municipal de Cangas.</p>
    <p>Lugar: Casa do Concello de Cangas.</p>
    <p>Data: 14 de xullo de 2015, das 12.00 ás 13.30 horas.</p>
    <p>A relación de titulares, cos bens e dereitos afectados, así como os planos parcelarios correspondentes, estarán expostos nos concellos de Moaña e Cangas e no Servizo de Infraestruturas de Pontevedra (avda. Fernández Ladreda, 43, 1º).</p>
    <p>A ese acto deberán acudir os titulares afectados persoalmente ou ben representados por persoa debidamente autorizada para actuar no seu nome, e achegar os documentos acreditativos da súa titularidade, o documento nacional de identidade e, o último recibo da contribución, e poden facerse acompañar pola súa conta, se o consideran oportuno, dos seus peritos e notarios.</p>
    <p>Pontevedra, 17 de xuño de 2015</p>
    <footer><p>Fausto Núñez Vilar<br>Xefe do Servizo de Infraestruturas de Pontevedra</p></footer>

