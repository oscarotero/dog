---
date: '2021-07-01'
id: G0596-220621-0004
page: 33559
number: 124
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 21 de xuño de 2021, da Xefatura Territorial da Coruña, polo que se
  somete a información pública a solicitude de autorización administrativa
  previa, a declaración de utilidade pública, en concreto, a necesidade de
  urxente ocupación que iso implica, a autorización administrativa de
  construción, o estudo de impacto ambiental e o proxecto sectorial de
  incidencia supramunicipal (proxecto de interese autonómico) do proxecto da
  liña e posición de transformación de alta tensión evacuación 66 kV Lagoa I e
  II, nó B, nos concellos de Zas e Santa Comba (A Coruña) (expediente IN408A
  2019/08).
range: Acordo
url: >-
  https://www.xunta.gal/dog/Publicados/2021/20210701/AnuncioG0596-220621-0004_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a seguir:</p>
    <p>Titular I da instalación: Engasa Lagoa, S.L. NIF B70098777.</p>
    <p>Domicilio social: rúa Xosé Pasín, 7, baixo, 15706 Santiago de Compostela (A Coruña)</p>
    <p>Titular II da instalación: Viruleiros, S.L. NIF B70017710.</p>
    <p>Domicilio social: rúa Fernando Casas Novoa, 35, porta B, 2º andar, 15705 Santiago de Compostela (A Coruña).</p>
    <p>Denominación do proxecto: liña e posición de transformación de alta tensión evacuación 66kV Lagoa I e II, nó B.</p>
    <p>Municipios afectados: Zas e Santa Comba (A Coruña).</p>
    <p>Orzamento total (execución material): 2.053.088,66 €.</p>
    <p>Prazo previsto de execución segundo o proxecto: 6 meses.</p>
    <p>Descrición:</p>
    <p>Coa finalidade de evacuar a enerxía eléctrica xerada nos parques eólicos Lagoa I (IN661A 2009/001), 16,2 MW, e Lagoa II (IN661A 2009/002), 24,6 MW, proxéctase a execución dunha posición de transformación 66/30 kV no interior da futura subestación dos parques eólicos Lagoa I e II (concello de Santa Comba) e unha liña eléctrica aérea a 66 kV, que será parte das infraestruturas de conexión destes parques coa rede de transporte.</p>
    <p>Características técnicas das instalacións:</p>
    <p>• Liña aérea de alta tensión evacuación (66 kV) Lagoa I e II, nó B. Liña con orixe no pórtico situado no interior da futura subestación dos parques eólicos de Lagoa I e II e final no apoio número 1, denominado nó B, onde se entronca coa liña de alta tensión cara á subestación colectora Regoelle, obxecto do proxecto liña de alta tensión 66 kV PE Montetourado-eixe/monte O Tourado-subestación colectora Regoelle 20-66/220 kV (IN407A 2017/166-1). A liña constará dun simple circuíto de condutor de tipo LA-280 e un cable de fibra óptica do tipo OPGW-48, que efectuará ademais a función de cable de terra, tendidos sobre 22 apoios metálicos de celosía. A súa lonxitude será de 6.788,86 metros sen incluír o van destensado de conexión á futura subestación dos parques eólicos de Lagoa I e II. A potencia total prevista de transporte será de 40,8 MW. A liña discorre polos concellos de Santa Comba e Zas.</p>
    <p>• A subestación 66/30 kV dos parques Lagoa I e Lagoa II está formada por:</p>
    <p>– Posición PE Lagoa I (tramítase no expediente IN661A 2009/001).</p>
    <p>– Posición PE Lagoa II (tramítase no expediente IN661A 2009/002).</p>
    <p>– Posición de transformador de potencia 66/30 kV:</p>
    <p>• Sistema de 66 kV en que se instalará un transformador de potencia trifásico, de 40/45  MVA de potencia en funcionamento ONAN/ONAF, e relación de transformación 66/33 kV, en baño de aceite, sobre unha bancada situada na zona do parque intemperie e a aparellaxe neste nivel de tensión (interruptor, seccionador de posta a terra, transformadores de intensidade, transformadores de tensión e autoválvulas, así como as súas correspondentes estruturas metálicas de soporte. </p>
    <p>• Sistema de 33 kV formado pola reactancia de posta a terra, a batería de condensadores e o equipamento necesario para a súa manobra.</p>
    <p>Localización da posición transformadora da subestación:</p>
    <table>
     <tbody>
      <tr>
       <td rowspan="3">• Subestación (posición colectora PE Lagoa II)</td>
       <td colspan="2">• Subestación 66/30 kV dos parques Lagoa I e Lagoa II (Santa Comba)</td>
      </tr>
      <tr>
       <td colspan="2">• ETRS89 H29</td>
      </tr>
      <tr>
       <td>• UTM-X</td>
       <td>• UTM-Y</td>
      </tr>
      <tr>
       <td>• A</td>
       <td>• 508979,12</td>
       <td>• 4766734,60</td>
      </tr>
      <tr>
       <td>• B</td>
       <td>• 508966,42</td>
       <td>• 4766732,63</td>
      </tr>
      <tr>
       <td>• C</td>
       <td>• 508971,92</td>
       <td>• 4766697,20</td>
      </tr>
      <tr>
       <td>• D</td>
       <td>• 508984,62</td>
       <td>• 4766699,18</td>
      </tr>
     </tbody>
    </table>
    <p>Obxecto da información pública:</p>
    <p>A solicitude de autorización administrativa previa, a declaración de utilidade pública, en concreto, a autorización administrativa de construción, o estudo de impacto ambiental e o proxecto sectorial de incidencia supramunicipal (proxecto de interese autonómico) das instalacións. A declaración de utilidade pública, de acordo co artigo 56.1 da Lei 24/2013, do 26 de decembro, do sector eléctrico, levará implícita en todo caso a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei do 16 de decembro de 1954, de expropiación forzosa.</p>
    <p>Documentación que se expón:</p>
    <p>1. Proxecto de execución que inclúe a subestación transformadora (xullo 2020 - visado o 10.9.2020).</p>
    <p>a. Aclaración ao proxecto (asinada o 7.6.2021).</p>
    <p>2. Estudo de impacto ambiental que inclúe a subestación transformadora (setembro 2020 - asinado o 18.9.2020).</p>
    <p>3. Proxecto sectorial de incidencia supramunicipal (proxecto de interese autonómico) que inclúe a subestación transformadora (abril 2020 - visado o 10.9.2020).</p>
    <p>4. A relación concreta e individualizada dos propietarios de bens e dereitos afectados polo proxecto (RBDA) (abril de 2020), que figura no anexo deste acordo.</p>
    <p>a. Planos individuais dos predios afectados polo proxecto.</p>
    <p>O que se fai público, de conformidade co artigo 33.10 da Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental (modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia), para o coñecemento xeral, así como en particular dos propietarios dos predios que figuran nas relacións anexas a este acordo e das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar a documentación técnica anteriormente relacionada e, de ser o caso, presentar as alegacións ou observacións que consideren oportunas dentro do prazo de trinta (30) días, que se contarán a partir do día seguinte ao da última publicación deste acordo.</p>
    <p>A documentación estará á disposición dos interesados nas dependencias da Sección de Enerxía desta Xefatura Territorial da Coruña da Vicepresidencia Segunda e Consellería de Economía, Empresa e Innovación (rúa Vicente Ferrer, núm. 2, 2º andar, 15071 A Coruña, das 9.00 ás 14.00 horas, de luns a venres, con cita previa no correo electrónico seccion.enerxia.coruna@xunta.es ou nos teléfonos 981 18 49 83 e 981 18 49 23), así como nos concellos de Zas e Santa Comba (A Coruña). Ademais, tamén se poderá consultar a través do seguinte enlace no portal web da Vicepresidencia Segunda e Consellería de Economía, Empresa e Innovación:</p>
    <p> https://ceei.xunta.gal/transparencia/lat-lagoa-i-ii</p>
    <p>O estudo de impacto ambiental estará tamén dispoñible, durante o mesmo prazo, nas dependencias da Xefatura Territorial da Coruña da Consellería de Medio Ambiente, Territorio e Vivenda.</p>
    <p>A Coruña, 21 de xuño de 2021</p>
    <footer><p>Isidoro Martínez Arca<br>Xefe territorial da Coruña</p></footer>

