---
date: '1998-03-10'
id: 8A96
page: 2
number: 47
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Resolución do 4 de marzo de 1998, da Dirección Xeral de Saúde Pública, pola
  que se convoca un curso de aplicadores/manipuladores de praguicidas, nivel
  básico.
range: Resolución
url: 'https://www.xunta.gal/dog/Publicados/1998/19980310/Anuncio8A96_gl.html'
---
<p>A Orde do 30 de xullo de 1997, conxunta das consellerías de Agricultura, Gandería e Montes e de Sanidade e Servicios Sociais, pola que se establece na Comunidade Autónoma de Galicia a normativa reguladora para a homologación de cursos de capacitación para realizar tratamentos con praguicidas, así como para a obtención do carné de manipuladores destes productos, establece no seu artigo 9 a obrigatoriedade de que o organismo oficial responsable publique no Diario Oficial de Galicia a información correspondente.</p>
<p>En consecuencia, anúnciase a convocatoria dun curso de aplicadores/manipuladores de praguicidas de uso ambiental e na industria alimentaria de acordo coas seguintes bases:</p>
<p>1. Denominación do curso:</p>
<p>Curso de aplicadores/manipuladores de praguicidas de uso ambiental e na industria alimentaria. Nivel básico.</p>
<p>2. Datos do organismo organizador:</p>
<p>O organismo organizador será:</p>
<p>Concello de Vigo.</p>
<p>3. Obxectivos do curso:</p>
<p>Con este curso preténdese que os participantes adquiran os coñecementos teóricos e prácticos e as habilidades prácticas necesarias para dosificar e aplicar adecuadamente os praguicidas e desinfectantes.</p>
<p>4. Destinatarios:</p>
<p>-Destinatarios: persoal aplicador adscrito ó parque de desinfección do Concello de Vigo.</p>
<p>-Nº de prazas: o número de alumnos que poderán participar será de 8.</p>
<p>-Criterios de selección: o solicitante deberá ser imprescindiblemente empregado do Concello de Vigo, adscrito ó parque de desinfección.</p>
<p>5. Celebración:</p>
<p>As clases correspondentes a este curso levaranse a cabo en:</p>
<p>Denominación do centro: Departamento de Ecoloxía e Bioloxía Animal. Pavillón 2, 2ª planta. Universidade de Vigo, Facultade de Ciencias.</p>
<p>Enderezo: Marcosende, s/n. Vigo.</p>
<p>Provincia: Pontevedra.</p>
<p>Teléfono e fax: (986) 81 25 80.</p>
<p>Duración e horario: o curso terá unha duración de 30 horas lectivas (15 teóricas e 15 prácticas) e realizaranse a finais do mes de marzo.</p>
<p>O horario do curso será de 17 a 20.30 horas.</p>
<p>6. Programa:</p>
<p>O temario que se impartirá é o que figura no anexo II.</p>
<p>7. Coordinador técnico do curso:</p>
<p>De acordo coa facultade conferida no artigo 10 da orde reguladora destes cursos, o coordinador técnico da Dirección Xeral de Saúde Pública será:</p>
<p>María del Carmen Sánchez Barral, xefa de Sección de Sanidade Ambiental da Delegación Provincial da Consellería de Sanidade e Servicios Sociais en Pontevedra.</p>
<p>8. Solicitudes e inscrición:</p>
<p>As solicitudes de asistencia, de acordo cos modelos que figuran no anexo I, tramitaranse ó alcalde-presidente do Concello de Vigo.</p>
<p>O prazo de presentación será de 10 días naturais contados desde o seguinte ó da publicación da presente resolución.</p>
<p>-Documentación: o persoal que desexe participar neste curso deberá presentar cuberta a solicitude que figura como anexo I xunto cunha fotocopia compulsada do DNI.</p>
<p>-Admisión: a relación de solicitantes admitidos exporase nos taboleiros de anuncios da Dirección Xeral de Saúde Pública, r/ Avda. Camiño Francés, 10, baixo en Santiago de Compostela, e do organismo organizador do curso antes dos 2 días naturais contados a partir do prazo de finalización da inscrición.</p>
<p>9. Certificado de superación do curso:</p>
<p>É obrigatoria a asistencia a tódalas sesións do curso. Finalizado este, a entidade organizadora realizará as probas pertinentes que avalíen os coñecementos adquiridos polos alumnos, e no caso de superalas expedirá o certificado co que poderá solicitar á Dirección Xeral de Saúde Pública o carné de manipulador de praguicidas de uso ambiental e de uso na industria alimentaria.</p>
<p>Santiago de Compostela, 4 de marzo de 1998.</p>
<p>Pilar Farjas Abadía</p>
<p>Directora xeral de Saúde Pública</p>
<p>ANEXO II</p>
<p>PROGRAMA DOS CURSOS PARA PRAGUICIDAS DE USO AMBIENTAL E NA INDUSTRIA ALIMENTARIA</p>
<p>Nivel básico</p>
<p>1. Praguicidas. Descrición e xeneralidades.</p>
<p>2. Riscos para o home derivados da utilización dos praguicidas.</p>
<p>3. Xeneralidades sobre pragas ambientais e da industria alimentaria e os métodos de loita antivectorial. Técnicas de aplicación de praguicidas.</p>
<p>4. Praguicidas e medio ambiente. Problemas que presentan. Destrucción de envases.</p>
<p>5. Hixiene e seguridade no seu manexo e aplicación.</p>
<p>6. Prevención, diagnóstico e primeiros auxilios en caso de intoxicación por praguicidas.</p>
<p>7. Exercicios prácticos.</p>
<p>8. Proba de avaliación.</p>
<p>Mínimo de horas lectivas: 20.</p>

