---
date: '1998-03-10'
id: 8B62
page: 2
number: 47
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1998/19980310/Anuncio8B62_gl.html'
---
<p>A Comisión de Goberno, na súa sesión do 26 de xaneiro de 1998, aprobou inicialmente o Plan Especial de Reforma Interior do Cruceiro da Coruña (PERI-99), redactado polos servicios técnicos municipais.</p>
<p>O expediente exponse ó público no Negociado de Planeamento e Xestión polo praza dun mes, contado desde a publicación deste anuncio no Diario Oficial de Galicia, co obxecto de que os interesados poidan presenta-las alegacións que xulguen oportunas.</p>
<p>O acordo de aprobación inicial determina automaticamente, por aplicación do establecido no artigo 34.2º da Lei do solo de Galicia, a suspensión do procedemento do outorgamento de licencias para os usos ou obras que resulten incompatibles coa orde</p>
<p>nación proxectada no ámbito do PERI, que se describe de seguido:</p>
<p>Peza de forma aproximadamente triangular, que linda:</p>
<p>Norte: intersección das rúas de Mallou e Cruceiro da Coruña.</p>
<p>Sur: liña que pasa pola fachada norte da casa número 80 da rúa do Cruceiro da Coruña e exclúe esta e mailas edificacións auxiliares, atravesa a rúa da Queimada, e continúa polas fachadas sur da casa número 11 da dita rúa e númro 6 da rúa de Mallou.</p>
<p>Leste: rúa de Mallou, desde o inicio desta rúa ata o número 6 (incluído).</p>
<p>Oeste: rúa do Cruceiro da Coruña, desde o número 80 (excluído) ata o 104 e edificación auxiliares (incluídas).</p>
<p>Contra o acordo da suspensión do procedemento de outorgamento de licencias poderase interpor recurso contencioso-administrativo perante o Tribunal Superior de Xustiza de Galicia, no prazo de dous meses.</p>
<p>Santiago de Compostela, 17 de febreiro de 1998.</p>
<p>O alcalde</p>
<p>Rubricado</p>

