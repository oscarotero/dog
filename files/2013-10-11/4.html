---
date: '2013-10-11'
id: CA05-071013-0013
page: 40437
number: 195
agency: Consellería de Traballo e Benestar
section: III. Outras disposicións.
title: >-
  ORDE do 4 de outubro de 2013 pola que fai pública a ampliación dos importes
  existentes para a concesión das axudas previstas na Orde do 18 de abril de
  2013 pola que se establecen as bases reguladoras e a convocatoria pública para
  a concesión de subvencións para a posta en práctica en Galicia, durante os
  anos 2013 e 2014, de programas integrados para o emprego.
range: Orde
url: >-
  https://www.xunta.gal/dog/Publicados/2013/20131011/AnuncioCA05-071013-0013_gl.html
---
<p>A Orde do 18 de abril de 2013 pola que se establecen as bases reguladoras e a convocatoria pública para a concesión de subvencións para a posta en práctica en Galicia, durante os anos 2013 e 2014, de programas integrados para o emprego, establece no seu artigo 2 que o financiamento das axudas previstas nesta orde de convocatoria se fará con cargo aos créditos dos programas: 11.03.322B.460.2 e 11.03.322B.481.2, código de proxecto 2013 00573, polos importes de 400.000 euros e 500.000 euros, respectivamente, na anualidade 2013, e 500.000 euros e 500.000 euros, respectivamente, na anualidade 2014, correspondentes a fondos finalistas transferidos.</p>
    <p>Dado que esta orde establece que os importes fixados nas aplicacións previstas nela poderán ser obxecto de modificacións como consecuencia da asignación ou da redistribución de fondos para o financiamento dos programas de fomento do emprego, coas limitacións que establezan a Conferencia Sectorial de Asuntos Laborais ou as disposicións aplicables ás axudas cofinanciadas polo Fondo Social Europeo, e que existen remanentes de crédito procedentes da incorporación de fondos finalistas correspondentes a saldos de exercicios anteriores que poden ser utilizados para o financiamento desta axudas, procede publicar esta ampliación de crédito, de acordo co disposto no artigo 30 do Decreto 11/2009, do 8 de xaneiro, polo que se aproba o Regulamento que desenvolve a Lei 9/2007, do 13 de xuño, de subvencións de Galicia.</p>
    <p>Por todo o exposto, e no uso das facultades que me foron conferidas, logo da aprobación polo Consello da Xunta,</p>
    <h2>DISPOÑO:</h2>
    <p>Artigo 1</p>
    <p>Amplíase o importe total dos créditos para o financiamento das axudas previstas na Orde do 18 de abril de 2013 pola que se establecen as bases reguladoras e a convocatoria pública para a concesión de subvencións para a posta en práctica en Galicia, durante os anos 2013 e 2014, de programas integrados para o emprego, nas seguintes anualidades, aplicacións orzamentarias e contías:</p>
    <p>Anualidade 2013.</p>
    <p>11.03.322B.460.2 2013 00573 364.000,00 euros.</p>
    <p>Anualidade 2014.</p>
    <p>11.03.322B.460.2 2013 00573 264.000,00 euros.</p>
    <p>Artigo 2</p>
    <p>Esta modificación non afecta o prazo establecido na referida orde para a presentación de solicitudes.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 4 de outubro de 2013</p>
    <footer><p>Beatriz Mato Otero<br>Conselleira de Traballo e Benestar</p></footer>

