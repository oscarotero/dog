---
date: '2013-10-11'
id: O10-031013-0001
page: 40451
number: 195
agency: Consello de Contas de Galicia
section: IV. Oposicións e concursos.
title: >-
  RESOLUCIÓN do 26 de setembro de 2013 pola que se lle dá cumprimento ao acordo
  da Comisión de Goberno deste consello do 13 de setembro de 2013 que resolve a
  convocatoria para a provisión, polo sistema de libre designación, dun posto de
  traballo vacante no Consello de Contas de Galicia.
range: Resolución
url: >-
  https://www.xunta.gal/dog/Publicados/2013/20131011/AnuncioO10-031013-0001_gl.html
---
<p>Convocada a provisión, polo sistema de libre designación, dun posto de traballo vacante no Consello de Contas de Galicia, publicada no <em>Diario Oficial de Galicia</em> nº 138, do 22 de xullo de 2013, segundo o establecido no artigo 29.2º do texto refundido da Lei da función pública de Galicia, aprobado polo Decreto lexislativo 1/2008, do 13 de marzo, no uso das atribucións conferidas polo artigo 8 da Lei 6/1985, do 24 de xuño, e de conformidade co acordo da Comisión de Goberno do 13 de setembro de 2013,</p>
    <h2>RESOLVO:</h2>
    <p>Primeiro. Adxudicarlle destino no posto de traballo que se indica ao/á funcionario/a que se expresa no anexo desta resolución, seleccionado/a conforme o establecido nas bases da convocatoria.</p>
    <p>Segundo. O cesamento no actual destino do/a funcionario/a producirase no prazo de tres días hábiles contados a partir do día seguinte ao da data de publicación desta resolución no <em>Diario Oficial de Galicia</em>.</p>
    <p>O prazo de toma de posesión da praza adxudicada comezará a contarse a partir do día seguinte ao do cesamento, e será de tres días se o destino anterior está en Santiago de Compostela ou dun mes se está en localidade distinta ou comporta o reingreso ao servizo activo, conforme o establecido no artigo 14 do Regulamento de provisión de postos de traballo, promoción profesional e promoción interna da Comunidade Autónoma de Galicia, aprobado polo Decreto 93/1991, do 20 de marzo.</p>
    <p>O cómputo do prazo posesorio iniciarase cando rematen os permisos ou licenzas que, se é o caso, estea disfrutando o/a interesado/a.</p>
    <p>Nos supostos de baixa temporal ou transitoria, o cómputo do prazo iniciarase a partir da correspondente alta.</p>
    <p>Terceiro. A toma de posesión realizada dentro do prazo referido, dilixenciarase e tramitarase conforme as disposicións que regulan a materia.</p>
    <p>Cuarto. Contra a presente resolución, que esgota a vía administrativa, poderase interpoñer recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses desde o día seguinte ao da súa publicación no <em>Diario Oficial de Galicia</em>, de conformidade co establecido nos artigos 10.1.ap.c e 46.1 da Lei 29/1998, do 13 de xullo, reguladora da xurisdición contencioso-administrativa; ou ben recurso potestativo de reposición ante o órgano que ditou a resolución no prazo dun mes contado desde o día seguinte ao da súa publicación no <em>Diario Oficial de Galicia</em>, segundo establecen os artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Santiago de Compostela, 26 de setembro de 2013</p>
    <footer><p>Luciano Fariña Busto<br>Conselleiro maior</p></footer>
    <h2>anexo</h2>
    <p>NRP/DNI: 7693277646 A0015.</p>
    <p>Grupo: A1/A2.</p>
    <p>Apelidos e nome: López Delgado, Iván Emilio.</p>
    <p>Posto de traballo: técnico de auditoría.</p>
    <p>Número do posto: 042.</p>
    <p>Nivel: 26.</p>
    <p>Localidade: Santiago de Compostela.</p>

