---
date: '1998-08-07'
id: 300E
page: 9
number: 152
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 10 de xullo de 1998, da Delegación Provincial de Ourense, pola que
  se notifica a incoación dun expediente sancionador en materia de réxime de
  v.p.o. E.S. OR-22/98 devolto polo servicio de correos.
range: Cédula
url: 'https://www.xunta.gal/dog/Publicados/1998/19980807/Anuncio300E_gl.html'
---
<p>De conformidade co disposto polo artigo 59.4º da Lei 30/1992, do 26 de novembro (BOE do 27 de novembro), de réxime xurídico das administracións públicas e do procedemento administrativo común, notifícaselles ás persoas que no anexo se mencionan, que con esta data resolvín publica-lo acordo de iniciación do procedemento sancionador por infracción do réxime legal de v.p.o. por non ser posible a notificación a través do servicio de correos.</p>
<p>Noméase instructora do procedemento a Natalia Saco Rivera, xefa do Servicio Xurídico-Administrativo da delegación provincial e secretaria a Olga Paredes Medela funcionaria da citada delegación, que poderán ser recusadas en calquera momento do expediente de concorreren os supostos legais.</p>
<p>Os interesados disporán dun prazo de quince días contados a partir do seguinte ó da publicación desta notificación para achegaren por escrito cantas alegacións, documentos e informacións estimen convenientes en defensa dos seus intereses e, se é o caso, propoñer proba concretando os medios dos que pretendan valerse.</p>
<p>Conforme o establecido no artigo 13.2º do Regulamento de procedemento para o exercicio da potestade sancionadora, aprobado polo Real decreto 1398/1993, do 4 de agosto (BOE do 9 de agosto), de non efectuarse alegacións no prazo anterior este acordo de iniciación poderá ser considerado proposta de resolución, determinándose para estes efectos o importe da sanción.</p>
<p>O que se lles notifica de acordo coa normativa antes citada e co establecido no Regulamento do procedemento para o exercicio da potestade sancionadora.</p>
<p>Ourense, 10 de xullo de 1998.</p>
<p>José Elier Ojea Ureña</p>
<p>Delegado provincial de Ourense</p>
<p>ANEXO</p>
<p>-Expediente: E.S. OR-22/98.</p>
<p>Presunto responsable: Lage Villar, S.L. da que son representantes Manuel Ferreiro Villar e José Alonso Lage.</p>
<p>NIF B-32105256.</p>
<p>Último enderezo coñecido: rúa Cardeal Quiroga, 4, 32004 Ourense.</p>
<p>Feitos imputados: neglixencia durante as obras de construcción das vivendas de protección oficial do expediente 32-1-0036/89 que deron lugar a defectos que afectan á edificación.</p>
<p>Precepto sancionador: artigo 153 c).6 do Regulamento de vivendas de protección oficial.</p>
<p>Cualificación da infracción: moi grave.</p>
<p>Sanción: 800.000 ptas. de multa e a obriga de face-las reparacións necesarias.</p>
<p>7069</p>

