---
date: '2014-09-22'
id: O150-150914-0001
page: 41792
number: 180
agency: Escola Galega de Administración Pública
section: III. Outras disposicións.
title: >-
  RESOLUCIÓN do 8 de setembro de 2014 pola que se convoca a xornada A xustiza
  que vén.
range: Resolución
url: >-
  https://www.xunta.gal/dog/Publicados/2014/20140922/AnuncioO150-150914-0001_gl.html
---
<p>Dentro do plan de actividades da Escola Galega de Administración Pública para o ano 2014 e de acordo coas funcións atribuídas pola Lei 4/1987, do 27 de maio, de creación da Escola, modificada pola Lei 10/1989, do 10 de xullo, convócase a xornada A xustiza que vén, conforme as seguintes bases:</p>
    <p>1. Obxectivos.</p>
    <p>O principal obxectivo desta xornada é coñecer, pola natureza dos relatores, as liñas mestras do deseño da xustiza nos próximos anos, tanto na súa organización territorial como funcional, poñendo de manifesto as novidades que presenta a nova lexislación orgánica do poder xudicial e a súa incidencia na actividade de todos os profesionais implicados na xustiza.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– Luces e sombras da xustiza.</p>
    <p>– Poder xudicial e xustiza. Necesidades do presente. Posibilidades de futuro.</p>
    <p>– O futuro da xustiza. Que opinan os profesionais?</p>
    <p>3. Destinatarios.</p>
    <p>Persoal ao servizo da Administración de Xustiza, notarios, rexistradores da propiedade e mercantís, avogados, procuradores, profesores e alumnos das universidades galegas e interesados en xeral.</p>
    <p>4. Desenvolvemento.</p>
    <p>Lugar: EGAP, rúa Madrid, 2-4, Santiago de Compostela.</p>
    <p>Data: 30 de setembro de 2014.</p>
    <p>Horario: mañá.</p>
    <p>Duración: 5 horas lectivas.</p>
    <p>5. Número de prazas.</p>
    <p>Limitado pola capacidade do local.</p>
    <p>6. Inscrición.</p>
    <p>As persoas interesadas deberán formalizar a súa inscrición a través da área de matrícula da web da EGAP: https://egap.xunta.es/matricula/</p>
    <p>O prazo para inscribirse estará aberto desde o día seguinte ao da publicación desta resolución no Diario Oficial de Galicia ata o 28 de setembro de 2014.</p>
    <p>Poderá obterse calquera outra información, das 8.30 ás 14.30 horas, nos teléfonos: 981 54 62 41 e 981 54 62 39.</p>
    <p>7. Modificacións.</p>
    <p>A EGAP resérvase a facultade de interpretar e de resolver as incidencias que poidan xurdir no desenvolvemento desta xornada, así como a facultade de cancelala se o escaso número de solicitudes non xustificase a súa realización.</p>
    <p>8. Certificado de asistencia oficial.</p>
    <p>Ao final da xornada entregarase un certificado de asistencia a aquelas personas inscritas que participasen asiduamente e sempre que a súa asistencia fose igual ou superior ao 90 % das horas lectivas programadas. Neste documento aparecerán, de forma expresa, o contido, a carga lectiva, a data, o lugar de realización e o selo oficial da institución.</p>
    <p>Santiago de Compostela, 8 de setembro de 2014</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

