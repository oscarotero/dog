---
date: '2012-09-10'
id: G1096-270812-0001
page: 35667
number: 172
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 20 de agosto de 2012 pola que se notifica a resolución do recurso
  potestativo de reposición interposto contra a Resolución do 5 de outubro de
  2011, recaída no expediente IU2/91/2011, devolta polo servizo de Correos por
  resultar descoñecido o domicilio do destinatario.
range: Cédula
url: >-
  https://www.xunta.gal/dog/Publicados/2012/20120910/AnuncioG1096-270812-0001_gl.html
---
<p>O subdirector da Axencia de Protección da Legalidade Urbanística, por substitución da directora (artigo 3 do Decreto 51/2008, do 6 de marzo; DOG nº 59, do 27 de marzo), ditou o 2 de agosto de 2012 a resolución pola cal se resolve non admitir a trámite o recurso potestativo de reposición interposto por Francisco Martín Vidal Meis, contra a Resolución do 5 de outubro de 2011, ditada pola directora da Axencia de Protección da Legalidade Urbanística, pola que se impón ao recorrente unha segunda multa coercitiva por importe de 2.000 euros, ao incumprir o ordenado na Resolución do 24 de maio de 2010, que declara ilegalizables as obras promovidas por Francisco Martín Vidal Meis executadas en solo rústico, sen autorización autonómica, consistentes na construción dunha vivenda unifamiliar de planta semisoto, planta baixa e planta baixo cuberta de 141 m2 no lugar de Magor, parroquia de Noalla, no termo municipal de Sanxenxo, Pontevedra.</p>
    <p>Ao non poderse realizar a notificación persoal daquela resolución ao citado interesado, mediante esta cédula, e ao abeiro do disposto no artigo 59.5º da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícaselle ao citado interesado a devandita resolución.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselle saber ao interesado que o texto íntegro da resolución que se lle notifica se encontra ao seu dispor nas dependencias da Axencia de Protección da Legalidade Urbanística, sitas no Edificio Witland, 1º andar, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Contra esta resolución, que pon fin á vía administrativa, o interesado poderá interpoñer recurso contencioso-administrativo, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1.3 da Lei 29/1998, do 13 de xullo, reguladora da xurisdición contencioso-administrativa, no prazo de dous meses contado a partir do día seguinte a aquel en que se teña producido a notificación, segundo o disposto no artigo 46.1 da citada lei.</p>
    <p>Para que conste e lle sirva de notificación ao interesado, en cumprimento do disposto no artigo 59.5º da LRXPAC, expido e asino esta cédula.</p>
    <p>Santiago de Compostela, 20 de agosto de 2012</p>
    <footer><p>P.S. (Artigo 3 do Decreto 51/2008, do 6 de marzo; DOG nº 59, do 27 de marzo)<br>José María Domínguez Blanco<br>Subdirector da Axencia de Protección da Legalidade Urbanística</p></footer>

