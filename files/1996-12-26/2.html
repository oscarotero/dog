---
date: '1996-12-26'
id: CC2A
page: 11
number: 251
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 19 de decembro de 1996 pola que se acorda publica-las normas e
  orientacións para o período 1997-1999 das iniciativas comunitarias de emprego
  e desenvolvemento dos recursos humanos e adaptación dos traballadores ás
  transformacións industriais (ADAPT).
range: Orde
url: 'https://www.xunta.gal/dog/Publicados/1996/19961226/AnuncioCC2A_gl.html'
---
<p>Por comunicacións ós estados membros publicadas no Diario Oficial das Comunidades Europeas, do 10-7-1996 (96/C 200/06 y 96/C 200/05), a Comisión Europea invitou os estados membros a presentaren programas operativos ou subvencións globais para participaren nas iniciativas comunitarias de emprego e recursos humanos e adaptación dos traballadores ás transformacións industriais (ADAPT), nas ditas comunicacións fixaranse as orientacións modificadas para os programas operativos ou subvencións globais que se presenten.</p>
<p>Co fin de facilita-la tramitación administrativa dos proxectos que poidan ser elixibles nas referidas iniciativas comunitarias no uso das facultades que ten atribuídas a Consellería de Economía e Facenda en cato a formulación de instruccións para a coordinación da programación dos proxectos dos fondos estructurais,</p>
<p>DISPOÑO:</p>
<p>Artigo 1º</p>
<p>O obxecto da presente orde é que as entidades públicas ou privadas sen ánimo de lucro da Comunidade Autó-</p>
<p>noma de Galicia coñezan as normas e orientacións que posibiliten a presentación de proxectos dentro do marco do período 1997-1999 das Iniciativas Comunitarias de Emprego e Desenvolvemento de Recursos Humanos e ADAPT.</p>
<p>Artigo 2º</p>
<p>Os proxectos que se presenten terán que cumpri-las características e especificacións que a Comisión Europea establece nas comunicacións ós estados membros mencionadas (96/C 200/06 y 96/C 200/05), en canto a obxectivos, prioridades, subvencionabilidade e medidas subvencionables.</p>
<p>Artigo 3º</p>
<p>Os proxectos deberán concretar e garanti-la transnacionalidade das accións a través do compromiso escrito de participación no proxecto de entidades doutros países da Unión Europea.</p>
<p>Artigo 4º</p>
<p>Os proxectos presentaranse segundo o modelo normalizado de solicitude de participación en programas operativos das iniciativas comunitarias de emprego e recursos humanos e ADAPT.</p>
<p>Á solicitude normalizada acmpañarase, ademais, a seguinte documentación:</p>
<p>-Memoria explicativa do proxecto.</p>
<p>-Documento acreditativo da asociación transnacional.</p>
<p>O modelo normalizado de solicitude e do documento acreditativo de transnacionalidade pódese obter nos órganos correspondentes das consellerías sectoriais en relación coa materia obxecto do proxecto que se pretenda presentar.</p>
<p>Artigo 5º</p>
<p>Os proxectos presentaranse nos servicios centrais das consellerías sectoriais competentes en relación coa materia do proxecto. O prazo de presentación rematará o día 15 de febreiro de 1997.</p>
<p>Artigo 6º</p>
<p>Esixirase, ós proxectos que se presenten, unha participación non pública de, polo menos, o cinco por cento do custo total.</p>
<p>Artigo 7º</p>
<p>As consellerías sectoriais valorarán, para efectos da súa selección, as características dos proxectos que se presenten de acordo coas súas políticas sectoriais e dispoñibilidades orzamentarias, así como coas normas e criterios contidos nas comunicacións da Comisión Europea e nos programas operativos das iniciativas emprego e recursos humanos e ADAPT.</p>
<p>Disposición derradeira</p>
<p>Esta orde entrará en vigor o día seguinte da súa publicación no Diario Oficial de Galicia.</p>
<p>Santiago de Compostela, 19 de decembro de 1996.</p>
<p>José Antonio Orza Fernández</p>
<p>Conselleiro de Economía e Facenda</p>
<p>9375</p>

