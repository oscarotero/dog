---
date: '2021-07-23'
id: G1096-080721-0002
page: 37860
number: 140
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 7 de xullo de 2021 pola que se notifica a imposición dunha multa
  coercitiva (expediente IU1/28/2012-F1).
range: Cédula
url: >-
  https://www.xunta.gal/dog/Publicados/2021/20210723/AnuncioG1096-080721-0002_gl.html
---
<p>O director da Axencia de Protección da Legalidade Urbanística ditou, o 14 de xuño de 2021, resolución pola que se impón unha multa coercitiva, derivada do expediente de reposición da legalidade urbanística IU1/28/2012-F1 como consecuencia de incumprir o ordenado na Resolución do 28.1.2013 en que se ordena a demolición dunha vivenda unifamiliar en solo rústico, realizada sen autorización autonómica, na Travesía do Portiño, parroquia de Suevos, no termo municipal de Arteixo, provincia da Coruña, por resultar incompatible co ordenamento urbanístico vixente.</p>
    <p>Ao non poderse realizar a notificación persoal da resolución á persoa co DNI 32812578L, mediante esta cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle á persoa interesada a dita resolución por medio dun anuncio no <em>Boletín Oficial del Estado</em> e a súa data de publicación é a que determina a eficacia do acto notificado.</p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, comunícase a persoa interesada que o texto íntegro da resolución que se notifica se atopa ao seu dispor nas dependencias da Axencia de Protección da Legalidade Urbanística, sita no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Contra esta resolución, que pon fin á vía administrativa, a persoa interesada pode interpoñer recurso potestativo de reposición no prazo dun mes, contado a partir do día seguinte a aquel en que se producise a notificación, ante o director da Axencia de Protección da Legalidade Urbanística, ou ben, se non exercen o seu dereito a presentar recurso potestativo de reposición, poden interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1, regra terceira, da Lei 29/1998, do 13 de xullo, reguladora da xurisdición contencioso-administrativa.</p>
    <p>Para que conste e lles sirva de notificación á citada persoa interesada, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 7 de xullo de 2021</p>
    <footer><p>Jacobo Hortas García<br>Director da Axencia de Protección da Legalidade Urbanística</p></footer>

