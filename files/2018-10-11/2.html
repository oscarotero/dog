---
date: '2018-10-11'
id: G0244-091018-0002
page: 45521
number: 195
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  ORDE do 10 de outubro de 2018 pola que se modifica o artigo 11 da Orde do 15
  de decembro de 2017 pola que se establecen as bases reguladoras e a
  convocatoria de subvencións para o ano 2018, en réxime de concorrencia non
  competitiva, dentro do Plan específico de acción comunitaria destinado a
  asociacións de veciños, confederacións, federacións ou unións de asociacións
  de veciños de Galicia, comunidades de usuarios de augas e asociacións de
  mulleres rurais de Galicia (Diario Oficial de Galicia número 4, do 5 de
  xaneiro).
range: Orde
url: >-
  https://www.xunta.gal/dog/Publicados/2018/20181011/AnuncioG0244-091018-0002_gl.html
---
<p>Pola Orde do 15 de decembro de 2017 establecéronse as bases reguladoras e convocáronse subvencións para o ano 2018, en réxime de concorrencia non competitiva, dentro do Plan específico de acción comunitaria destinado a asociacións de veciños, confederacións, federacións ou unións de asociacións de veciños de Galicia, comunidades de usuarios de augas e asociacións de mulleres rurais de Galicia (DOG núm. 4, do 5 de xaneiro), que se tramitou como expediente anticipado de gasto.</p>
    <p>No artigo 11.2 da devandita orde establécese que as entidades beneficiarias terán de prazo para executar o proxecto subvencionado e presentar a correspondente xustificación dos investimentos realizados ata o 15 de outubro de 2018. </p>
    <p>Unha vez instruídos os procedementos iniciados en virtude da orde, o prazo inicial de execución e xustificación establecido nela resulta de difícil cumprimento para as entidades beneficiarias. Xa que logo, considerando que as bases reguladoras non conteñen precepto en contra e que non se causa prexuízo a terceiros, considérase conveniente ampliar o devandito prazo de execución e xustificación das actuacións subvencionadas ata o 31 de outubro de 2018 co fin de facer viable o proceso de execución dos proxectos subvencionados e posibilitar o cumprimento do procedemento de xestión.</p>
    <p>Esta ampliación de prazo ampárase no artigo 45.3 do Decreto 11/2009, do 8 de xaneiro, polo que se aproba o Regulamento da Lei de subvencións de Galicia. Segundo este precepto regulamentario o órgano concedente da subvención poderá outorgar, salvo precepto en contra contido nas bases reguladoras, unha ampliación do prazo establecido para a presentación da xustificación que non exceda a metade deste e sempre que con iso non se prexudiquen dereitos de terceiros.</p>
    <p>De acordo coa Lei 9/2007, do 13 de xuño, de subvencións de Galicia, co Decreto 11/2009, do 8 de xaneiro, polo que se aproba o Regulamento da Lei de subvencións, co Decreto 74/2018, do 5 de xullo, polo que se establece a estrutura orgánica da Vicepresidencia e Consellería de Presidencia, Administracións Públicas e Xustiza, e co disposto na Orde do 15 de decembro de 2017 pola que se establecen as bases reguladoras e a convocatoria de subvencións para o ano 2018, en réxime de concorrencia non competitiva, dentro do Plan específico de acción comunitaria destinado a asociacións de veciños, confederacións, federacións ou unións de asociacións de veciños de Galicia, comunidades de usuarios de augas e asociacións de mulleres rurais de Galicia,</p>
    <h2>DISPOÑO:</h2>
    <p>Artigo 1 </p>
    <p>Modifícase o número 2 do artigo 11 da Orde do 15 de decembro de 2017, que queda redactado nos seguintes termos:</p>
    <p>«2. As entidades beneficiarias terán de prazo para executar o proxecto subvencionado e presentar a correspondente xustificación dos investimentos realizados ata o 31 de outubro de 2018».</p>
    <p>Disposición derradeira</p>
    <p>Esta orde entrará en vigor o día da súa publicación no <em>Diario Oficial de Galicia</em>.</p>
    <p>Santiago de Compostela, 10 de outubro de 2018</p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administraciones Públicas y Justicia</p></footer>

