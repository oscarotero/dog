---
date: '2018-10-11'
id: G0424-210918-0004
page: 45611
number: 195
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 5 de setembro de 2018, da Xefatura Territorial da Coruña, pola
  que se concede a autorización administrativa de peche dunha instalación de
  distribución eléctrica no concello de Padrón (expediente IN407A 2018/82-1).
range: Resolución
url: >-
  https://www.xunta.gal/dog/Publicados/2018/20181011/AnuncioG0424-210918-0004_gl.html
---
<p>Expediente: IN407A 2018/82-1.</p>
    <p>Promotora: Unión Fenosa Distribución, S.A.</p>
    <p>Denominación da instalación: recuamento Matanza.</p>
    <p>Concello: Padrón.</p>
    <p>Feitos:</p>
    <p>1. O 25 de abril de 2018 a promotora solicitou a autorización administrativa previa e de construción dun proxecto de peche e desmantelamento dun CT no concello de Padrón.</p>
    <p>2. Os servizos técnicos da xefatura territorial emitiron un informe favorable sobre a dita solicitude.</p>
    <p>Consideracións legais e técnicas:</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>6. As características técnicas da instalación son as seguintes:</p>
    <p>Desmantelamento do centro de transformación Impest (15CTZ2), cunha potencia de 250 kVA, coa desmontaxe da liña de media tensión soterrada desde o punto de acceso á rede, situado enfronte do mencionado centro de transformación ata o propio CT e realizar un empalme de liña, no mesmo punto de acceso á rede, para dar continuidade á LMTS PAD802 (expediente 533/2006).</p>
    <p>7. No expediente consta un informe favorable dos servizos técnicos desta xefatura territorial.</p>
    <p>De acordo con todo o indicado,</p>
    <h2>RESOLVO:</h2>
    <p>1. Conceder a autorización administrativa de peche da instalación de distribución eléctrica indicada.</p>
    <p>2. A desmontaxe da instalación executarase no prazo de seis meses, contado a partir do día seguinte ao da comunicación da presente resolución.</p>
    <p>3. Unha vez efectuada a desmontaxe das instalacións, deberá comunicalo a esta xefatura territorial para proceder á acta de peche.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial, as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada ante o conselleiro de Economía, Emprego e Industria, no prazo dun mes contado a partir do día seguinte ao da notificación ou publicación, nos termos establecidos na Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 5 de setembro de 2018</p>
    <footer><p>Isidoro Martínez Arca<br>Xefe territorial da Coruña</p></footer>

