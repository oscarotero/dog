---
date: '2018-10-11'
id: G0424-170918-0002
page: 45606
number: 195
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 3 de setembro de 2018, da Dirección Xeral de Enerxía e Minas,
  pola que se outorga autorización administrativa previa e de construción da
  planta solar fotovoltaica e da súa liña de evacuación, promovida por Raiola
  Future, S.L. no concello de Vilardevós, Ourense (expediente IN408A 2018/2-3).
range: Resolución
url: >-
  https://www.xunta.gal/dog/Publicados/2018/20181011/AnuncioG0424-170918-0002_gl.html
---
<p>Examinado o expediente iniciado por solicitude de Raiola Future, S.L. en relación coa autorización administrativa previa e a autorización administrativa de construción dunha planta solar fotovoltaica e da súa liña de evacuación, constan os seguintes</p>
    <p>Antecedentes de feito:</p>
    <p>Primeiro. Con data do 5 de febreiro de 2018 Raiola Future, S.L. solicita a autorización administrativa previa e de construción dunha planta solar fotovoltaica e da súa liña de evacuación, situadas no concello de Vilardevós (Ourense).</p>
    <p>Segundo. Con data do 8 de febreiro de 2018, a Xefatura Territorial da Consellería de Economía, Emprego e Industria de Ourense remitiu ao concello de Vilardevós e á Xefatura Territorial da Consellería do Medio Rural de Ourense unha copia do proxecto da planta solar fotovoltaica e da súa liña de evacuación de acordo co artigo 127 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, co fin de que establecesen un condicionado técnico se o estimaban oportuno, petición que se reiterou no 9 de marzo de 2018 sen que se presentase finalmente ningún condicionado ao proxecto remitido.</p>
    <p>Terceiro. Mediante Resolución do 9 de febreiro de 2018 a Xefatura Territorial da Consellería de Economía, Emprego e Industria de Ourense someteu a información pública a petición das autorizacións administrativas previa e de construción dunha planta solar fotovoltaica en Vilardevós, Ourense (IN408A 2018/2-3), que se publicou no 6 de marzo de 2018 no <em>Boletín Oficial </em>da provincia de Ourense núm. 53, e no 9 de marzo de 2018 no<em> Diario Oficial de Galicia</em> núm. 49. As características técnicas da instalación son as seguintes:</p>
    <p>– Instalación solar fotovoltaica para evacuación á rede de distribución, tipo II (Real decreto 1578/2008, do 26 de setembro) de 1.500 kW de potencia nominal (1.498,5 kWp), dotada de 5.550 módulos fotovoltaicos de silicio policristalino de 270 Wp/u, marca SHARP, modelo ND-RJ270; 41 seguidores solares a dous eixes de BRAUX, modelo ONLINE; 2 inversores SMA Sunny Central SC 760 CP, de potencia nominal 750 kW/ud.</p>
    <p>– Transformador de potencia de 1.600 kVA, con R/T 340/20.000 V, cos seus elementos de corte, protección e servizos auxiliares, en edificación (Power Station), que tamén integra os citados inversores.</p>
    <p>– Centro de protección, control e medida (CPCM) anexo á Power Station.</p>
    <p>– Liña eléctrica enterrada de evacuación, a 20 kV, en condutor tipo RHZ1 12/20 3×(1×95) mm2 Al 2OL, de 77 m de lonxitude con orixe no CPCM e final no centro de seccionamento (CS) proxectado.</p>
    <p>– CS situado ao pé do poste no lugar de entroncamento na LMT VII807, apoio C3D3913L/67-8-19, con tres celas de liña+cela de SSAA, con illamento e corte en SF6, e telecontrol.</p>
    <p>– Orzamento total: 896.700 €.</p>
    <p>Cuarto. Con data do 5 de xullo de 2018, a Xefatura Territorial da Consellería de Economía, Emprego e Industria de Ourense emitiu informe favorable á autorización administrativa previa e de construción da planta solar fotovoltaica de referencia e da súa liña de evacuación.</p>
    <p>Quinto. Con data do 19 de xullo de 2018 o Consello da Xunta de Galicia acordou autorizar o cambio de uso das parcelas 1681, 1682 e 1684 do polígono 68 do monte Outeiro das Minas e Valgrande pertencente á CMVMC de Vilar de Cervos, no concello de Vilardevós (Ourense), co propósito de instalar un parque solar.</p>
    <p>Sexto. Con datas do 24 de xullo de 2018 e 7 de agosto de 2018 requírese a Raiola Future, S.L. documentación adicional necesaria para continuar coa tramitación do procedemento. A empresa presentou a documentación requirida con datas do 3 de agosto de 2018, 7 de agosto de 2018 e 9 agosto de 2018.</p>
    <p>Fundamentos de dereito:</p>
    <p>Primeiro. A Dirección Xeral de Enerxía e Minas é competente para resolver este expediente con fundamento no artigo 19 do Decreto 135/2017, do 28 de decembro, polo que se establece a estrutura orgánica da Consellería de Economía, Emprego e Industria, que atribúe á Dirección Xeral de Enerxía e Minas a dirección, coordinación, planificación, execución, seguimento e control das competencias e funcións da consellería en materia de enerxía, minas, administración e seguranza industrial, solo industrial, metroloxía e metais preciosos.</p>
    <p>Segundo. O artigo 53 da Lei 24/2013, do 26 de decembro, do sector eléctrico, establece que para a posta en funcionamento de novas instalacións de transporte, distribución, produción e liñas directas contidas na mencionada lei ou modificación das existentes se requirirá de autorización administrativa previa, autorización administrativa de construción e autorización de explotación, que terán carácter regrado, e cuxo outorgamento corresponde á Administración autonómica.</p>
    <p>Terceiro. Na tramitación tivéronse en conta as normas de procedemento contidas no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, no Real decreto 413/2014, do 6 de xuño, polo que se regula a actividade de produción de enerxía eléctrica a partir de fontes de enerxía renovables, coxeración e residuos, e na Lei 39/2015, do 1 de outubro, do procedemento administrativo común das administracións públicas, e demais normas vixentes de aplicación.</p>
    <p>De acordo co que antecede,</p>
    <h2>RESOLVO:</h2>
    <p>Primeiro. Outorgar autorización administrativa previa á sociedade Raiola Future, S.L. para unha planta solar fotovoltaica e a súa liña de evacuación, promovida no concello de Vilardevós (Ourense) segundo o correspondente proxecto.</p>
    <p>Segundo. Outorgar autorización administrativa de construción da devandita planta solar fotovoltaica e da súa liña de evacuación, promovida no concello de Vilardevós (Ourense) segundo o proxecto de execución denominado Proxecto para instalación de parque solar fotovoltaico e liña de evacuación, asinado polo enxeñeiro técnico industrial Fernando Pereira García, colexiado nº 298 do Colexio Oficial de Enxeñeiros Técnicos Industriais de Lugo.</p>
    <p>As características principais recollidas no proxecto son as seguintes:</p>
    <p>– Instalación solar fotovoltaica para evacuación á rede de distribución, tipo II (Real decreto 1578/2008, do 26 de setembro) de 1.500 kW de potencia nominal (1.498,5 kWp), dotada de 5.550 módulos fotovoltaicos de silicio policristalino de 270 Wp/u, marca SHARP, modelo ND-RJ270; 41 seguidores solares a dous eixes de BRAUX, modelo ONLINE; 2 inversores SMA Sunny Central SC 760 CP, de potencia nominal 750 kW/ud.</p>
    <p>– Transformador de potencia de 1.600 kVA, con R/T 340/20.000 V, cos seus elementos de corte, protección e servizos auxiliares, en edificación (Power Station), que tamén integra os citados inversores.</p>
    <p>– Centro de protección, control e medida (CPCM), anexo á Power Station.</p>
    <p>– Liña eléctrica enterrada de evacuación, a 20 kV, en condutor tipo RHZ1 12/20 3×(1×95) mm2 Al 2OL, de 77 m de lonxitude con orixe no CPCM e final no centro de seccionamento (CS) proxectado.</p>
    <p>– CS situado ao pé do poste no lugar de entroncamento na LMT VII807, apoio C3D3913L/67-8-19, con tres celas de liña+cela de SSAA, con illamento e corte en SF6, e telecontrol.</p>
    <p>Todo isto de acordo coas seguintes condicións:</p>
    <p>1. A instalación terá que realizarse de acordo coas especificacións e planos que figuran nos proxectos de execución referidos no punto segundo da parte dispositiva desta resolución.</p>
    <p>2. Deberá cumprirse en todo momento canto establece o Real decreto 337/2014, do 9 de maio, polo que se aproba o Reglamento sobre condicións técnicas e garantías de seguranza en instalacións eléctricas de alta tensión e as súas instrucións técnicas complementarias ITC-RAT 01 a 23, así como a demais normativa e directrices vixentes que sexan de aplicación.</p>
    <p>3. Para introducir modificacións que afecten datos básicos do proxecto será necesaria a autorización previa desta dirección xeral. Pola súa banda, a Xefatura Territorial da Consellería de Economía, Emprego e Industria de Ourense poderá autorizar as modificacións de detalle do proxecto que resulten procedentes, comunicando a este centro directivo todas as resolucións que dite en aplicación da devandita facultade.</p>
    <p>4. Unha vez construídas as instalacións, o titular presentará unha solicitude de autorización de explotación de acordo co establecido no artigo 53.c) da Lei 24/2013, do 26 de decembro, do sector eléctrico, e no artigo 132.1, do Real decreto 1955/2000, do 1 de decembro, perante a Xefatura Territorial da Consellería de Economía, Emprego e Industria de Ourense, co fin de que esta proceda a efectuar a inspección da totalidade das obras e montaxes efectuadas e verificar o cumprimento dos compromisos contraídos por Raiola Future, S.L. e dos condicionados impostos nesta resolución.</p>
    <p>5. O prazo para a posta en servizo das instalacións será de seis meses contados a partir da data de notificación das presentes resolucións. Se, transcorrido o dito prazo, aquel non tivo lugar, producirase a caducidade destas autorizacións.</p>
    <p>6. De acordo co establecido no artigo 53.10 da Lei 24/2013, do 26 de decembro, do sector eléctrico, o incumprimento das condicións e requisitos establecidos nas autorizacións ou a variación substancial dos presupostos que determinaron o seu outorgamento poderán dar lugar á revogación das autorizacións, logo de audiencia do interesado.</p>
    <p>7. Estas autorizacións outórganse sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra a presente resolución, que non pon fin á vía administrativa, poderase interpoñer recurso de alzada ante o conselleiro de Economía, Emprego e Industria da Xunta de Galicia no prazo dun mes contado a partir do día seguinte ao da súa notificación, de conformidade cos artigos 121 e 122 da Lei 39/2015, do 1 de outubro.</p>
    <p>Santiago de Compostela, 3 de setembro de 2018</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

