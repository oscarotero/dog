---
date: '2018-10-11'
id: G0007-210918-0001
page: 45592
number: 195
agency: Xulgado do Social número 3 de Santiago de Compostela
section: V. Administración de xustiza.
title: EDICTO (212/2018).
range: Edicto
url: >-
  https://www.xunta.gal/dog/Publicados/2018/20181011/AnuncioG0007-210918-0001_gl.html
---
<p>Eu, Susana Varela Amboage, letrada da Administración de Xustiza do Xulgado do Social número 3 de Santiago de Compostela, fai saber que no procedemento despedimento/cesamentos en xeral 212/2018 deste xulgado do social, seguido por instancia de Julia Esther Pérez Romero contra Malvinlab, S.L., Innovis Laboratorio, S.L., Novacata Farma, S.A., Fogasa Fogasa sobre despedimento, se ditou a seguinte resolución:</p>
    <p>«Sentenza nº 403/2018</p>
    <p>Santiago de Compostela, 5 de setembro de 2018</p>
    <p>Visto por min, María Sánchez Galindo, xuíza substituta do Xulgado do Social número 3 dos de Santiago de Compostela, o estado procesual que manteñen as presentes actuacións, rexistradas ante este órgano xudicial como DSP baixo o número 212/2018, en que é parte demandante Julia Esther Pérez Romero, asistida polo letrado Sr. Castro Martínez, e son partes co-demandadas a mercantil Malvinlab, S.L., que non comparece ao acto de xuízo a pesar de constar citada en legal forma e tempo en unidade de autos para iso, a mercantil Innovis Laboratorio, S.L., que así mesmo non comparece ao acto de xuízo a pesar de constar citada en legal forma e tempo en unidades de autos para iso, e o Fondo de Garantía Salarial (tamén Fogasa), que non comparece ao acto de xuízo a pesar de constar citado en legal forma e tempo en unidade de autos para iso, en nome do rei veño a ditar a presente sentenza con base nos seguintes</p>
    <p>Decido</p>
    <p>Que debo estimar integramente e estimo integramente a demanda interposta por Julia Esther Pérez Romero, asistida polo letrado Sr. Castro Martínez, fronte á empresa Malvinlab, S.L., fronte á empresa Innovis Laboratorio, S.L., fronte á mercantil Novacata Farma, S.A., ao fronte ao Fondo de Garantía Salarial (tamén Fogasa) e, en consecuencia, debo declarar e declaro a improcedencia do despedimento da traballadora agora demandante con data de efectos do día 31 de xaneiro de 2018, condenando solidariamente todas as empresas co-demandadas (por constituír grupo de empresas para efectos laborais) a estar e pasar por tal declaración, así mesmo condenando a todas as empresas co-demandadas solidariamente a que opten no prazo de cinco días hábiles, a partir do seguinte ao de notificación da presente sentenza, entre:</p>
    <p>a) Ou ben a readmisión da traballadora Julia Esther Pérez Romero coas mesmas condicións laborais que ostentaba ao momento de producirse o despedimento xunto co aboamento a esta dos salarios de tramitación que a actuante deixase de percibir desde a data de efectos do despedimento (día 31.1.2018) ata a data de notificación da presente resolución xudicial á mercantil a razón dunha cota de 40,80 euros diarios;</p>
    <p>b) Ou ben a aboar á traballadora Julia Esther Pérez Romero a indemnización por despedimento improcedente que ascende a 2.805,05 euros.</p>
    <p>Debendo entenderse por parte das mercantís que, para o suposto de non optar entre as opcións impostas no prazo legal dos cinco días hábiles anteriormente descrito, procederá a readmisión da traballadora Sra. Pérez Romero e, por ende, con obriga de aboar a esta os xa citados salarios de tramitación a razón da cota de 40,80 euros diarios, con inclusión da parte proporcional das pagas extraordinarias nos termos establecidos legalmente.</p>
    <p>Todo iso, sen prexuízo da responsabilidade que corresponda asumir ao Fondo de Garantía Salarial.</p>
    <p>Notifíquese esta sentenza ás partes comparecidas, facéndolles saber que esta non é firme e que contra ela cabe interpoñer recurso de suplicación que se presentará no prazo de cinco días hábiles contados desde o seguinte ao de notificación da presente sentenza, ante este órgano de xustiza para ante o Tribunal Superior de Xustiza de Galicia, logo de consignación legalmente prevista para tal efecto na conta de depósitos e consignacións deste xulgado, respectando as consideracións e requisitos previstos no artigo 191.3.c) da Lei reguladora da xurisdición social.</p>
    <p>Así, por esta a miña sentenza da que se unirá testemuño literal aos autos orixinais, María Sánchez Galindo, xuíza substituta do Xulgado do Social número 3 de Santiago de Compostela, pronúncioo, mando e asino.</p>
    <p>A xuíza substituta</p>
    <p>E para que sirva de notificación en legal forma a Malvinlab, S.L., en ignorado paradoiro, expido o presente edicto para a súa inserción no <em>Diario Oficial de Galicia</em> e no taboleiro de anuncios deste xulgado.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 21 de setembro de 2018</p>
    <footer><p>A letrada da Administración de xustiza</p></footer>

