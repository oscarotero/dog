---
date: '1997-08-14'
id: 9B7A
page: 7956
number: 156
agency: CONSELLERÍA DE SANIDADE E SERVICIOS SOCIAIS
section: VI. ANUNCIOS
title: >-
  Resolución do 21 de xullo de 1997, da Dirección Xeral de Servicios Sociais,
  pola que se anuncia a licitación, polo sistema de concurso público e
  procedemento aberto, da redacción do proxecto de construcción do pavillón de
  internado e servicios de apoio do Centro de Educación Especial Santiago
  Apóstol (As Xubias-A Coruña).
range: Resolución
url: 'https://www.xunta.gal/dog/Publicados/1997/19970814/Anuncio9B7A_gl.html'
---
<p>Obxecto: redacción do proxecto para a construcción do pavillón de internado e servicios de apoio do Centro de Educación Especial Santiago Apostol.</p>
<p>Orzamento de honorarios: 19.310.110 ptas.</p>
<p>Prazo de execución: 45 días.</p>
<p>Clasificación do contratista: non se esixe.</p>
<p>Exposición de documentación: os pregos de cláusulas administrativas particulares e demais documentación poderán examinarse na Subdirección Xeral de Administración e Inspección, da Dirección Xeral de Servicios Sociais (edificios administrativos San Caetano), en días hábiles desde as 9 ata as 14 horas.</p>
<p>Presentación de proposicións: deberán presentarse en sobres pechados e asinados polo licitador ou persoa que o represente no rexistro xeral da Consellería de Sanidade e Servicios Sociais, antes das 14 horas do vixésimo sexto día natural seguinte ó da publicación do concurso no Diario Oficial de Galicia, ou enviadas por correo na forma indicada no artigo 100 do Regulamento xeral de contratación.</p>
<p>Apertura de proposicións: será realizada pola mesa de contratación na sala de xuntas da Dirección Xeral de Servicios Sociais a partir das 10 horas do décimo primeiro día natural seguinte a aquel no que remate o prazo de admisión de ofertas. No caso de que o devandito día coincida en sábado ou festivo, a apertura das proposicións terá lugar o primeiro día hábil seguinte.</p>
<p>Anuncios: o pagamento dos anuncios do presente concurso será por conta do adxudicatario do contrato.</p>
<p>Santiago de Compostela, 21 de xullo de 1997.</p>
<p>P.D. (Orde 22-5-1996)</p>
<p>Manuel Aguilar López</p>
<p>Director xeral de Servicios Sociais</p>
<p>6059</p>

