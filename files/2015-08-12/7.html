---
date: '2015-08-12'
id: CA01-050815-0001
page: 33105
number: 152
agency: Consellería de Facenda
section: IV. Oposicións e concursos.
title: >-
  ORDE do 29 de xullo de 2015 pola que se amplía o prazo de realización do
  terceiro exercicio do proceso selectivo para o ingreso no corpo facultativo
  superior da Xunta de Galicia, subgrupo A1, escala facultativa de arquivos,
  bibliotecas e museos, especialidade de arquivos.
range: Orde
url: >-
  https://www.xunta.gal/dog/Publicados/2015/20150812/AnuncioCA01-050815-0001_gl.html
---
<p>A Orde da Consellería de Facenda do 9 de maio de 2014 (DOG núm 99, do 26 de maio), pola que se convoca o proceso selectivo para o ingreso no corpo facultativo superior da Xunta de Galicia, subgrupo A1, escala facultativa de arquivos, bibliotecas e museos, especialidade de arquivos, dispón na base II.2.3 que o prazo máximo para a realización do terceiro exercicio será de 40 días hábiles contados desde o remate do exercicio anterior.</p>
    <p>Unha vez realizado o segundo exercicio o día 20 de xullo de 2015, tendo en conta diversas cuestións relacionadas co desenvolvemento dos exercicios e a proposta elevada para tal efecto polo tribunal cualificador deste proceso selectivo, de conformidade co establecido no artigo 49 da Lei 30/1992, do 26 de novembro, de réxime xurídico das administracións públicas e do procedemento administrativo común, esta consellería</p>
    <h2>DISPÓN:</h2>
    <p>A ampliación do prazo de realización do terceiro exercicio do proceso selectivo para o ingreso no corpo facultativo superior da Xunta de Galicia, subgrupo A1, escala facultativa de arquivos, bibliotecas e museos, especialidade de arquivos, en vinte (20) días hábiles.</p>
    <p>Contra este acordo de ampliación de prazo non cabe ningún recurso, de acordo co disposto no artigo 49.3 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Santiago de Compostela, 29 de xullo de 2015</p>
    <footer><p>Valeriano Martínez García<br>Conselleiro de Facenda</p></footer>

