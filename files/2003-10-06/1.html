---
date: '2003-10-06'
id: 1C2D2
page: 12
number: 193
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Resolución do 26 de setembro de 2003 pola que se ordena a publicación do
  acordo do Consello da Xunta de Galicia do 25 de setembro de 2003, polo que se
  aproba a modificación da relación de postos de traballo do Instituto Galego
  das Artes Escénicas e Musicais.
range: Resolución
url: 'https://www.xunta.gal/dog/Publicados/2003/20031006/Anuncio1C2D2_gl.html'
---
<p>O cometido que comporta o desempeño do posto de xefe de departamento de Persoal e Xestión Económico-Administrativa existente na actual relación de postos de traballo do IGAEM está relacionado, en gran parte, coa xestión de cuestións xurídicas, polo que se fai necesario a modificación do requisito de titulación académica esixida, engadindo a titulación de licenciatura en dereito.</p>
<p>En consecuencia, por proposta da Consellería de Cultura, Comunicación Social e Turismo, consultadas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia, na súa reunión do día vintecinco de setembro de dous mil tres, adoptou o seguinte</p>
<p>ACORDO:</p>
<p>Primeiro.-Modifica-la vixente relación de postos de traballo do IGAEM da Consellería de Cultura, Comunicación Social e Turismo, nos termos que se sinalan no anexo a este acordo.</p>
<p>Segundo.-Ordena-la publicación da dita modificación no Diario Oficial de Galicia para efectos da súa entrada en vigor a partir do día seguinte a ela.</p>
<p>Visto o acordo adoptado polo Consello da Xunta de Galicia na súa reunión do vintecinco de setembro de dous mil tres, relativo á modificación da relación de postos de traballo do IGAEM da Consellería de Cultura, Comunicación Social e Turismo, coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 26 de setembro de 2003.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>
<p>ANEXO</p>
<p>Consellería de Cultura, Comunicación Social e Turismo</p>
<p>Persoal laboral</p>
<p>Na vixente relación de postos de traballo da Consellería de Cultura Comunicación Social e Turismo, no «INSTITUTO GALEGO DE ARTES ESCÉNICAS E MUSICAIS (IGAEM)», publicada no DOG nº 104, do 30-5-2001,</p>
<p>na páxina 7.207, o posto «CU.A01.00.000.15770.017.-XEFE DEPARTAMENTO PERSOAL E XESTIÓN ECON./ADMTVA.», na columna Titulación académica engádese o código «2062» (licenciado en dereito).</p>

