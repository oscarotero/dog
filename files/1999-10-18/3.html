---
date: '1999-10-18'
id: 11FBE
page: 12
number: 201
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 1 de outubro de 1999 pola que se amplía o prazo de xustificación do
  investimento realizado ó abeiro da do 18 de febreiro de 1999, pola que se
  convoca e regula o réxime de concesión de axudas para a realización e mellora
  de infraestructuras nos polígonos empresariais da Comunidade Autónoma de
  Galicia.
range: Orde
url: 'https://www.xunta.gal/dog/Publicados/1999/19991018/Anuncio11FBE_gl.html'
---
<p>A Consellería de Industria e Comercio dictou a Orde do 18 de febreiro de 1999 pola que se regula a concesión de axudas para a elaboración ou execución de estudios e proxectos de investimentos para a incorporación de novos servicios e actualización e mellora dos existentes en materia de comunicacións, subministración eléctrica, iluminación, saneamento, vías ou a dotación de infraestructuras para a prestación de servicios avanzados que poidan ser prestados con carácter horizontal e que supoñan unha mellora en materia de xestión, seguridade e formación (Diario Oficial de Galicia nº 41, do 1 de marzo de 1999).</p>
<p>Na citada disposición establécese como requisito indispensable para o libramento de axuda a presentación da documentación acreditativa do investimento realizado antes do 1 de novembro de 1999.</p>
<p>Tendo en conta a tardía publicación da devandita orde e que o elevado número de solicitudes presentadas motivou un longo proceso de avaliación dos proxectos, considérase necesario amplia-lo prazo de xustificación dos investimentos levados a cabo para solicitantes.</p>
<p>En consecuencia, en uso das atribucións que foron concedidas,</p>
<p>DISPOÑO:</p>
<p>Artigo único.-Amplia-lo prazo para a xustificación dos investimentos ou actuacións subvencionables ó abeiro da orde da Consellería de Industria e Comercio, do 18 de febreiro de 1999, ata o 10 de decembro de 1999.</p>
<p>Santiago de Compostela, 1 de outubro de 1999.</p>
<p>Juan Rodríguez Yuste</p>
<p>Conselleiro de Industria e Comercio</p>

