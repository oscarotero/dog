---
date: '1999-10-18'
id: '12016'
page: 12
number: 201
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Orde do 6 de outubro de 1999 pola que se recoñece a Artesáns Gandeiros,
  Sociedade Cooperativa Limitada, como Agrupación de Productores Agrarios (APA),
  para a comercialización de animais vivos da especie bovina.
range: Orde
url: 'https://www.xunta.gal/dog/Publicados/1999/19991018/Anuncio12016_gl.html'
---
<p>A entidade Artesáns Gandeiros, Sociedade Cooperativa Limitada, con enderezo social na rúa Poeta Noriega Varela, nº 22, entreplanta, 27004 Lugo, solicitou o recoñecemento como Agrupación de Productores Agrarios (APA) para a comercialización de animais vivos da especie bovina, conforme o Real decreto 280/1988, do Ministerio de Agricultura, Pesca e Alimentación, do 18 de marzo, e a normativa comunitaria ó respecto, relativa ás Agrupacións de Productores e ás súas Unións.</p>
<p>Considerando que a citada cooperativa cumpre as condicións esixidas, e en consonancia co establecido no artigo 30.I.1 e 3º do Estatuto de autonomía de Galicia, en uso das facultades que me confire a Lei</p>
<p>1/1983, do 23 de febreiro, reguladora da Xunta e do seu presidente,</p>
<p>ACORDO:</p>
<p>Primeiro.-Recoñecer como Agrupación de Productores Agrarios para a comercialización de animais vivos da especie bovina a Artesáns Gandeiros, Sociedade Cooperativa Limitada, con ámbito territorial na Comunidade Autónoma de Galicia.</p>
<p>Segundo.-Comunicarlle ó Ministerio de Agricultura, Pesca e Alimentación o seu recoñecemento para que proceda á súa inscrición no rexistro xeral de Agrupacións de Productores e ás súas Unións.</p>
<p>Santiago de Compostela, 6 de outubro de 1999.</p>
<p>Cástor Gago Álvarez</p>
<p>Conselleiro de Agricultura, Gandería e Política</p>
<p>Agroalimentaria</p>

