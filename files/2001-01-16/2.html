---
date: '2001-01-16'
id: 12EE
page: 648
number: 11
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 12 de decembro de 2000 pola que se autoriza o cambio de titularidade
  do centro privado San Miguel 2 de Vigo.
range: Orde
url: 'https://www.xunta.gal/dog/Publicados/2001/20010116/Anuncio12EE_gl.html'
---
<p>Examinado o expediente incoado pola titularidade do centro privado San Miguel 2, sito na rúa Tomás A. Alonso, 13, de Vigo, no que se solicita o cambio de titularidade do devandito centro.</p>
<p>Resultando que, mediante escritura pública notarial, Colegio San Miguel S.L. y Otros cede a súa</p>
<p>titularidade, para tódolos efectos, a Colegio San Miguel, S.L.</p>
<p>Resultando que o expediente foi tramitado pola Delegación Provincial de Educación e Ordenación Universitaria de Pontevedra, que se uniron a el os documentos esixidos e que a petición foi informada pola Inspección de Educación.</p>
<p>Resultando que o referido centro docente ten a correspondente autorización para impartir ensinanzas.</p>
<p>Vistos o Real decreto 1004/1991, do 14 de xuño (BOE do 26 de xuño), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22 de maio), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que se cumpriron neste expediente tódolos requisitos esixidos pola normativa vixente nesta materia.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Autoriza-lo cambio de titularidade do centro privado San Miguel 2, sito na rúa Tomás A. Alonso, 13, de Vigo, a favor de Colegio San Miguel, S.L., con tódolos dereitos e obrigas contraídos polo cesionista Colegio San Miguel, S.L. y Otros, sen prexuízo das responsabilidades que puidesen recaer sobre o anterior titular do centro por actos ou omisións realizados antes do cambio de titularidade que se autoriza.</p>
<p>O cambio de titularidade non afectará o réxime de funcionamento do centro.</p>
<p>Santiago de Compostela, 12 de decembro de 2000.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

