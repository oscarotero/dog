---
date: '2002-04-10'
id: 656E
page: 4607
number: 69
agency: CONSELLERÍA DE SANIDADE
section: III. OUTRAS DISPOSICIÓNS
title: >-
  Orde do 5 de marzo de 2002 pola que se acorda a cesión da propiedade de bens
  mobles, automóbiles, propiedade do Servicio Galego de Saúde a favor dos
  concellos de Sarria (Lugo), Ortigueira (A Coruña), Paradela (Lugo), Toques (A
  Coruña), Forcarei (Pontevedra), Vilalba (Lugo), Sada (A Coruña), Ribeira (A
  Coruña) e Viveiro (Lugo).
range: Orde
url: 'https://www.xunta.gal/dog/Publicados/2002/20020410/Anuncio656E_gl.html'
---
<p>O Servicio Galego de Saúde, para mellora-la prestación da asistencia sanitaria na Comunidade Autónoma, concedeu permisos de utilización temporal a favor de distintos concellos de varias ambulancias da súa propiedade. Algúns deses vehículos, en virtude do tempo transcorrido, non son útiles na actualidade para a realización de labores de ambulancia e de acordo co Decreto 42/1998, do 15 de xaneiro,</p>
<p>polo que se regula o transporte sanitario superan o tempo máximo establecido para o seu destino a fins sanitarios. Por todo iso, os concellos de Sarria (Lugo), Ortigueira (A Coruña), Paradela (Lugo), Toques (A Coruña), Forcarei (Pontevedra), Vilalba (Lugo), Sada (A Coruña), Ribeira (A Coruña) e Viveiro (Lugo) solicitan a cesión dos vehículos que utilizan para seren destinados a outros fins que redunden no interese xeral do municipio.</p>
<p>Con este fin o Servicio Galego de Saúde tramitou o expediente de cesión dos ditos vehículos, de conformidade co disposto no artigo 35 bis da Lei 3/1985, do 12 de abril, do patrimonio da Comunidade Autónoma galega, engadido pola Lei 11/1996, do 30 de decembro, de orzamentos xerais da Comunidade Autónoma para 1997, e no artigo 96 bis do seu regulamento, aprobado polo Decreto 50/1989, do 9 de marzo, engadido polo Decreto 238/1998, do 24 de xullo (DOG nº 156, do 13 de agosto).</p>
<p>Por todo o exposto e en uso das facultades que me confire o artigo 38 da Lei 1/1983, do 22 de febreiro, reguladora da Xunta e do seu presidente reformada pola Lei 11/1988, do 20 de outubro,</p>
<p>DISPOÑO:</p>
<p>Artigo 1º</p>
<p>Acórdase a cesión dos seguintes vehículos a favor dos concellos de: Sarria (Lugo), Ortigueira (A Coruña), Paradela (Lugo), Toques (A Coruña), Forcarei (Pontevedra), Vilalba (Lugo), Sada (A Coruña), Ribeira (A Coruña) e Viveiro (Lugo):</p>
<table><tbody><tr><td>Vehículo</td><td>Matrícula</td><td>Concello</td></tr>
<tr><td></td></tr>
</tbody></table>
<table><tbody><tr><td>Nissan Vanette</td><td>C-6139-BS</td><td>Sarria</td></tr>
<tr><td>Renault Trafic</td><td>C-7252-BC</td><td>Sarria</td></tr>
<tr><td>Nissan Vanette</td><td>C-6287-AZ</td><td>Ortigueira</td></tr>
<tr><td>Nissan Vanette</td><td>LU-7337-J</td><td>Paradela</td></tr>
<tr><td>Nissan Practic</td><td>C-2088-BG</td><td>Toques</td></tr>
<tr><td>Nissan Vanette</td><td>PO-1496-AC</td><td>Forcarei</td></tr>
<tr><td>Nissan Vanette</td><td>C-6144-BS</td><td>Vilalba</td></tr>
<tr><td>Nissan Serena</td><td>C-1142-BL</td><td>Sada</td></tr>
<tr><td>Nissan Vanette</td><td>C-8527-AS</td><td>Ribeira</td></tr>
<tr><td>Renault 900 F</td><td>LU-3233-S</td><td>Viveiro</td></tr>
</tbody></table>
<p>Artigo 2º</p>
<p>A cesión queda sometida ás seguintes cláusulas:</p>
<p>a) Os bens cedidos destinaranse a fins de utilidade pública ou interese social do concello tal e como esixe o artigo 96 bis do Decreto 50/1989 e 35 bis da Lei 3/1985, do patrimonio da Comunidade Autónoma.</p>
<p>b) Coa cesión outorgaralle ó concello a propiedade do vehículo, comprometéndose este a realizar ante a Xefatura Provincial de Tráfico os trámites precisos para o cambio da titularidade do vehículo.</p>
<p>c) Os bens cedidos destinaranse a outros fins de utilidade pública ou interese social do Concello, debendo o Concello proceder a retirar do vehículo todo anagrama ou rotulación que puidera identificalo como vehículo sanitario, así como a aboa-los gastos que puidera orixina-la transformación do dito vehículo.</p>
<p>Artigo 3º</p>
<p>A cesión formalizarase mediante acta subscrita polo director xeral da División de Recursos Económicos do Sergas e o órgano competente dos distintos concellos, debendo constar nela o acordo de cesión e a aceptación do cesionario.</p>
<p>Disposición derradeira</p>
<p>O Servicio Galego de Saúde, a través do seu órgano competente, realizará os trámites necesarios para a efectividade de canto se dispón na presente orde.</p>
<p>Santiago de Compostela, 5 de marzo de 2002.</p>
<p>José María Hernández Cochón</p>
<p>Conselleiro de Sanidade e Presidente</p>
<p>do Servicio Galego de Saúde</p>

