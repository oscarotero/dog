---
date: '2002-04-10'
id: 65CE
page: 4643
number: 69
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 29 de xaneiro de 2002, da Dirección Xeral de Urbanismo, sobre
  aprobación definitiva do proxecto de expropiación forzosa polo procedemento de
  taxación conxunta dos bens e dereitos necesarios para a construcción do centro
  de documentación e arquivo e mellora dos accesos, circulación e comunicación
  nos campus de Elviña e A Zapateira da Universidade da Coruña.
range: Resolución
url: 'https://www.xunta.gal/dog/Publicados/2002/20020410/Anuncio65CE_gl.html'
---
<p>Antecedentes.</p>
<p>1. A Consellería de Educación e Ordenación Universitaria e a Universidade da Coruña, con data 25 de xuño de 2001, asinaron un convenio de cola</p>
<p>boración para dotación de novas infraestructuras de servicios para centros universitarios nos campus da Coruña (Elviña e A Zapateira).</p>
<p>2. A Consellería de Educación e Ordenación Universitaria, con data 17 de setembro de 2001 resolveu inicia-lo expediente de expropiación forzosa, mediante o procedemento de taxación conxunta, dos bens e dereitos necesarios para a construcción do centro de documentación e arquivo e mellora dos accesos, circulación e comunicación nos campus de Elviña e A Zapateira da Universidade da Coruña, e sometelo a información pública polo prazo dun mes anunciándose no xornal La Voz de Galicia do 8 de outubro de 2001 e no DOG do 27 de setembro de 2001. Nesta resolución declarase beneficiaria da expropiación a Universidade da Coruña.</p>
<p>3. A taxación foi notificada individualmente ós que aparecían como titulares de bens e dereitos no expediente, dándolles traslado literal da correspondente folla de aprecio e da proposta de fixación dos criterios de valoración, para que formularan alegacións no prazo dun mes, contado a partir da data de notificación, tal e como sinala o artigo 145.4º da Lei 1/1997, do 24 de marzo, do solo de Galicia (en adiante LSG).</p>
<p>4. Con data 24 de setembro de 2001 a Consellería de Educación e Ordenación Universitaria remite o expediente de expropiación ó Concello da Coruña, para que de acordo co artigo 145.5º da LSG formule as alegacións que estime pertinentes.</p>
<p>5. Unha vez emitido informe sobre as alegacións presentadas polos interesados, con data 18 de novembro de 2001 resolve a remisión do expediente de expropiación forzosa a esta consellería para a súa aprobación definitiva.</p>
<p>Fundamentos xurídicos.</p>
<p>Primeiro.-O proxecto de expropiación forzosa tramitouse polo procedemento de taxación conxunta de conformidade co disposto no artigo 145 da LSG.</p>
<p>Segundo.-O expediente tramitado conta coa documentación preceptiva esixida polo artigo 145.1º da LSG:</p>
<p>-Determinación do seu ámbito territorial, cos documentos que o identifican en canto a situación, superficie e lindeiros.</p>
<p>-Fixación de prezos coa valoración razoada do solo, segundo a súa cualificación urbanística.</p>
<p>-Follas de prezo xusto individualizado de cada predio.</p>
<p>-Follas de prezo xusto que corresponden a outras indemnizacións, se é o caso.</p>
<p>Terceiro.-No Concello da Coruña está vixente o Plan Xeral de Ordenación Municipal aprobado o 19 de outubro de 1998.</p>
<p>Os terreos obxecto de expropiación están clasificados no planeamento vixente como solo urbano consolidado e urbanizable en réxime transitorio. Os terreos encóntranse comprendidos dentro do ámbito</p>
<p>do plan parcial modificado do campus universitario da Coruña, aprobado polo pleno municipal de data 18 de outubro de 1991.</p>
<p>O PXOM contempla na sección do capítulo 2 do título III o réxime das áreas de planeamento incorporado (API).</p>
<p>No anexo II do PXOM. Normas Urbanísticas. Fichas, aparece como ficha de área de planeamento incorporado Universidade-A Zapateira API-G13.0.1, incorporando ó PXOM o Plan Parcial do Campus Universitario. No plan parcial establece que a obtención de solo farase mediante expropiación forzosa.</p>
<p>Á vista do dito e de acordo co establecido no artigo 54 da LSG en relación co artigo 33 da Lei 6/1998, do 13 de abril, sobre réxime do solo e valoracións (LRSV) resulta acreditada a utilidade pública e a necesidade de ocupación dos bens afectados.</p>
<p>Cuarto.-A Consellería de Educación e Ordenación Universitaria utilizou os criterios de valoración do título III da LRSV.</p>
<p>Quinto.-A competencia para aproba-lo expediente de expropiación forzosa polo procedemento de taxación conxunta correspóndelle por delegación ó director xeral de Urbanismo, de acordo co artigo 1 da Orde do 30 de decembro de 1999, do conselleiro de Política Territorial, Obras Públicas e Vivenda (DOG do 10 de xaneiro de 2000) pola que se delegan atribucións en materia de urbanismo.</p>
<p>Na súa virtude, vista a Lei 1/1997, do 24 de marzo do solo de Galicia, a Lei 6/1998, do 13 de abril, Lei sobre réxime do solo e valoracións, e as demais disposicións aplicables,</p>
<p>RESOLVO:</p>
<p>Primeiro.-Aprobar definitivamente o proxecto de expropiación forzosa polo procedemento de taxación conxunta dos bens e dereitos necesarios para a construcción do centro de documentación e arquivo e mellora dos accesos, circulación e comunicación nos Campus de Elviña e A Zapateira da Universidade da Coruña, para os efectos previstos polos artigos 145 e 146 da LSG, con estimación ou desestimación das alegacións nos termos que aparecen nos informes de contestación a elas que constan no expediente.</p>
<p>Esta aprobación definitiva do expediente de taxación conxunta implicará a declaración de urxencia da ocupación dos bens e dereitos afectados polo proxecto de expropiación de conformidade co establecido no artigo 146.1º da LSG.</p>
<p>En consecuencia, o pagamento ou depósito do importe da valoración establecida producirá os efectos previstos nos números 6, 7 e 8 do artigo 52 da Lei de expropiación forzosa, sen prexuízo de que continúe a tramitación do procedemento para a definitiva fixación de prezo xusto (artigo 146.2º da LSG).</p>
<p>Segundo.-Notifica-lo contido desta resolución aprobatoria do expediente á Consellería de Educación e Ordenación Universitaria, á Universidade da Coruña, ó Concello da Coruña, e de xeito individualizado a tódolos que aparezan como titulares de bens ou dereitos afectados que figuran no expediente, ós que se lles xuntará a correspondente folla de valoración, conferíndolles un prazo de vinte días durante o cal poderán manifestar por escrito ante esta Dirección Xeral de Urbanismo a súa desconformidade coa valoración establecida no expediente aprobado, conforme dispón o artigo 145.7º da LSG, advertíndolles que transcorrido o citado prazo de vinte días sen que se formule oposición á valoración, entenderase aceptada a que se fixou no acto aprobatorio do expediente, entendéndose determinado o prezo xusto definitivamente e de conformidade (artigo 145.8º da LSG).</p>
<p>Terceiro.-Publica-la presente resolución así como a seguinte relación dos bens e dereitos afectados pola expropiación, no Diario Oficial de Galicia e no taboleiro de edictos do concello:</p>
<p>Campus Elviña (lugar de Rebanles)</p>
<table><tbody><tr><td></td></tr>
<tr><td></td></tr>
<tr><td>Nº pred.</td><td>Propietario</td><td>Sup. m</td><td>Valoración A</td></tr>
<tr><td></td></tr>
</tbody></table>
<table><tbody><tr><td>1 e 2</td><td>Rogelio Jaspe Otero e Juana Catoira Bermúdez</td><td>2.113</td><td>108.848,34</td></tr>
<tr><td></td></tr>
<tr><td>3</td><td>Africa Vázquez Rojo</td><td>964</td><td>49.659,16</td></tr>
<tr><td></td></tr>
<tr><td>4</td><td>Luis González Taboada</td><td>964</td><td>49.659,16</td></tr>
<tr><td></td></tr>
<tr><td>5</td><td>Avelino Uzal González</td><td>964</td><td>49.659,16</td></tr>
<tr><td></td></tr>
<tr><td>6</td><td>Josefa González González</td><td>574</td><td>29.568,83</td></tr>
<tr><td></td></tr>
<tr><td>7</td><td>Luis Doldán González</td><td>444</td><td>22.872,06</td></tr>
<tr><td></td></tr>
<tr><td>8</td><td>Amparo Seijas González</td><td>3.177</td><td>163.658,86</td></tr>
<tr><td></td></tr>
<tr><td>9</td><td>Antonia Caridad Pedreira</td><td>756</td><td>38.944,32</td></tr>
<tr><td></td></tr>
<tr><td>9A</td><td>Dolores de la Iglesia Blanco</td><td>378</td><td>19.472,16</td></tr>
<tr><td></td></tr>
<tr><td>10</td><td>María Suárez de la Iglesia</td><td>378</td><td>19.472,16</td></tr>
<tr><td></td></tr>
<tr><td>11</td><td>Germán Canosa Teijido</td><td>757</td><td>38.995,83</td></tr>
<tr><td></td></tr>
<tr><td>12</td><td>Ramón Rivas Seoane</td><td>648</td><td>33.380,84</td></tr>
<tr><td></td></tr>
<tr><td>13</td><td>Descoñecido</td><td>643</td><td>33.123,28</td></tr>
<tr><td></td></tr>
<tr><td>13A</td><td>Vicente Martínez Ramallo</td><td>466</td><td>24.005,36</td></tr>
<tr><td></td></tr>
<tr><td>14</td><td>Juan Veira Fernández</td><td>395</td><td>20.347,89</td></tr>
<tr><td></td></tr>
<tr><td>14A</td><td>Dolores Couto Blanco</td><td>332</td><td>17.102,53</td></tr>
<tr><td></td></tr>
<tr><td>14B</td><td>Alida Ponte Pedreira</td><td>222</td><td>11.436,03</td></tr>
<tr><td></td></tr>
<tr><td>15</td><td>Manuel Gómez Portela</td><td>8.386</td><td>434.517,71</td></tr>
<tr><td></td></tr>
<tr><td>15A</td><td>Descoñecido</td><td>181</td><td>9.323,97</td></tr>
<tr><td></td></tr>
<tr><td>16</td><td>Dolores Fernández Pérez</td><td>2.124</td><td>109.414,99</td></tr>
<tr><td></td></tr>
<tr><td>17</td><td>J. Ángel Regueira Suárez</td><td>145</td><td>7.469,48</td></tr>
<tr><td></td></tr>
<tr><td>18</td><td>Mª Luz Gómez Núñez</td><td>223</td><td>11.487,54</td></tr>
<tr><td></td></tr>
<tr><td>19</td><td>José Fernández Fernández</td><td>483</td><td>24.881,09</td></tr>
<tr><td></td></tr>
<tr><td>20</td><td>Antonio Jaspe López</td><td>114</td><td>8.712,34</td></tr>
<tr><td></td></tr></tbody></table>
<p>Campus A Zapateira (lugar do Escorial)</p>
<table><tbody><tr><td></td></tr>
<tr><td></td></tr>
<tr><td>Nº pred.</td><td>Propietario</td><td>Sup. m</td><td>Valoración A</td></tr>
<tr><td></td></tr>
</tbody></table>
<table><tbody><tr><td>21</td><td>Luis Orgeira García</td><td>293</td><td>19.945,94</td></tr>
<tr><td></td></tr>
<tr><td>22</td><td>M. Eladio Camino Tojo</td><td>30</td><td>55.084,86</td></tr>
<tr><td></td></tr>
<tr><td>23</td><td>Camilo Iglesias Méndez</td><td>1.750</td><td>90.148,89</td></tr>
<tr><td></td></tr>
<tr><td>24</td><td>M. Josefa Pérez Brañas</td><td>2.513</td><td>129.453,80</td></tr>
<tr><td></td></tr></tbody></table>
<p>Campus Elviña (lugar do Lagar)</p>
<table><tbody><tr><td></td></tr>
<tr><td></td></tr>
<tr><td>Nº pred.</td><td>Propietario</td><td>Sup. m</td><td>Valoración A</td></tr>
<tr><td></td></tr>
</tbody></table>
<table><tbody><tr><td>25</td><td>M. Carmen Capelán Pardo</td><td>760</td><td>33.548,56</td></tr>
<tr><td></td></tr>
<tr><td>26 e 27</td><td>José Rodríguez Carbón</td><td>377</td><td>16.641,85</td></tr>
<tr><td></td></tr>
<tr><td>28</td><td>Amalia Fernández García</td><td>235</td><td>10.373,57</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Nº pred.</td><td>Propietario</td><td>Sup. m</td><td>Valoración A</td></tr>
<tr><td></td></tr>
</tbody></table>
<table><tbody><tr><td>29</td><td>José A. Rumbo Veira</td><td>222</td><td>9.799,71</td></tr>
<tr><td></td></tr>
<tr><td>29A</td><td>Fernando Blanco Pardo</td><td>58</td><td>2.560,28</td></tr>
<tr><td></td></tr>
<tr><td>30</td><td>Carmelo Seoane Martín</td><td>173</td><td>7.636,71</td></tr>
<tr><td></td></tr>
<tr><td>31</td><td>Miguel Méndez Castro</td><td>288</td><td>12.713,14</td></tr>
<tr><td></td></tr>
<tr><td>32</td><td>Dolores López Zapata</td><td>500</td><td>22.071,42</td></tr>
<tr><td></td></tr></tbody></table>
<p>Así mesmo, a publicación e exposición no taboleiro de edictos do concello servirá de notificación ós propietarios descoñecidos, ós que se ignore o lugar de notificación, ou ben, tramitada a notificación, non se puidese realizar. Todo isto de acordo co disposto no artigo 59.4º da Lei 30/1992, do 26 de novembro, do réxime xurídico das administracións públicas e do procedemento administrativo común.</p>
<p>Cuarto.-Igualmente, notificaráselle o contido desta resolución á Fiscalía da Audiencia Provincial, para os efectos establecidos no artigo 5 da Lei de expropiación forzosa, en relación cos propietarios descoñecidos e os non comparecentes no procedemento expropiatorio.</p>
<p>Contra esta resolución, que pon fin á vía administrativa, poderase interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ó da notificación, segundo o artigo 46.1º da Lei 29/1998, do 13 de xullo, da xurisdicción contencioso-administrativa (LXCA). Así mesmo poderase interpoñer recurso potestativo de reposición ante o conselleiro de Política Territorial, Obras Públicas e Vivenda, no prazo dun mes contado a partir do día seguinte ó da notificación desta resolución (artigo 116, 117 e 48 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro); para o caso de que se interpoña o recurso potestativo de reposición, ata que sexa resolto expresamente ou se producira a desestimación presunta, non se poderá interpoñe-lo recurso contencioso-administrativo </p>
<p>(artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común modificada pola Lei 4/1999, do 13 de xaneiro).</p>
<p>No suposto de que o interesado sexa unha Administración pública, no lugar do recurso de reposición poderá dirixir ó órgano competente no prazo de dous meses o requirimento previo previsto no artigo 44 da LXCA.</p>
<p>Todo isto sen prexuízo de que, no caso de desconformidade coa valoración establecida, os interesados dispoñen dun prazo de vinte días para manifestaren a súa desconformidade como se indicou no punto 2º desta resolución, nos termos establecidos polo artigo 145.8º da LSG.</p>
<p>Santiago de Compostela, 29 de xaneiro de 2002.</p>
<p>José Jesús Cudeiro Mazaira</p>
<p>Director xeral de Urbanismo</p>

