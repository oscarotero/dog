---
date: '2014-11-18'
id: O150-121114-0001
page: 47754
number: 221
agency: Escola Galega de Administración Pública
section: III. Outras disposicións.
title: >-
  RESOLUCIÓN do 11 de novembro de 2014 pola que se convoca un curso monográfico
  sobre ética pública e medios para previr a corrupción.
range: Resolución
url: >-
  https://www.xunta.gal/dog/Publicados/2014/20141118/AnuncioO150-121114-0001_gl.html
---
<p>Dentro do plan de actividades da Escola Galega de Administración Pública para o ano 2014 e, de acordo coas funcións atribuídas pola Lei 4/1987, do 27 de maio, de creación da Escola, e pola Lei 10/1989, do 10 de xullo, de modificación da anterior, convócase, en colaboración coa Fundación Santiago Rey Fernández-Latorre, un curso monográfico sobre ética pública e medios para previr a corrupción conforme as seguintes bases:</p>
    <p>1. Obxectivos.</p>
    <p>Este curso ten como obxectivos, entre outros, analizar os criterios e principios básicos que regulan a ética pública e a súa relación coa transparencia, así como estudar as ferramentas normativas políticas e sociais que faciliten a promoción da ética e a loita contra a corrupción.</p>
    <p>2. Contidos.</p>
    <p>Serán tratados, entre outros, os seguintes temas:</p>
    <p>– A importancia e prioridade das medidas preventivas na loita contra a corrupción.</p>
    <p>– Delitos de malversación e de fraudes á Administración.</p>
    <p>– Delitos sobre a ordenación do territorio e o urbanismo.</p>
    <p>– Os compoñentes éticos, políticos e xurídicos dunha sociedade limpa.</p>
    <p>– A dialéctica entre sistema e baleiro en tempos de crise.</p>
    <p>– Delitos de prevaricación e de negociacións e actividades prohibidas aos funcionarios públicos.</p>
    <p>– Reflexións sobre a eficacia da actuación xudicial contra a corrupción.</p>
    <p>– Delitos de suborno e tráfico de influencias.</p>
    <p>– Comportamentos corruptos: da tolerancia á prevención.</p>
    <p>3. Destinatarios.</p>
    <p>Persoal ao servizo da Administración galega e dos entes instrumentais da Comunidade Autónoma, xuristas, profesionais, universitarios e interesados en xeral.</p>
    <p>4. Desenvolvemento.</p>
    <p>Lugar: Escola Galega de Administración Pública (EGAP).</p>
    <p>Datas e horario: 27 e 28 de novembro, mañá e tarde. </p>
    <p>Duración: 15 horas lectivas.</p>
    <p>5. Número de prazas.</p>
    <p>O número de prazas estará limitado pola capacidade do local.</p>
    <p>6. Solicitudes.</p>
    <p>As persoas interesadas deberán formalizar a súa inscrición a través da área de matrícula da web da EGAP: https://egap.xunta.es/matricula/</p>
    <p>As persoas solicitantes poderán obter calquera outra información, das 8.30 ás 14.30 horas, chamando aos seguintes números: 981 54 62 41/981 54 62 39.</p>
    <p>7. Prazo.</p>
    <p>O prazo de inscrición estará aberto desde as 8.00 horas do día seguinte ao da publicación desta convocatoria ata as 11.00 horas do mércores 26 de novembro de 2014.</p>
    <p>8. Modificacións.</p>
    <p>A EGAP reserva para si a facultade de interpretar e de resolver as incidencias que poidan xurdir no desenvolvemento deste curso, así como a facultade de cancelalo se o número de solicitudes non xustificase a súa realización.</p>
    <p>9. Certificado de asistencia.</p>
    <p>Ao final do curso entregaráselles un certificado de asistencia a aquelas persoas inscritas que participasen asiduamente e sempre que a súa asistencia sexa igual ou superior ao 90 % das horas lectivas programadas. Neste documento aparecerán, de forma expresa, o contido, a carga lectiva, a data, o lugar de realización e o selo oficial da institución.</p>
    <p>Santiago de Compostela, 11 de novembro de 2014</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>

