---
date: '2014-11-18'
id: G0198-111114-0001
page: 47751
number: 221
agency: Axencia Galega de Innovación
section: III. Outras disposicións.
title: >-
  RESOLUCIÓN do 7 de novembro de 2014 pola que se adxudican as axudas para a
  consolidación e a estruturación de unidades de investigación competitivas nos
  centros tecnolóxicos non consolidados de Galicia, convocadas pola Resolución
  do 26 de xuño de 2014 (Diario Oficial de Galicia número 126, do 4 de xullo).
range: Resolución
url: >-
  https://www.xunta.gal/dog/Publicados/2014/20141118/AnuncioG0198-111114-0001_gl.html
---
<p>Mediante Resolución da Axencia Galega de Innovación do 26 de xuño de 2014 (DOG do 4 de xullo) convocáronse as subvencións para a consolidación e a estruturación de unidades de investigación competitivas nos centros tecnolóxicos non consolidados de Galicia.</p>
    <p>O artigo 3 establece os requisitos dos beneficiarios e o 5 establece a documentación que deben presentar para ter acceso ás axudas.</p>
    <p>O artigo 12 regula a resolución e a notificación destas axudas unha vez que a Comisión de Valoración avalíe as solicitudes non excluídas conforme os dous artigos anteriores e emita un informe no cal se concrete o resultado da avaliación efectuada e a contía da axuda proposta, conforme os criterios establecidos no artigo 10.</p>
    <p>Na súa virtude, atendendo á proposta elaborada na sesión do 27 de outubro de 2014 pola Comisión de Valoración establecida no artigo 9 das bases da Resolución do 26 de xuño de 2014, a Axencia Galega de Innovación</p>
    <h2>RESOLVE:</h2>
    <p>Primeiro. Excluír as solicitudes que figuran no anexo I.</p>
    <p>Segundo. Non conceder as axudas ás solicitudes que figuran no anexo II por non obter unha puntuación mínima na perspectiva financeira de 6,95 puntos establecida na convocatoria.</p>
    <p>Terceiro. Conceder as axudas para a consolidación e estruturación de unidades de investigación competitivas nos centros tecnolóxicos non consolidados de Galicia ás solicitudes que figuran no anexo III e polos importes que se indican.</p>
    <p>Cuarto. O importe total das axudas concedidas é de trescentos dezaoito mil novecentos setenta e dous euros con cincuenta e cinco céntimos (318.972,55 €), con cargo ás aplicacións orzamentarias que se recollen no seguinte cadro:</p>
    <table>
     <tbody>
      <tr>
       <td>Aplicación orzamentaria</td>
       <td>Importe</td>
      </tr>
      <tr>
       <td>08.A3.561A.743.0</td>
       <td>227.210,69</td>
      </tr>
      <tr>
       <td>08.A3.561A.781.0</td>
       <td>91.761,86</td>
      </tr>
      <tr>
       <td>Total</td>
       <td>318.972,55</td>
      </tr>
     </tbody>
    </table>
    <p>Quinto. Estas axudas están financiadas con cargo ao préstamo que a Administración xeral do Estado concedeu á Xunta de Galicia a través do Ministerio de Economía e Competitividade para o desenvolvemento en Galicia da Estratexia española de innovación (actuacións 1, 7 e 8).</p>
    <p>Sexto. De conformidade co establecido no artigo 21 da resolución pola que se convocan as axudas, o 50 % do importe das axudas será librado con carácter de anticipo, unha vez publicada a resolución.</p>
    <p>Sétimo. Para a xustificación da subvención deberá presentarse a documentación indicada no artigo 19 da resolución de convocatoria nos prazos establecidos no seu artigo 20.</p>
    <p>Oitavo. Contra esta resolución, sen prexuízo de que os interesados poidan exercer calquera outro que consideren procedente, poderán interpor recurso de alzada no prazo dun mes desde o día seguinte ao da publicación desta resolución no <em>Diario Oficial de Galicia</em>, ante a Presidencia da Axencia Galega de Innovación, segundo o disposto nos artigos 114 e 115 da Lei 30/1992, de réxime xurídico das administracións públicas e do procedemento administrativo común.</p>
    <p>Disposición derradeira</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 7 de novembro de 2014</p>
    <footer><p>Manuel Varela Rey<br>Director da Axencia Galega de Innovación</p></footer>
    <h2>ANEXO I <br>Relación de solicitudes excluídas</h2>
    <table>
     <tbody>
      <tr>
       <td>Expediente administrativo</td>
       <td>Entidade</td>
       <td>Acrónimo</td>
       <td>NIF</td>
       <td>Motivo de exclusión</td>
      </tr>
      <tr>
       <td>IN845C-4</td>
       <td>Fundación Centro Tecnolóxico de Investigación Multisectorial</td>
       <td>Cetim</td>
       <td>G70302427</td>
       <td>Non cumpren o requisito establecido no artigo 3 de ter como mínimo 10 traballadores na data de peche da convocatoria.</td>
      </tr>
      <tr>
       <td>IN845C-7</td>
       <td>Centro de Innovación Tecnolóxica en Enxeñería e Edificación Civil-Fundación Enxeñería Civil de Galicia</td>
       <td>CITEEC- FICG</td>
       <td>G15422657</td>
       <td>Non cumpren o requisito establecido no artigo 3 de ter como mínimo un inmobilizado material de 150.000 € na data de peche da convocatoria.
        Non presentan a documentación establecida no artigo 5 da convocatoria.</td>
      </tr>
     </tbody>
    </table>
    <h2>ANEXO II<br>Relación de solicitudes que non acadaron a puntuación mínima na perspectiva financeira para seren beneficiarias da axuda</h2>
    <table>
     <tbody>
      <tr>
       <td>Expediente administrativo</td>
       <td>Entidade</td>
       <td>Acrónimo</td>
       <td>NIF</td>
       <td>Puntuación perspectiva financeira</td>
      </tr>
      <tr>
       <td>IN845C-2</td>
       <td>Fundación Centro Tecnolóxico de Eficiencia e Sostenibilidade Enerxética</td>
       <td>Energylab</td>
       <td>G27719913</td>
       <td>6,0981997296</td>
      </tr>
      <tr>
       <td>IN845C-5</td>
       <td>Instituto Galego da Calidade Alimentaria</td>
       <td>Ingacal</td>
       <td>Q1500322A</td>
       <td>5,3728688936</td>
      </tr>
      <tr>
       <td>IN845C-8</td>
       <td>Consorcio Instituto Tecnolóxico de Matemática Industrial</td>
       <td>Itmati</td>
       <td>S1500111H</td>
       <td>0,0000000000</td>
      </tr>
     </tbody>
    </table>
    <h2>ANEXO III<br>Relación de solicitudes concedidas</h2>
    <table>
     <tbody>
      <tr>
       <td>Expediente administrativo</td>
       <td>Entidade beneficiaria</td>
       <td>Acrónimo</td>
       <td>NIF</td>
       <td>Importe da axuda (€)</td>
       <td>Aplicación orzamentaria</td>
      </tr>
      <tr>
       <td>IN845C-1</td>
       <td>Centro Tecnolóxico do Mar</td>
       <td>Cetmar</td>
       <td>G36885853</td>
       <td>147.620,690</td>
       <td>08.A3.561A.743.0</td>
      </tr>
      <tr>
       <td>IN845C-3</td>
       <td>Centro Tecnolóxico Galego de Acuicultura</td>
       <td>Cetga</td>
       <td>G36884260</td>
       <td>91.761,860</td>
       <td>08.A3.561A.781.0</td>
      </tr>
      <tr>
       <td>IN845C-6</td>
       <td>Fundación Centro Tecnolóxico da Carne</td>
       <td>CTC</td>
       <td>G32273427</td>
       <td>79.590,000</td>
       <td>08.A3.561A.743.0</td>
      </tr>
     </tbody>
    </table>

