---
date: '2014-11-18'
id: CA04-291014-0003
page: 47795
number: 221
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 27 de outubro de 2014, da Xefatura Territorial de Pontevedra, de
  autorización administrativa, declaración, en concreto, de utilidade pública e
  a necesidade da urxente ocupación que leva implícita e de autorización
  administrativa de construción dunha instalación eléctrica no concello da
  Estrada (expediente IN407A 2014/86-4).
range: Resolución
url: >-
  https://www.xunta.gal/dog/Publicados/2014/20141118/AnuncioCA04-291014-0003_gl.html
---
<p>Visto o expediente para outorgamento de autorización administrativa, declaración, en concreto, de utilidade pública e a necesidade da urxente ocupación que leva implícita e de autorización administrativa de construcción da instalación eléctrica que a continuación se describe:</p>
    <p>Solicitante: Unión Fenosa Distribución, S.A.</p>
    <p>Domicilio social: travesía de Vigo, 204, 36207 Vigo.</p>
    <p>Denominación: reforma LMT LES 807.</p>
    <p>Situación: A Estrada.</p>
    <p>Características técnicas: LMT aérea a 20 kV con condutor LA56 de 33 metros de lonxitude, con orixe no apoio de celosía proxectado nº 1 (C-4500-16) e final no centro de transformación existente Torre (36AS41). Retensado do van aéreo comprendido entre o apoio de formigón existente nº 1 e o de celosía proxectado nº 2. LMT subterránea a 20 kV con condutor RHZ de 685 metros de lonxitude, con orixe no paso aerosubterráneo no apoio nº 2 proxectado e final no centro de transformación campo de fútbol. A instalación está situada na Estrada.</p>
    <p>Realizouse o trámite de información pública inserindo anuncios no DOG do 12 de xuño de 2014; no BOP do 17 de xuño de 2014, no xornal <em>Faro de Vigo</em> do 16 de xuño de 2014 e no taboleiro de anuncios do Concello da Estrada. Tamén se notificou individualmente aos titulares dos predios afectados pola instalación segundo a relación facilitada pola empresa peticionaria. Durante o mencionado trámite recibiuse a seguinte alegación:</p>
    <p>Luis Antonio Cores Castro, en representación de Delia e Purificación Castro Trigo, mediante escrito asinado o 25 de xuño de 2014, manifesta o seguinte:</p>
    <p>1. Que Delia e Purificación Castro Trigo son propietarias de pleno dominio en pro indiviso dunha parcela situada no municipio da Estrada e que a citada parcela lles pertence en virtude de escritura de compravenda que achegan.</p>
    <p>2. Que se especifiquen no expediente as limitacións que se impoñen ao predio derivadas do establecemento das ditas servidumes.</p>
    <p>Con data do 9 de xullo de 2014, remíteselle a citada alegación a Unión Fenosa Distribución, S.A., que, con data do 27 de agosto de 2014, presenta escrito de contestación á alegación, indicando que procede a cambiar a titularidade do predio nº 1 da relación de propietarios, bens e dereitos afectados pola liña de referencia, a nome de Delia Castro Trigo e Purificación Castro Trigo.</p>
    <p>Conclusións:</p>
    <p>Unión Fenosa Distribución, S.A. tivo en consideración a escritura de compravenda presentada xunto coa alegación e manifesta que procedeu ás modificacións oportunas.</p>
    <p>Tanto as servidumes coma as distancias mínimas interpostas quedarán reflectidas no expediente expropiatorio.</p>
    <p>En consecuencia, cumpridos os trámites ordenados na Lei 24/2013, do 26 de decembro, do sector eléctrico e nos capítulos II e V do título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economia e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial, resolve:</p>
    <p>Conceder autorización administrativa, autorización administrativa de construción e declarar, en concreto, a utilidade pública e a necesidade da urxente ocupación que leva implícita dos bens afectados pola dita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Estas autorizacións outórganse sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>O prazo de posta en marcha da instalación, de acordo co artigo 131 do Real decreto 1955/2000, será de catorce (14) meses a partir da recepción desta resolución. Para efectos da posible solicitude de prórroga, o peticionario deberá ter en conta o disposto no capítulo IV do Decreto 1775/1967, do 22 de xullo.</p>
    <p>Contra esta resolución poderá interpoñer recurso de alzada, ante o conselleiro de Economía e Industria, no prazo dun mes contado a partir do día seguinte ao da notificación desta resolución. Tamén poderá interpoñer calquera outro recurso que xulgue pertinente ao seu dereito.</p>
    <p>Pontevedra, 27 de outubro de 2014</p>
    <footer><p>Ignacio Rial Santomé<br>Xefe territorial de Pontevedra</p></footer>

