---
date: '2017-05-15'
id: C3K1-030517-0001
page: 23644
number: 92
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 21 de abril de 2017, da Xefatura Territorial de Lugo, pola que se
  notifica o acordo de inicio do expediente sancionador 2017028AL-LU, por
  infraccións en materia sanitaria.
range: Cédula
url: >-
  https://www.xunta.gal/dog/Publicados/2017/20170515/AnuncioC3K1-030517-0001_gl.html
---
<p>Con data do 20 de marzo de 2017, a xefa territorial da Consellería de Sanidade de Lugo ditou acordo de inicio do expediente sancionador 2017028AL-LU incoado a Bernardo Paredes Fraiz.</p>
    <p>Intentada a notificación deste acordo segundo o disposto no artigo 42.2 da Lei 39/2015, do 1 de outubro, do procedemento administrativo común das administracións públicas, e non sendo posible a súa práctica, por medio desta cédula e ao abeiro do disposto no artigo 44 da dita lei, notifícaselle a Bernardo Paredes Fraiz o contido do referido acordo que figura como anexo para que poida ter coñecemento del.</p>
    <p>Así mesmo, fáiselle saber o dereito que o asiste, ao abeiro do disposto nos artigos 64.2.f) e 76 da Lei 39/2015, para presentar alegacións, ante esta xefatura territorial, no prazo de quince (15) días hábiles contados desde o seguinte ao da publicación desta cédula, e lembráselle o seu dereito a consultar o expediente, depositado nas dependencias desta xefatura, sita na rúa Montevideo, 9, de Lugo, e a obter, de ser o caso, copia del, segundo o previsto na letra a) do artigo 53.1 da Lei 39/2015, do 1 de outubro.</p>
    <p>Advírteselle que, de non efectuar alegacións sobre o contido do dito acordo no citado prazo, o acordo de inicio poderá ser considerado proposta de resolución cando conteña un pronunciamento preciso acerca da responsabilidade imputada, de conformidade co artigo 64.2.f) da Lei 39/2015.</p>
    <p>Así mesmo, comunícaselle que antes da resolución do procedemento ten dereito a que se apliquen as reducións no importe da sanción establecidas no artigo 85 da citada Lei 39/2015.</p>
    <p>Esta cédula expídese para que conste e lle sirva de notificación ao interesado, en cumprimento do disposto no artigo 44 da citada Lei 39/2015, do 1 de outubro. Así mesmo, faise constar que a eficacia da notificación quedará supeditada á súa publicación no taboleiro de edictos único (TEU) do <em>Boletín Oficial del Estado</em> (BOE).</p>
    <p>Lugo, 21 de abril de 2017</p>
    <footer><p>Mª Begoña Seco Varela<br>Xefa territorial de Lugo</p></footer>
    <h2>ANEXO</h2>
    <p>Nº de expediente: 2017028AL-LU.</p>
    <p>Interesado: Bernardo Paredes Fraiz.</p>
    <p>DNI: 33543117D.</p>
    <p>Último enderezo coñecido: rúa Lamas de Prado, 89, baixo, 27004 Lugo.</p>
    <p>Feitos imputados: infracción da lexislación aplicable en materia sanitaria. Tamén se confirma a medida provisional de intervención de mercadoría, acordada pola xefa territorial da Consellería de Sanidade de Lugo con data do 8 de marzo de 2017.</p>
    <p>Preceptos presuntamente infrinxidos: </p>
    <p>– Artigos 3 e 6.2; e puntos 1, 2 e 5 do capítulo I, e punto 1.a) do capítulo VII do anexo II do Regulamento (CE) nº 852/2004 do Parlamento Europeo e do Consello, do 29 de abril de 2004, relativo á hixiene dos produtos alimenticios (DOUE núm. 139, do 30 de abril).</p>
    <p>– Artigos 2.1 e 5.2 do Real decreto 191/2011, do 18 de febreiro, sobre o Rexistro Xeral Sanitario de Empresas Alimentarias e Alimentos (BOE núm. 57, do 8 de marzo).</p>
    <p>Tipificación provisional: dúas infraccións graves, tipificadas no artigo 51.2, parágrafos 2º e 12º, da Lei 17/2011, do 5 de xullo, de seguridade alimentaria e nutrición (BOE núm. 160, do 6 de xullo).</p>
    <p>Sanción proposta: dez mil dous euros (10.002 €), a razón de cinco mil un euros (5.001 €) por cada unha das infraccións.</p>

