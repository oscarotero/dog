---
date: '2019-09-10'
id: G0424-290819-0001
page: 39752
number: 171
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 28 de agosto de 2019, da Xefatura Territorial de Ourense, polo que
  se notifica a resolución do expediente sancionador IN635C SANC-IND 2019/1-3.
range: Anuncio
url: >-
  https://www.xunta.gal/dog/Publicados/2019/20190910/AnuncioG0424-290819-0001_gl.html
---
<p>De conformidade co establecido nos artigos 44 e 46 da Lei 39/2015, do 1 de outubro, do procedemento administrativo común das administracións públicas, logo de intentada a notificación sen que se puidese efectuar, notifícaselle á persoa interesada, por medio do presente anuncio, publicado no Boletín Oficial del Estado (BOE), o acto administrativo sinalado no anexo. </p>
    <p>Así mesmo, este anuncio publicarase no Diario Oficial de Galicia, ben que a eficacia do acto notificado quedará supeditada á súa publicación no BOE.</p>
    <p>De conformidade co establecido nos artigos 112, 123 e 124 da Lei 39/2015 e nos artigos 8.2.b) e 14.1 da Lei 29/1998 reguladora da xurisdición contencioso-administrativa, contra esta resolución, que pon fin á vía administrativa, poderá interpoñerse recurso potestativo de reposición ante este mesmo órgano, no prazo dun (1) mes ou recurso contencioso-administrativo no prazo de dous meses, por elección do demandante, ante o xulgado ou tribunal en cuxa circunscrición teña aquel o seu domicilio ou no que se atope o órgano autor do acto orixinario impugnado. Poderá, así mesmo, interpoñer calquera outro recurso ou exercer calquera acción que xulgue pertinente ao seu dereito.</p>
    <p>De acordo co artigo 30 da antedita Lei 39/2015, os anteriores prazos de recurso, fixados en meses, computaranse a partir do día seguinte a aquel en que teña lugar a publicación do presente acto no BOE.</p>
    <p>Advírtese que, de non interpoñerse o citado recurso de reposición, en tempo e forma, deberá aboar a multa imposta no período de pagamento voluntario sinalado no boletín de multas que consta no expediente administrativo, a favor do Tesouro da Facenda galega, facendo constar o número de expediente sancionador (IN635C SANC-IND 2019/1-3) e presentar nesta xefatura territorial o xustificante. Transcorrido o dito prazo, procederase ao cobramento pola vía de constrinximento, de conformidade co establecido na disposición segunda da Orde da Consellería de Economía e Facenda do 23 de novembro de 2001 (DOG do 5 de decembro).</p>
    <p>Por último, cómpre indicar que, para coñecer o contido íntegro do acto que se notifica, así como o resto do expediente, a persoa interesada poderá comparecer nas dependencias da Área Xurídica e Coordinación da Xefatura Territorial de Ourense da Consellería de Economía, Emprego e Industria, sitas na rúa Curros Enríquez, número 1, 4º andar, das 9.00 ás 14.00 horas, de luns a venres.</p>
    <p>Ourense, 28 de agosto de 2019</p>
    <footer><p>Santiago Álvarez González<br>Xefe territorial de Ourense</p></footer>
    <h2>ANEXO</h2>
    <table>
     <tbody>
      <tr>
       <td>Número de expediente</td>
       <td>Acto notificado</td>
       <td>Data da resolución</td>
       <td>DNI</td>
      </tr>
      <tr>
       <td>IN635C SANC-IND 2019/1-3</td>
       <td>Resolución de expediente sancionador</td>
       <td>1 de agosto de 2019</td>
       <td>34966299C</td>
      </tr>
     </tbody>
    </table>

