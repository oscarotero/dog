---
date: '2019-09-10'
id: G0532-040919-0002
page: 39745
number: 171
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 30 de agosto de 2019, da Dirección Xeral de Calidade Ambiental e
  Cambio Climático, polo que se somete a información pública o estudo de impacto
  ambiental e a documentación de solicitude de autorización ambiental integrada
  para a ampliación dunha explotación porcina de ceba situada entre as
  parroquias da Portela, no concello de Rodeiro (Pontevedra) e do Monte, no
  concello de Chantada (Lugo). Titular: María del Carmen Mazaira Bardelás
  (expediente 2019-IPPC-I-19).
range: Anuncio
url: >-
  https://www.xunta.gal/dog/Publicados/2019/20190910/AnuncioG0532-040919-0002_gl.html
---
<p>Para os efectos previstos no Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31.12.2016), e no artigo 36 da Lei 21/2013, do 9 de decembro, de avaliación ambiental (BOE núm. 296, do 11.12.2013), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposto o documento titulado:</p>
    <p>– Proxecto básico e estudo de impacto ambiental para solicitude de autorización ambiental integrada dunha ampliación de un cebadeiro de porcino. </p>
    <p>Para que calquera interesado poida consultar e, se for o caso, formular no citado prazo as alegacións, suxestións ou observacións que considere convenientes, o documento estará á súa disposición na páxina web da Consellería de Medio Ambiente, Territorio e Vivenda (http://cmatv.xunta.gal/→medioambiente e sostibilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 30 de agosto de 2019</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático </p></footer>
    <h2>ANEXO</h2>
    <h3>Memoria resumo</h3>
    <p>Clave do expediente: 2019-IPPC-I-19.</p>
    <p>Peticionaria: María del Carmen Mazaira Bardelás.</p>
    <p>Enderezo social: Vilafrío, parroquia da Portela, concello de Rodeiro (Pontevedra).</p>
    <p>Localización da instalación: parroquia da Portela, concello de Rodeiro (Pontevedra) e parroquia do Monte, concello de Chantada (Lugo).</p>
    <p>Actividade: explotación porcina de ceba.</p>
    <p>Descrición: o proxecto consiste na ampliación dunha explotación porcina de ceba para aumentar a súa capacidade produtiva ata 2.928 porcos. A instalación conta con dúas naves, almacén con placas solares no teito, local de oficina, fosa de xurro exterior, dous silos para penso e valado perimétrico. Coa ampliación construiranse dúas naves, dous silos e outra fosa de xurro exterior.</p>
    <p>Verteduras: as aguas residuais procedentes dos aseos e da limpeza das naves son conducidas ás fosas de xurro exteriores. As augas pluviais verteranse directamente ao terreo.</p>
    <p>Parte do xurro xerado na instalación será valorizado como fertilizante en parcelas de uso agrícola e parte será recollido por un xestor autorizado.</p>
    <p>Inclúese na documentación presentada o grao de implantación das mellores técnicas dispoñibles, atendendo ao recollido na Decisión de execución (UE) 2017/302 da Comisión, do 15 de febreiro de 2017, pola que se establecen as conclusións sobre as mellores técnicas dispoñibles (MTD) no marco da Directiva 2010/75/UE, do Parlamento Europeo e do Consello, respecto á cría intensiva de aves de curral ou de porcos.</p>

