---
date: '2013-01-03'
id: G1994-131212-0002
page: 227
number: 2
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (4788/2012).
range: Edicto
url: >-
  https://www.xunta.gal/dog/Publicados/2013/20130103/AnuncioG1994-131212-0002_gl.html
---
<p>María Asunción Barrio Calle, secretaria xudicial do Tribunal Superior de Xustiza de Galicia, fai saber que no procedemento de recurso de suplicación 4788/2012-S desta sección, seguido por instancia de Cristina Rey Piñeiro contra o Fogasa, MBE Spain 2000, S.L., Karbert Logística, S.A., Cargo Logistics Store, S.L., Altrans Fast Cargo, S.A., Carolina Paramos Domínguez e Rodolfo Hinrichs Álvarez, sobre despedimento disciplinario, se ditou sentenza coa seguinte resolución literal:</p>
    <p>«Que desestimando o recurso de suplicación interposto pola representación procesual da traballadora Cristina Rey Piñeiro, contra a sentenza do 29 de febreiro de 2012, ditada polo Xulgado do Social número 3 de Vigo, nestes autos sobre despedimento, tramitados por instancia da referida recorrente contra as empresas Karbert Logística, S.L., Cargo Logistics Store, S.L., Altrans Fast Cargo, S.A. e contra o Fondo de Garantía Salarial, debemos confirmar e confirmamos integramente esa sentenza.</p>
    <p>Notifíquese esta resolución ás partes e á Fiscalía do Tribunal Superior de Xustiza de Galicia e fágaselles saber que contra ela só cabe recurso de casación para a unificación de doutrina, que se preparará por escrito ante esta Sala do Social dentro dos dez días seguintes ao da notificación desta sentenza e de acordo co disposto nos artigos 218 e seguintes da Lei de xurisdición social.</p>
    <p>Se a recorrente non está exenta de depósito e consignación para recorrer, deberá ingresar:</p>
    <p>– A cantidade obxecto de condena na conta corrente desta sala no banco Banesto, nº 1552 0000 80 (nº recurso) (dúas últimas cifras do ano).</p>
    <p>– O depósito de 600 euros na conta desta sala nº 1552 0000 37 (nº recurso) (dúas últimas cifras do ano).</p>
    <p>Unha vez firme, expídase certificación para constancia na peza que se arquivará neste tribunal, e lévese o orixinal ao correspondente libro de sentenzas, logo de devolución dos autos ao xulgado do social de procedencia.</p>
    <p>Así, por esta nosa sentenza, pronunciámolo, mandámolo e asinámolo».</p>
    <p>E para que así conste, para os efectos da súa publicación no Diario Oficial de Galicia, co fin de que sirva de notificación en forma a Cargo Logistics Store, S.L., con último domicilio coñecido en Vigo, Gran Vía, nº 170, p-1, 1º D, coa advertencia de que as seguintes comunicacións se farán en estrados, agás as que sexan autos ou sentenzas, ou cando se trate de emprazamentos, expido e asino este edicto.</p>
    <p>A Coruña, 12 de decembro de 2012</p>
    <footer><p>A secretaria xudicial</p></footer>

