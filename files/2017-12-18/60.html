---
date: '2017-12-18'
id: L239-241117-0001
page: 57365
number: 238
agency: Concello do Porriño
section: VI. Anuncios. b) Administración local.
title: >-
  ANUNCIO da aprobación inicial da modificación puntual do Plan xeral de
  ordenación municipal para a supresión de vía.
range: Anuncio
url: >-
  https://www.xunta.gal/dog/Publicados/2017/20171218/AnuncioL239-241117-0001_gl.html
---
<p>Visto o expediente tramitado para a modificación do Plan xeral de ordenación municipal para a supresión de vía entre PO-410 e a rúa A Toxa, para corrección de erro material no Plan xeral de ordenación municipal, mediante o Acordo plenario do 9 de novembro de 2017, que ten o seguinte contido literal:</p>
    <p>«1º) Aprobar inicialmente a modificación puntual do PXOM para a supresión de vía entre a PO-410 e a rúa A Toxa.</p>
    <p>2º) Someter o expediente a información publica por un prazo de dous meses mediante a publicación no Diario Oficial de Galicia, un xornal dos de maior difusión da provincia e no taboleiro de edictos do concello.</p>
    <p>3º) Solicitarlles informe sectorial aos seguintes órganos administrativos: </p>
    <p>– Consellería de Medio Ambiente, Ordenación e Infraestruturas por estar o ámbito en zona de protección de estrada autonómica.</p>
    <p>– Dirección Xeral de Patrimonio Cultural da Consellería de Cultura por estar o ámbito en zona de afección de elemento arqueolóxico inventariado. </p>
    <p>4º) Dar traslado do expediente ao órgano competente en materia de urbanismo para realizar as consultas previstas no documento de alcance, dar audiencia aos municipios limítrofes e solicitar os informes sectoriais autonómicos preceptivos. </p>
    <p>5º) Suspender o outorgamento de licenzas de parcelación, edificación e derruba nos ámbitos da modificación puntual que poidan ser incompatibles coa ordenación urbanística obxecto de aprobación».</p>
    <p>O que se fai público para xeral coñecemento, para que os interesados presenten as alegacións, reclamacións e suxestións que consideren convenientes, durante o prazo de dous meses contados a partir da data de publicación no Diario Oficial de Galicia.</p>
    <p>O Porriño, 15 de novembro de 2017</p>
    <footer><p>Eva García de la Torre<br>Alcaldesa</p></footer>

