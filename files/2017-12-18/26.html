---
date: '2017-12-18'
id: G2411-231117-0002
page: 57016
number: 238
agency: Xulgado do Social número 2 de Santiago de Compostela
section: V. Administración de xustiza.
title: EDICTO (630/2016).
range: Edicto
url: >-
  https://www.xunta.gal/dog/Publicados/2017/20171218/AnuncioG2411-231117-0002_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento ordinario 630/2016 deste xulgado do social, seguidos por instancia de Daniel Rouco Ferreiro contra a empresa Masalo 10, S.L., sobre ordinario, se ditou a seguinte resolución, cuxa parte dispositiva se achega:</p>
    <p>«Parte dispositiva.</p>
    <p>Acordo:</p>
    <p>– Citar as partes para que comparezan o día 19.4.2018, ás 11.05 horas, na planta baixa, sala de vistas, Edificio Xulgados, para a celebración do acto de conciliación ante o/a letrado/a da Administración de xustiza e, unha vez intentada, no caso de non se alcanzar a avinza, o día 19.4.2018, ás 11.10 horas, na planta baixa, sala de vistas, Edificio Xulgados, para a celebración do acto de xuízo ante o/a maxistrado/a.</p>
    <p>– Advírtese a parte demandante, que en caso de non comparecer á sinalización sen alegar xusta causa que motive a suspensión dos actos de conciliación e xuízo, teráselle por desistida da súa demanda; advertindo igualmente a parte demandada que a súa non comparecencia aos referidos actos non impedirá a súa celebración, continuando estes sen necesidade de declarar a súa rebeldía.</p>
    <p>– Respecto aos outrosís solicitados para os efectos previstos no artigo 81.4 da LXS, paso a dar conta ao xuíz.</p>
    <p>– Antes da notificación desta resolución ás partes paso a dar conta á súa señoría da sinalización efectuada.</p>
    <p>– Á vista da dilixencia efectuada polo SCNE desta cidade o 2.11.2016 que tiña por obxecto notificar á demandada e cumprimentada como negativa, accederá á rede de servizos do punto neutro xudicial co fin de obter consulta domiciliaria integral do Masalo 10, S.L.</p>
    <p>Notifíquese ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados e, de ser o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin, producirán plenos efectos e as notificacións neles intentadas sen efecto serán válidas ata tanto non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: mediante recurso de reposición a interpoñer ante quen dita esta resolución, no prazo de tres días hábiles seguintes á súa notificación con expresión da infracción que a xuízo do recorrente contén aquela, sen que a interposición do recurso teña efectos suspensivos con respecto á resolución impugnada.</p>
    <p>A letrada da Administración de xustiza».</p>
    <p>E para que sirva de notificación en legal forma a Masalo 10, S.L., en ignorado paradoiro, expido este edicto para a súa inserción no Boletín Oficial da provincia correspondente.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 22 de novembro de 2017</p>
    <footer><p>A letrada da Administración de xustiza</p></footer>

