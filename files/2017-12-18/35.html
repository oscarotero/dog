---
date: '2017-12-18'
id: C3K1-041217-0001
page: 57326
number: 238
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 24 de novembro de 2017, da Xefatura Territorial de Pontevedra, pola
  que se notifica a resolución do expediente sancionador 2017288AL-PO por
  infracción en materia de seguridade alimentaria.
range: Cédula
url: >-
  https://www.xunta.gal/dog/Publicados/2017/20171218/AnuncioC3K1-041217-0001_gl.html
---
<p>Con data 6 de novembro de 2017, a xefa territorial da Consellería de Sanidade de Pontevedra ditou resolución do expediente sancionador núm. 2017288AL-PO incoado na Xefatura Territorial da Consellería de Sanidade de Pontevedra contra Demeter Foods, S.L., con CIF B27788082.</p>
    <p>Tras intentar a notificación deste acordo consonte o artigo 40 e seguintes da Lei 39/2015, do 1 de outubro, do procedemento administrativo común das administracións públicas, non puido practicarse, polo que mediante esta cédula notifícaselle a Demeter Foods, S.L., con CIF B27788082, o contido do dito acordo, que figura no anexo, segundo o disposto no artigo 44 da dita lei, para que teña coñecemento del.</p>
    <p>Tamén, fáiselle saber o dereito que lle asiste, ao abeiro do disposto no artigo 76 da Lei 39/2015, do 1 de outubro, do procedemento administrativo común das administracións públicas, para presentar alegacións ante esta xefatura territorial no prazo de 15 días hábiles, contado desde o seguinte ao da publicación desta cédula, lembrándolle o seu dereito a consultar o expediente, depositado nas dependencias desta xefatura, sita en Pontevedra, no Edificio Administrativo da Xunta de Galicia, rúa Fernández Ladreda, núm. 43-1º andar, e obter, se é o caso, copia del, segundo o previsto no artigo 53.1.a) da dita lei.</p>
    <p>De acordo co establecido no artigo 62.2 da Lei 58/2003, do 17 de decembro, xeral tributaria, o prazo de ingreso en período voluntario realizarase: 1) se a notificación se realiza entre os días 1 e 15 do mes, desde a data da notificación ata o día 20 do mes posterior ou, se este non fose hábil, ata o inmediato hábil seguinte e, 2) se a notificación se realiza entre os días 16 e último do mes, desde a data da notificación ata o día 5 do segundo mes posterior ou o inmediato hábil seguinte; todo iso mediante ingreso que deberá efectuar en calquera oficina de Abanca, do BBVA Transacción 1316 NIF S1511001H, Santander ou http://www.cixtec.es/conselleria, empregando os impresos normalizados que lle serán facilitados nas dependencias desta xefatura territorial. O pagamento voluntario porá fin ao expediente.</p>
    <p>Esta cédula expídese para que conste e lle sirva de notificación á interesada, en cumprimento do disposto no artigo 44 da Lei 39/2015, do 1 de outubro. Así mesmo, faise constar que a eficacia da notificación quedará supeditada á súa publicación no TEU do BOE.</p>
    <p>Pontevedra, 24 de novembro de 2017</p>
    <footer><p>Ángeles Feijoo-Montenegro Fernández<br>Xefa territorial de Pontevedra</p></footer>
    <h2>ANEXO</h2>
    <p>Número do expediente: 2017288AL-PO.</p>
    <p>Denunciado: Demeter Foods, S.L., con CIF B27788082.</p>
    <p>Último enderezo coñecido: rúa Figueras núm. 22, Cabral, 36215 Vigo, Pontevedra.</p>
    <p>Feito imputado: infracción en materia de seguridade alimentaria.</p>
    <p>Preceptos infrinxidos: Regulamento (CE) 852/2004, do 29 de abril, relativo á hixiene dos produtos alimenticios:</p>
    <p>– Artigos 3 e 5.</p>
    <p>– Anexo II: capítulo I, puntos 1, 9 e 10; capítulo II punto 1 e) e f); capítulo IX punto 3.</p>
    <p>Tipificación: unha infracción administrativa tipificada como leve no artigo 51.1 da Lei 17/2011, do 5 de xullo, de seguridade alimentaria e nutrición.</p>
    <p>Sanción imposta: seiscentos euros (600,00 €).</p>

