---
date: '2017-12-18'
id: L407-241117-0001
page: 57359
number: 238
agency: Concello de Begonte
section: VI. Anuncios. b) Administración local.
title: >-
  ANUNCIO de información pública sobre a aprobación inicial da modificación das
  normas subsidiarias de planeamento municipal no lugar de Camiño de Aldea de
  Arriba-Baamonde.
range: Anuncio
url: >-
  https://www.xunta.gal/dog/Publicados/2017/20171218/AnuncioL407-241117-0001_gl.html
---
<p>O Pleno da Corporación, na sesión ordinaria do 17 de novembro de 2017, acordou a aprobación inicial da modificación puntual das normas subsidiarias de planeamento municipal no lugar de Camiño de Aldea de Arriba, de Baamonde.</p>
    <p>En cumprimento do disposto no artigo 60.6 da Lei 2/2016, do 10 de febreiro, do solo de Galicia, sométese o documento aprobado a información pública durante un prazo de dous meses, mediante anuncio que se publicará no <em>Diario Oficial de Galicia</em> e nun dos xornais de maior difusión na provincia.</p>
    <p>Durante o dito prazo poderá ser examinado por calquera interesado nas dependencias municipais para a formulación das alegacións que se consideren pertinentes.</p>
    <p>Así mesmo, faise pública a suspensión do outorgamento de títulos habilitantes naqueles ámbitos do territorio obxecto desta modificación puntual do planeamento cuxas novas determinacións supoñan unha modificación da ordenación urbanística vixente. A duración da suspensión será, como máximo, de dous anos contados desde a aprobación inicial e, en calquera caso, extinguirase coa súa aprobación definitiva.</p>
    <p>Begonte, 20 de novembro de 2017</p>
    <footer><p>José Ulla Rocha<br>Alcalde</p></footer>

