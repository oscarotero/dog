---
date: '1998-08-03'
id: '10002'
page: 9
number: 148
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 28 de xullo de 1998 pola que se anuncia a licitación, mediante
  procedemento aberto e forma de adxudicación de concurso público, con
  tramitación urxente, do contrato de obra relativo á construcción dun pavillón
  polideportivo na estación de montaña de Manzaneda, concello da Pobra de Trives
  (Ourense).
range: Resolución
url: 'https://www.xunta.gal/dog/Publicados/1998/19980803/Anuncio10002_gl.html'
---
<p>A Secretaría Xeral para o Deporte, ultimados os trámites administrativos pertinentes, resolveu anuncia-lo procedemento de adxudicación dos contratos ó que refire a presente resolución e que posúe as seguintes características:</p>
<p>1. Entidade adxudicadora:</p>
<p>A Xunta de Galicia por medio da súa Secretaría Xeral para o Deporte.</p>
<p>2. Obxecto do contrato:</p>
<p>Construcción dun pavillón polideportivo na estación de montaña de Manzaneda, concello da Pobra de Trives (Ourense).</p>
<p>a) Prazo de execución: catorce (14) meses.</p>
<p>b) Orzamento de execución por contrata: douscentos catro millóns setecentas oitenta e unha mil oitocentas trinta e sete pesetas (204.781.837 ptas.).</p>
<p>c) Requisitos específicos do contratista:</p>
<p>Clasificación empresarial: grupo C, subgrupo todos, categoría e.</p>
<p>3. Garantía provisional:</p>
<p>Prestarase en calquera das formas admisibles, por importe do 2% do orzamento de licitación.</p>
<p>4. Obtención de documentación e información:</p>
<p>No Servicio de Contratación e Xestión Económica da Secretaría Xeral para o Deporte (Estadio Multiusos de San Lázaro, s/n, Santiago de Compostela. Teléfono (981) 54 26 26. Fax: (981) 54 26 39).</p>
<p>Fotocopias dos pregos de cláusulas administrativas e prescricións técnicas poderán ser solicitados directamente en Xeneral Pardiñas nº 2 de Santiago de Compostela. Teléfono (981) 58 89 38.</p>
<p>5. Presentación de ofertas:</p>
<p>a) Data límite: ás 14 horas do décimo terceiro (13) día natural posterior ó da publicación da presente resolución no Diario Oficial de Galicia.</p>
<p>b) Documentación que se presentará: a requirida polo prego de cláusulas administrativas particulares.</p>
<p>Os contratistas que se atopen inscritos no rexistro xeral de Contratistas da Comunidade Autónoma e así o fagan constar na carauta do sobre A (documentación administrativa) quedarán exonerados de presenta-la documentación á que se refire o artigo 5 da Orde do 23 de outubro de 1995 (DOG do 10 de novembro), modificada pola Orde do 9 de decembro de 1996 (DOG do 23).</p>
<p>c) Lugar de presentación: o rexistro de documentos da Secretaría Xeral para o Deporte (Estadio Multiusos San Lázaro, 15890 Santiago de Compostela. Prescricións fax (981) 54 26 39), ou no xeral da Xunta de Galicia (edificios administrativos de San Caetano, Santiago de Compostela), ou de acordo cos procedementos previstos no artigo 100 do Regulamento xeral de contratación do Estado.</p>
<p>d) Admisión de variantes: admitiranse as sinaladas no prego de prescricións técnicas.</p>
<p>6. Apertura de ofertas:</p>
<p>Levarase a cabo ás 9.30 horas do segundo día hábil seguinte ó de remate do prazo de presentación de ofertas, que non sexa sábado, na sala de xuntas da Secretaría Xeral para o Deporte (Estadio Multiusos San Lázaro, 15890 Santiago de Compostela).</p>
<p>7. Gastos de anuncios:</p>
<p>Será por conta do adxudicatario o custo da publicación da presente resolución no Diario Oficial de Galicia e, se é o caso, da inserción do seu extracto nos medios de comunicación escrita.</p>
<p>Santiago de Compostela, 28 de xullo de 1998.</p>
<p>P.D. (Orde 21-5-1990)</p>
<p>Eduardo Lamas Sánchez</p>
<p>Secretario xeral para o Deporte</p>
<p>6855</p>

