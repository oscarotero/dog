---
date: '2002-05-14'
id: '9076'
page: 7
number: 92
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 13 de maio de 2002, da Comisión de Valoración, pola que se
  modifica a do 30 de abril de 2002, pola que se elevan a definitivas as
  puntuacións dos participantes no concurso convocado pola Orde do 28 de
  decembro de 2001, previsto no artigo terceiro do regulamento aprobado polo
  Decreto 289/2001, do 15 de novembro, e son convocados para a elección de
  postos.
range: Resolución
url: 'https://www.xunta.gal/dog/Publicados/2002/20020514/Anuncio9076_gl.html'
---
<p>Na resolución da Comisión de Valoración do 30 de abril de 2002, publicada no Diario Oficial de Galicia, nº 89, do 9 de maio, pola que se elevan a definitivas as puntuacións dos participantes no concurso convocado pola Orde do 28 de decembro de 2001, advertiuse un</p>
<p>erro na puntuación correspondente a un dos participantes. Para emenda-lo dito erro, a comisión na súa sesión do día 13 adoptou o seguinte</p>
<p>ACORDO:</p>
<p>Primeiro.-Modifica-la puntuación definitiva que consta no anexo IV a) de César Rodríguez Gras, participante na localidade de Pontevedra, integrado na categoría de auxiliar administrativo e outros, do grupo IV, que debe ter 208 meses completos de servicios con 20,8 puntos.</p>
<p>Consecuentemente varía a súa orde de prelación na relación situándose a seguir de Marciana Alonso Sánchez.</p>
<p>Segundo.-Así mesmo, debe corrixirse o erro advertido na publicación da devandita Resolución do 30 de abril de 2002, na páxina 6.754, no sumario, onde di: «Resolución do 30 de abril de 2002, da Dirección Xeral da Función Pública, ...», debe dicir: «Resolución do 30 de abril, da Comisión de Valoración, ...».</p>
<p>Santiago de Compostela, 13 de maio de 2002.</p>
<p>Mª de Loreto Díaz Sánchez</p>
<p>Presidenta da Comisión de Valoración</p>

