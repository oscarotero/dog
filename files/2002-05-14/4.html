---
date: '2002-05-14'
id: '9056'
page: 6
number: 92
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Orde do 6 de maio de 2002 pola que se convocan bolsas para a realización de
  prácticas en oficinas de información e promoción turística.
range: Orde
url: 'https://www.xunta.gal/dog/Publicados/2002/20020514/Anuncio9056_gl.html'
---
<p>Debido á grande importancia que o sector turístico ten no desenvolvemento da nosa economía, requírese que, por parte das administracións públicas, se dediquen recursos para xerar iniciativas con tendencia a mellorar cada día o sector para así mante-la demanda existente e incrementala en todo o que sexa posible.</p>
<p>A Xunta de Galicia, a través da súa Consellería de Cultura, Comunicación Social e Turismo está a adoptar unha serie de iniciativas para acada-los fins sinalados. Entre estas medidas está a de favorecer que os estudiantes e titulados de técnicos de empresas e actividades turísticas e os técnicos superiores en información e comercialización turísticas accedan a prácticas nas oficinas de información de turismo dependentes da Xunta, así como noutras oficinas dedicadas á promoción de novos productos e acti</p>
<p>vidades turísticas actualmente en auxe dentro da nosa Comunidade Autónoma. Con isto contribúese directamente tanto á formación dos técnicos como á mellora do servicio de atención ó turista, o que repercutirá de modo decisivo nunha maior satisfacción e incremento da demanda.</p>
<p>Por todo isto e consonte o establecido sobre medidas de fomento no artigo 73 da Lei 9/1997, do 21 de agosto, de ordenación e promoción do turismo en Galicia, en concordancia co sinalado no artigo 74 da dita lei, e tendo en conta as determinacións da orde da Consellería de Economía e Facenda do 11 de febreiro de 1998, sobre tramitación anticipada de expedientes de gasto, modificada pola do 27 de novembro de 2000 e pola de 25 de outubro de 2001, esta consellería realiza unha convocatoria de bolsas para a realización de prácticas en oficinas de información e promoción turísticas de acordo coas seguintes bases:</p>
<p>Primeira.-Obxecto.</p>
<p>Convócanse 19 bolsas para a realización durante o verán de prácticas de promoción e información turística, unha para a Fundación Aquae Querquernae-Vía Nova (en diante Fundación Aquae) sita no</p>
<p>concello de Bande, outra para a oficina da Asociación Galega de Actividades Náuticas (en diante Agán) en Santiago de Compostela, e as demais distribuídas entre as oficinas de información turística que a Xunta de Galicia ten dedicadas a tal actividade, nas localidades da Coruña (2), Santiago de Compostela (2), Lugo (2), Vigo (2), Ourense (2), O Carballiño (1), Ferrol (1), Ribeira (1), Ribadeo (1), Pontevedra (1), Tui (1) e Vilagarcía de Arousa (1).</p>
<p>A duración das bolsas é que se reflicte no cadro seguinte:</p>
<table><tbody><tr><td></td></tr>
<tr><td></td></tr>
<tr><td>Nº de bolseiros</td><td>Oficina</td><td>Meses</td><td>Días</td></tr>
<tr><td></td></tr>
</tbody></table>
<table><tbody><tr><td></td></tr>
<tr><td>2</td><td>Santiago</td><td>3</td><td>1 xullo/30 setembro</td></tr>
<tr><td>2</td><td>Vigo</td><td>3</td><td>1 xullo/30 setembro</td></tr>
<tr><td>2</td><td>A Coruña</td><td>3</td><td>1 xullo/30 setembro</td></tr>
<tr><td>2</td><td>Lugo</td><td>2</td><td>1 xullo/31 agosto</td></tr>
<tr><td>2</td><td>Ourense</td><td>2</td><td>1 xullo/31 agosto</td></tr>
<tr><td>1</td><td>Pontevedra</td><td>2</td><td>1 xullo/31 agosto</td></tr>
<tr><td>1</td><td>Vilagarcía</td><td>2</td><td>1 xullo/31 agosto</td></tr>
<tr><td>1</td><td>Tui</td><td>2</td><td>1 xullo/31 agosto</td></tr>
<tr><td>1</td><td>Ferrol</td><td>2</td><td>1 xullo/31 agosto</td></tr>
<tr><td>1</td><td>Ribeira</td><td>2</td><td>1 xullo/31 agosto</td></tr>
<tr><td>1</td><td>O Carballiño</td><td>2</td><td>1 xullo/31 agosto</td></tr>
<tr><td>1</td><td>Ribadeo</td><td>2</td><td>1 xullo/31 agosto</td></tr>
<tr><td>1</td><td>Agán (Santiago)</td><td>4</td><td>1 xullo/31 outubro</td></tr>
<tr><td>1</td><td>F. Aquae (Bande)</td><td>4</td><td>1 xullo/31 outubro</td></tr>
<tr><td></td></tr></tbody></table>
<p>Segunda.-Beneficiarios e natureza xurídica da relación.</p>
<p>1. Poden optar ás bolsas de prácticas nas oficinas de información turística os técnicos superiores en información e comercialización turísticas, os estudiantes da diplomatura de turismo e os diplomados e técnicos de empresas e actividades turísticas, sempre que nacesen con posterioridade ó 31 de decembro de 1973 e non fosen adxudicatarios desta mesma bolsa en dúas ou máis edicións anteriores.</p>
<p>2. Á bolsa para a realización de prácticas nas oficinas da Fundación Aquae e de Agán, tamén poderán optar os titulados superiores nacidos despois do 31 de decembro de 1973.</p>
<p>3. A condición de bolseiro/a en virtude da presente orde non xerará ningún tipo de relación de carácter laboral nin contractual e tampouco dará lugar á súa inclusión na Seguridade Social.</p>
<p>Terceira.-Crédito orzamentario e dotación das bolsas.</p>
<p>Para a concesión destas bolsas destinarase ata un máximo de trinta e sete mil cincocentos trinta e dous (37.532) euros, que se imputarán á aplicación orzamentaria 10.05.751A.480.0.</p>
<p>A dotación económica de cada bolsa sera de setecentos oitenta e un euros con noventa e un céntimos (781,91) brutos mensuais. Cada bolsa comprenderá, ademais, un seguro individual de accidentes.</p>
<p>Cuarta.-Condicións xerais das bolsas.</p>
<p>1. O contido das tarefas que realizarán os bolseiros consiste:</p>
<p>a) No caso das bolsas de prácticas nas oficinas turísticas, en actividades relacionadas coa información a turistas e viaxeiros sobre aloxamento, transporte, espec</p>
<p>táculos, gastronomía, bibliotecas, arquivos, museos, feiras, festas, romarías, exposicións e servicios en xeral, así como calquera outra manifestación que polas súas características ofreza atractivos turísticos.</p>
<p>b) No caso da bolsa na Fundación Aquae, en diversas actividades relacionadas coa posta en valor, difusión e promoción turística do complexo arquelóxico de Aquis Querquennis e o itinerario turístico-cultural da Vía Nova (XVIII) romana, que vai de Braga a Astorga.</p>
<p>c) O/A bolseiro/a con destino na oficina de Agán realizará tarefas relacionadas coa posta en marcha e promoción de actividades de contribúan ó desenvolvemento do turismo náutico na nosa Comunidade Autónoma.</p>
<p>2. Os beneficiarios comprométense á realización das devanditas tarefas con plena dispoñibilidade, calquera día da semana laboral ou festivo, de acordo coas indicacións e horario que lle sinale a correspondente Delegación Provincial da Consellería de Cultura, Comunicación Social e Turismo, cun límite de 37 horas semanais. A persoa que obteña a bolsa para traballar na Fundación Aquae e en Agán levará a cabo o plan establecido pola Dirección Xeral de Turismo, baixo as directrices que marque, respectivamente, o presidente da citada fundación e asociación.</p>
<p>Tódolos beneficiarios serán convocados a unha reunión na Dirección Xeral de Turismo en Santiago con anterioridade ó comezo das súas prácticas e antes de que remate o período da bolsa, realizarán un informe sobre o traballo desenvolvido, que entregarán ó xefe da oficina, que o remitirá coa súa conformidade ó Servicio Provincial de Turismo respectivo.</p>
<p>Quinta.-Solicitudes e documentación.</p>
<p>1. As solicitudes serán remitidas, conforme o modelo do anexo I, á Dirección Xeral de Turismo, en calquera das formas previstas na Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de vinte (20) días naturais, contados desde o día seguinte ó da publicación desta orde no Diario Oficial de Galicia, xunto coa seguinte documentación:</p>
<p>a) Fotocopia cotexada, por ámbalas caras, do DNI.</p>
<p>b) Curriculum vitae e fotografía.</p>
<p>c) Os estudiantes, certificación académica completa ou fotocopia compulsada dela, que inclúa as cualificacións do curso 2001-2002.</p>
<p>d) Os titulados, fotocopia do título ou do recibo do depósito do título compulsadas e certificación académica completa ou fotocopia compulsada dela.</p>
<p>e) Certificacións ou fotocopias compulsadas dos diplomas de cursos e traballos de investigación realizados, así como das prácticas en oficinas de turismo, axencias de viaxes, hoteles, campings, congresos, museos ou calquera outra actividade relacionada co turismo ou a xestión de recursos turísticos vinculados coa náutica ou ó patrimonio cultural.</p>
<p>f) Declaración xurada das axudas de bolsas solicitadas ou concedidas polas administracións públicas, ou calquera dos seus organismos, entes ou sociedades para o mesmo período.</p>
<p>2. Os interesados non poderán presentar máis de dúas solicitudes.</p>
<p>Sexta.-Criterios de adxudicación.</p>
<p>1. Para a valoración das solicitudes que se presenten para tódalas oficinas, terase en conta o seguinte baremo:</p>
<p>-Nota media das cualificacións, engadíndolle 0,5 puntos por curso superado e 1 punto máis ós diplomados en turismo, TEATS e titulados superiores.</p>
<p>-0,5 puntos por curso de iniciación de galego e 1 por o de perfeccionamento ou título homologado.</p>
<p>-1 punto por curso de idiomas superado( non se valorarán os inferiores a 70 horas).</p>
<p>2. Ós solicitantes das bolsas para prácticas nas oficinas de turismo da Xunta, valoraráselles, ademais, 0,25 puntos por cada mes completo de prácticas desenvolvendo actividades de atención ó público relacionadas co turismo, e os que opten ás das outras oficinas da Fundación Aquae e de Agán, 0,25 puntos por curso realizado (de 30 horas ou superior) sobre informática, promoción e xestión de recursos culturais e naúticos, ou relacionados, e 0,25 por traballos de investigación vinculados ó desenvolvemento de calquera destes dous sectores turísticos.</p>
<p>A comisión poderá realizar unha entrevista cos aspirantes que acrediten máis de 7 puntos no anterior baremo. Versará sobre os seus méritos curriculares e terá unha duración máxima de 15 minutos. En función do contido da entrevista, a comisión poderá aumenta-la puntuación asignada nun máximo do 20%.</p>
<p>3. No caso de que unha vez adxudicadas as bolsas de estudios xurdisen renuncias, adxudicaráselle automaticamente a axuda ó seguinte aspirante en puntuación, procedéndose do mesmo xeito en renuncias consecutivas.</p>
<p>Sétima.-Órganos competentes de xestión e resolución.</p>
<p>As solicitudes presentadas serán valoradas segundo os criterios mencionados no artigo anterior, por unha comisión integrada por tres funcionarios da Dirección Xeral de Turismo: a subdirectora de Fomento e Cooperación, que a presidirá, o xefe da Sección de Cooperación e Documentación e a xefa do Servicio de Formación, Cooperación Institucional e Documentación, que actuará como secretaria.</p>
<p>No prazo máximo de 2 meses desde a finalización do período de presentación de instancias, exporase nos taboleiros de anuncios da Consellería de Cultura, Comunicación Social e Turismo a relación de solicitantes para cada unha das oficinas, coa puntuación acadada.</p>
<p>A vista da proposta de resolución da comisión de valoración, o conselleiro de Cultura, Comunicación Social e Turismo resolverá a adxudicación das bolsas de conformidade co establecido nesta orde. A dita resolución esgota a vía administrativa e contra ela poderá interpoñerse potestativamente recurso de reposición ante o mesmo órgano que a dictou ou ser impugnada directamente ante a xurisdicción contencioso-administrativa,</p>
<p>de acordo co artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>Oitava.-Aceptación do beneficiario.</p>
<p>Unha vez recibidas as notificacións de concesión das bolsas polos beneficiarios, estes, no prazo de cinco días naturais, comunicarán por escrito á Dirección Xeral de Turismo a súa aceptación ou renuncia. No caso de aceptación xuntarase a ela, certificación bancaria da conta onde desexa que se lle aboe o importe da bolsa.</p>
<p>Se transcorridos os sinalados cinco días non se fixese manifestación en ningún sentido, tal feito entenderase como renuncia á subvención, declarándose concluso o procedemento.</p>
<p>Por outra parte, os beneficiarios terán que facilitar toda a información que lles sexa requirida pola Consellería, Intervención Xeral da Comunidade Autónoma, o Tribunal de Contas ou o Consello de Contas, no exercicio das súas funcións de fiscalización e control do destino da bolsa obxecto desta orde (artigo 78.6i da Lei de réxime financieiro e orzamentario de Galicia).</p>
<p>Novena.-Aboamento das axudas.</p>
<p>As axudas aboaranse con periodicidade mensual e na contía correspondente, unha vez recibido o infome que debe emitir, respectivamente, o presidente da Fundación Aquae, da Asociación Galega de Actividades Náuticas e a persoa competente nas delegacións provinciais da Consellería de Cultura, Comunicación Social e Turismo, sobre a asistencia regular ás prácticas e aproveitamento dos adxudicatarios.</p>
<p>Décima.-Incidencias.</p>
<p>A directora xeral de Turismo resolverá tódalas dúbidas e incidencias que poidan xurdir na aplicación desta convocatoria.</p>
<p>O incumprimento dos compromisos adquiridos de acordo coas bases precedentes dará lugar á revogación da axuda concedida e, se é o caso, á reclamación das cantidades xa pagadas de conformidade co disposto na lexislación vixente. Así mesmo, toda alteración das condicións tidas en conta para a concesión da bolsa obxecto desta orde e a obtención concorrente de subvencións ou axudas outorgadas por outras administracións ou entes privados nacionais ou internacionais, poderá dar lugar á modificación da resolución de concesión.</p>
<p>Disposicións derradeiras</p>
<p>Primeira.-Esta orde entrará en vigor ó día seguinte ó da súa publicación no Diario Oficial de Galicia.</p>
<p>Segunda.-Facúltase a directora xeral de Turismo para dictar cantas disposicións considere oportunas no desenvolvemento e interpretación desta orde.</p>
<p>Santiago de Compostela, 6 de maio de 2002.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>

