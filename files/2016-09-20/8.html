---
date: '2016-09-20'
id: G2347-050916-0001
page: 43253
number: 179
agency: Xulgado do Social número 4 da Coruña
section: V. Administración de xustiza.
title: EDICTO (144/2014).
range: Edicto
url: >-
  https://www.xunta.gal/dog/Publicados/2016/20160920/AnuncioG2347-050916-0001_gl.html
---
<p>Eu, Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 144/2014 por instancia de José Manuel Rodríguez Fafian contra Gestión Comercial 2015, S.L. e o Fondo de Garantía Salarial, sobre cantidade, nos cales se ditou sentenza o 26.7.2016 que, copiada nos particulares necesarios, di así:</p>
    <p>«Resolución.</p>
    <p>Estímase parcialmente a demanda formulada por José Manuel Rodríguez Fafian fronte á empresa Gestión Comercial 2025, S.L., con intervención do Fondo de Garantía Salarial e, en consecuencia, condénase a empresa Gestión Comercial 2025, S.L. a aboar a José Manuel Rodríguez Fafian a cantidade de catro mil oitocentos trinta e seis euros con setenta e cinco céntimos de euro (4.836,75 euros).</p>
    <p>Notifíquese a resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>Notifíquese esta resolución ás partes e fágaselles saber que contra esta cabe recurso de suplicación, que se anunciará dentro dos cinco días seguintes á notificación da sentenza, ante este xulgado do que coñecerá, se é o caso, a Sala do Social do Tribunal Superior de Xustiza de Galicia, tal como establecen os artigos 188 e seguintes do texto refundido da Lei de procedemento laboral aprobado polo Real decreto lexislativo 2/1995, do 7 de abril.</p>
    <p>Así, por esta a miña sentenza, definitivamente xulgando en primeira instancia, pronúncioo, mándoo e asínoo».</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma á empresa Gestión Comercial 2015, S.L. expido e asino o presente edicto.</p>
    <p>A Coruña, 2 de setembro de 2016</p>
    <footer><p>A secretaria xudicial</p></footer>

