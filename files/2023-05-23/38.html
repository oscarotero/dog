---
date: '2023-05-23'
id: G1096-050523-0001
page: 31202
number: 96
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 4 de maio de 2023 pola que se notifica a imposición dunha multa
  coercitiva derivada do expediente 107 B 2004/15-0.
range: Anuncio
url: >-
  https://www.xunta.gal/dog/Publicados/2023/20230523/AnuncioG1096-050523-0001_gl.html
---
<p>O director da Axencia de Protección da Legalidade Urbanística ditou, o día 28 de marzo de 2023, unha resolución pola que se impón unha sétima multa coercitiva (IU1/69/2012-G1), derivada do expediente de reposición da legalidade urbanística número 107 B 2004/15-0, á entidade mercantil con número de identificación fiscal B15731789, como consecuencia de incumprir o ordenado na Resolución do 18 de febreiro de 2005, que declarou ilegalizables as obras consistentes en movementos de terra alterando a configuración natural dos terreos, apertura dunha vía de acceso para unhas vivendas, instalación dun depósito de GLP e construción de tres vivendas unifamiliares en Fontemaior, no concello de Culleredo, provincia da Coruña, sen a preceptiva autorización autonómica, por resultaren incompatibles co ordenamento urbanístico, e a reposición dos terreos afectados ao estado anterior ao inicio das obras.</p>
    <p>Ao non poder realizar a notificación persoal desta resolución, mediante este anuncio, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle á persoa interesada a dita resolución por medio dun anuncio publicado no Boletín Oficial del Estado.</p>
    <p>En cumprimento do disposto no artigo 46 da Lei 39/2015, do 1 de outubro, do procedemento administrativo común das administracións públicas, a persoa interesada poderá comparecer, no prazo de dez (10) días hábiles contados desde o seguinte ao da publicación deste anuncio no Boletín Oficial del Estado, nas dependencias da Axencia de Protección da Legalidade Urbanística, sitas no Edificio Witland, 1º andar, Salgueiriños, en Santiago de Compostela, das 9.00 ás 14.00 horas, de luns a venres, para o coñecemento íntegro da dita resolución e constancia del tal coñecemento. Transcorrido o dito prazo sen efectuar a comparecencia, a notificación entenderase producida.</p>
    <p>Contra esta resolución, que pon fin á vía administrativa, a persoa interesada poderá interpoñer recurso de reposición no prazo dun mes, contado a partir do día seguinte a aquel en que se producise a notificación, perante o director da Axencia de Protección da Legalidade Urbanística, significándolle que o recurso unicamente será admisible por motivos de infracción do ordenamento inherentes á imposición desta multa coercitiva e que será motivo de non admisión a reiteración das mesmas razóns que se esgrimiron ou puideron esgrimirse fronte á resolución da cal este acordo é un mero acto de execución.</p>
    <p>No caso de que non exerza o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, perante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación á persoa interesada en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino este anuncio.</p>
    <p>Santiago de Compostela, 4 de maio de 2023</p>
    <footer><p>Jacobo Hortas García<br>Director da Axencia de Protección da Legalidade Urbanística</p></footer>

