---
date: '2023-01-12'
id: G0003-281222-0010
page: 3823
number: 8
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 27 de decembro de 2022, da Dirección Xeral de Recursos Humanos,
  pola que se publica a relación provisional de admitidos/as e excluídos/as e os
  resultados provisionais de baremación correspondentes ao primeiro proceso de
  xeración de listas para a formalización de nomeamentos estatutarios temporais
  de técnico/a superior en ciencias da información.
range: Resolución
url: >-
  https://www.xunta.gal/dog/Publicados/2023/20230112/AnuncioG0003-281222-0010_gl.html
---
<p>Mediante a Resolución da Dirección Xeral de Recursos Humanos do 13 de xuño de 2016 (DOG núm. 123, do 30 de xuño) publicouse o pacto subscrito pola Administración sanitaria coas organizacións sindicais CIG, CESM-O’MEGA, CC.OO., UGT e CSIF sobre a selección de persoal estatutario temporal do Sistema público de saúde de Galicia.</p>
    <p>No seu punto I disponse que este sistema de selección será de aplicación a todos os nomeamentos temporais que resulte necesario formalizar nas diversas categorías estatutarias no ámbito do Servizo Galego de Saúde e nas entidades públicas adscritas á Consellería de Sanidade, baixo as modalidades establecidas no artigo 9 e 9.bis da Lei 55/2003, do 16 de decembro.</p>
    <p>Mediante a Resolución da Dirección Xeral de Recursos Humanos do 1 de setembro de 2022 (<em>DOG</em> núm. 174, do 13 de setembro) iniciouse o prazo para a inscrición de aspirantes nas listas para a formalización de nomeamentos estatutarios temporais de técnico/a superior en ciencias da información no ámbito das institucións sanitarias do Sistema público de saúde de Galicia.</p>
    <p>A base cuarta desta resolución dispón que para a primeira xeración de listas se poderán formalizar as solicitudes no prazo dos quince (15) días hábiles seguintes ao da publicación da presente resolución no <em>Diario Oficial de Galicia</em>. Os méritos computables serán os causados ata o día inmediatamente anterior a esta publicación e que consten acreditados na data límite de finalización do prazo de presentación de solicitudes.</p>
    <p>Finalizado o prazo indicado e de conformidade coa base sétima da citada resolución, esta dirección xeral</p>
    <h2>RESOLVE:</h2>
    <p>Primeiro. Publicar a relación provisional de solicitantes admitidos/as e excluídos/as e os resultados provisionais de baremación correspondentes ao primeiro proceso de xeración de listas para a formalización de nomeamentos estatutarios temporais de técnico/a superior en ciencias da información nos termos da base cuarta da Resolución do 1 de setembro de 2022 (<em>DOG</em> núm. 174, do 13 de setembro).</p>
    <p>Segundo. As listas provisionais de admitidos/as e excluídos/as coa asignación aos primeiros da puntuación e da orde de prelación provisionais acadadas atópanse publicadas, á disposición das persoas interesadas, na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/a solicitante no seu expediente electrónico persoal en Fides/expedient-e/sección de procesos.</p>
    <p>Contra a resolución provisional de admitidos/as e excluídos/as e os resultados provisionais de baremación, as persoas interesadas poderán presentar reclamación ante as xerencias das áreas sanitarias e as direccións con competencias na xestión de persoal das entidades adscritas á Consellería de Sanidade no prazo de dez (10) días hábiles contados a partir do seguinte ao da súa publicación.</p>
    <p>As persoas que, presentando debidamente a solicitude de inscrición, non consten como admitidas nin excluídas, disporán do mesmo prazo para formular a súa reclamación.</p>
    <p>A aceptación ou desestimación das reclamacións presentadas entenderanse implícitas na resolución desta dirección, que se anunciará no <em>Diario Oficial de Galicia</em>, pola que se declaren con carácter definitivo os/as admitidos/as e excluídos/as e que fará públicas, así mesmo, as puntuacións e a orde de prelación definitivas acadadas polas persoas aspirantes. </p>
    <p>Santiago de Compostela, 27 de decembro de 2022</p>
    <footer><p>Ana María Comesaña Álvarez<br>Directora xeral de Recursos Humanos</p></footer>

