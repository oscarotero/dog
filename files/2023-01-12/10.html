---
date: '2023-01-12'
id: G0655-281222-0002
page: 3685
number: 8
agency: 'Consellería de Cultura, Educación, Formación Profesional e Universidades'
section: III. Outras disposicións.
title: >-
  ORDE do 27 de decembro de 2022 pola que se fixan os prezos privados para a
  venda ao público de diversas publicacións.
range: Orde
url: >-
  https://www.xunta.gal/dog/Publicados/2023/20230112/AnuncioG0655-281222-0002_gl.html
---
<p>O artigo 50 da Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, dispón que «son prezos privados as contraprestacións que obteñan os suxeitos a que se refire o artigo 3 desta lei pola prestación de servizos ou a realización de actividades efectuadas en réxime de dereito privado cando, prestándose tamén tales servizos ou actividades polo sector privado, sexan de solicitude voluntaria por parte dos administrados».</p>
    <p>Así mesmo, o artigo 51 da referida lei establece que «os prezos privados serán fixados polas consellerías correspondentes, logo de informe favorable da de Economía e Facenda, atendendo ás condicións e circunstancias do mercado en que operen, sen prexuízo de que excepcionalmente se poidan aplicar subvencións reguladoras. Para estes efectos, a consellería correspondente remitirá á de Economía e Facenda o proxecto normativo xunto coa memoria económica en que se xustifiquen os aspectos anteriores. A norma que fixe estes prezos deberá ser publicada no Diario Oficial de Galicia».</p>
    <p>Na súa virtude, vista a proposta formulada pola Consellería de Cultura, Educación, Formación Profesional e Universidades e logo do informe favorable da Consellería de Facenda e Administración Pública, esta consellería</p>
    <h2>DISPÓN:</h2>
    <p>Artigo único</p>
    <p>1. Quedan aprobados os prezos privados de venda ao público das publicacións editadas pola Consellería de Cultura, Educación, Formación Profesional e Universidades que se relacionan no anexo.</p>
    <p>2. Estes prezos entenderanse co IVE incluído.</p>
    <p>Disposición derradeira única</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 27 de decembro de 2022</p>
    <footer><p>Román Rodríguez González<br>Conselleiro de Cultura e Educación, Formación Profesional e Universidades</p></footer>
    <h2>ANEXO</h2>
    <p>– Chacona: A canción de Santiago. 25 €.</p>
    <p>– O patrimonio do viño: ruta polas adegas e camiños do Ribeiro. 10 €.</p>
    <p>– Foi un home. Laxeiro en América: Buenos Aires, 1950-1970. 30 €.</p>
    <p>– Constelación Luz: Luz Pozo Garza. 1922-2022. Poesía, arte e vida. 19 €.</p>

