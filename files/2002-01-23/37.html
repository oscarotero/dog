---
date: '2002-01-23'
id: 1A7A
page: 915
number: 17
agency: CONCELLO DE RIOTORTO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2002/20020123/Anuncio1A7A_gl.html'
---
<p>De conformidade co acordo adoptado pola Comisión de Goberno, en sesión do 28 de novembro, e co disposto nos artigos 78 e 159 do Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas, anúnciase o concurso para a adxudicación do servicio de cafetería do Centro Sociocultural, Xuvenil e da Terceira Idade.</p>
<p>1. Entidade adxudicadora: Concello de Riotorto.</p>
<p>2. Obxecto do contrato:</p>
<p>a) Descrición: é obxecto deste concurso a concesión da explotación do servicio de cafetería do Centro Sociocultural, Xuvenil e da Terceira Idade.</p>
<p>b) Lugar de execución: o servicio prestarase nas dependencias e lugares sinalados no prego de condicións técnicas.</p>
<p>c) Prazo de execución: a duración da concesión será por cinco anos contados a partir da data de formalización do contrato, e poderase prorrogar por outros cinco máis.</p>
<p>3. Tramitación, procedemento e forma de adxudicación: a tramitación será ordinaria, polo procedemento aberto e forma de concurso.</p>
<p>4. Canon: establécese a cantidade de 1.562 euros anuais máis o IVE correspondente.</p>
<p>5. Garantías: non se esixe garantía provisional; a definitiva será do 4% do importe da adxudicación.</p>
<p>6. Documentación: a documentación e a información facilitarase ata o día anterior ó da data de finalización do prazo de presentación das ofertas, nas oficinas municipais, sitas na praza das Rodrigas nº 1, 27744 Riotorto. Tfno.: 982 34 62 22 e 982 34 64 18. Fax: 988 34 60 33.</p>
<p>7. Clasificación do contratista: non se esixe.</p>
<p>8. Presentación de ofertas: presentaranse na secretaría municipal durante o prazo de vinteseis días naturais, das 10 ás 14 horas, contados desde o seguinte ó da publicación deste anuncio no BOP e no Diario Oficial de Galicia.</p>
<p>9. Proposicións e documentación complementaria: a esixida na cláusula 7 do prego de condicións administrativas.</p>
<p>10. Apertura de plicas: terá lugar ás doce horas do seguinte día hábil ó de terminación do prazo de presentación de proposicións; se este fose sábado realizarase o seguinte día hábil.</p>
<p>11. Criterios que servirán de base para a adxudicación:</p>
<p>-Experiencia profesional, ata un máximo de 35 puntos.</p>
<p>-Prestacións complementarias que poidan constituír mellora na prestación do servicio, ata un máximo de 25 puntos.</p>
<p>-Canon anual que hai que satisfacer, ata un máximo de 15 puntos.</p>
<p>-Mobiliario, vaixela e outro material que se vai instalar, ata un máximo de 10 puntos.</p>
<p>-Abaratamento de prezos, ata 10 puntos.</p>
<p>12. Gastos: o contratista queda obrigado ó pagamento do importe dos anuncios e de cantos outros gastos se ocasionen, de conformidade co establecido nos pregos de cláusulas administrativas.</p>
<p>Riotorto, 16 de xaneiro de 2002.</p>
<p>José López Cabodevila</p>
<p>Alcalde</p>

