---
date: '2000-11-24'
id: 148D6
page: 15
number: 228
agency: CONCELLO DA GUARDA
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/2000/20001124/Anuncio148D6_gl.html'
---
<p>Aprobado por Decreto de alcaldía do 13 de novembro de 2000 o expediente de contratación, incluídos os pregos de cláusulas administrativas particulares e de condicións técnicas que han de rexe-lo concurso para a contratación dos servicios de colaboración na xestión tributaria, censal, inspectora e recadatoria</p>
<p>do Concello da Guarda, que se expoñen ó público durante 8 días, contados a partir do seguinte ó de publicación deste anuncio no Diario Oficial de Galicia, para que poida presentar reclamacións quen se considere interesado.</p>
<p>Simultaneamente, anúnciase o concurso, aprazándose a licitación se resultase necesario por formularse reclamacións contra os pregos.</p>
<p>Entidade adxudicadora.</p>
<p>Concello da Guarda, praza do Reló, s/n, 36780. Teléfono: 986 61 00 00. Fax: 986 61 02 83.</p>
<p>Obxecto do contrato.</p>
<p>Servicios complementarios o funcionamento dos órganos de xestión tributaria, inspectora e recadatoria do Concello da Guarda, que non impliquen exercicio de autoridade nin custodia de fondos públicos.</p>
<p>Tipo de licitación.</p>
<p>21.465.510 pesetas, en función dunha porcentaxe máxima de licitación dun 4,64% sobre un cargo dos ingresos mediante recibo en voluntaria de 244.741.913 pesetas e un 90% da recarga aplicable nos cobramentos realizados en período executivo, sobre un cargo de 67.883.168 pesetas 2.000.000 de pesetas pola xestión de cobramento de dereitos de ingreso directo e unha cantidade estimada de 2.000.000 de pesetas por actuacións de inspección e colaboracións.</p>
<p>Modalidade de adxudicación.</p>
<p>Concurso público, procedemento aberto, tramitación ordinaria.</p>
<p>Garantías.</p>
<p>Provisional: 2% do orzamento.</p>
<p>Definitiva: 4% do orzamento.</p>
<p>Exame do expediente.</p>
<p>Os licitadores poderán examina-lo expediente na secretaría xeral do concello, das 8 ás 15 horas, excepto sábados e festivos e ata o día anterior ó do remate do prazo de presentación de proposicións.</p>
<p>Presentación de proposicións.</p>
<p>No rexistro xeral do concello, dentro do prazo de 26 días naturais, contados a partir do día da última publicación deste anuncio no DOG das oito ás quince horas e de luns a venres, na forma sinalada na cláusula décimo primeira do prego de cláusulas administrativas particulares. Se o último día de presentación de ofertas fose inhábil, prorrogarase ó día hábil seguinte.</p>
<p>Apertura de proposicións.</p>
<p>A apertura terá lugar ás 17 horas do día hábil seguinte ó sinalado como último para a presentación de proposicións (para estes efectos o sábado considerarase inhábil).</p>
<p>Gastos de anuncios.</p>
<p>Por conta do adxudicatario.</p>
<p>A Guarda, 15 de novembro de 2000.</p>
<p>José Luis Alonso Riego</p>
<p>Alcalde</p>

