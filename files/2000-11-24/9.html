---
date: '2000-11-24'
id: '14866'
page: 15
number: 228
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 15 novembro 2000 pola que se convoca concurso de traslados específico
  entre os funcionarios de carreira do corpo de mestres para cubrir prazas de
  xefe ou xefa do departamento de orientación nos colexios públicos de educación
  infantil e primaria e de educación primaria dependentes da Consellería de
  Educación e Ordenación Universitaria.
range: Orde
url: 'https://www.xunta.gal/dog/Publicados/2000/20001124/Anuncio14866_gl.html'
---
<p>O Decreto 120/1998, do 23 de abril, (Diario Oficial de Galicia do 27), regula a orientación educativa e profesional na Comunidade Autónoma de Galicia.</p>
<p>O artigo 1 alínea 2º do citado decreto establece que nos colexios de educación infantil e primaria, e nos colexios de educación primaria, nas condicións que a Consellería de Educación e Ordenación Universitaria determine, créase un departamento de orientación que abranguerá no seu ámbito de actuación, ademais do propio centro, aqueloutros centros incompletos da mesma zona de escolarización. Este departamento estará coordinado por un mestre responsable da orientación educativa, que exercerá as súas funcións como xefe do dito departamento.</p>
<p>Pola súa parte, o artigo 13º do referido decreto establece que a Consellería de Educación e Ordenación Universitaria cubrirá o posto de traballo do responsable do departamento de orientación naqueles colexios de educación infantil e primaria ou de educación primaria que se determine, a través dun concurso de méritos específico entre os funcionarios do corpo de mestres. Considérase criterio preferente estar en posesión dunha das seguintes titulacións: doutor ou licenciado en psicopedagoxía, ou en psicoloxía, ou en filosofía e ciencias da educación (especialidade de psicoloxía ou ciencias da educación) ou en filosofía e letras (especialidade de pedagoxía ou psicoloxía), tal como figura na alínea a) do artigo 4 do dito decreto.</p>
<p>Na disposición derradeira primeira do Decreto 120/1998, autorízase a Consellería de Educación e Ordenación Universitaria para dictar cantas disposicións sexan precisas para a execución e desenvolvemento do que nel se establece.</p>
<p>Na súa virtude, esta Consellería de Educación e Ordenación Universitaria</p>
<p>DISPÓN:</p>
<p>Primeira.-Convocar concurso de traslados específico entre os funcionarios de carreira do corpo de mestres para cubrir prazas de xefe ou xefa do departamento de orientación en colexios públicos de educación infantil e primaria ou de educación primaria.</p>
<p>Segunda.-As prazas que se cubrirán neste concurso son as que aparecen no anexo II desta orde, e as</p>
<p>resultas que se poidan producir nos centros que aparecen no anexo III.</p>
<p>Terceira.-Poderán participar, con carácter voluntario, na presente convocatoria:</p>
<p>a) Os funcionarios do corpo de mestres que estean en situación de servicio activo con destino definitivo en centros dependentes da Consellería de Educación e Ordenación Universitaria, sempre que, de conformidade co establecido no parágrafo segundo do número 6 da disposición adicional décimo quinta da Lei 30/1984, do 2 de agosto, transcorresen ó remate do presente curso académico, polo menos dous anos desde a toma de posesión do último destino definitivo.</p>
<p>b) Así mesmo poderán participa-los funcionarios de carreira do corpo de mestres que teñan destino provisional nun centro dependente da Consellería de Educación e Ordenación Universitaria.</p>
<p>Cuarta.-Os mestres que desexen participar nesta convocatoria cubrirán a instancia que para tal fin lles será facilitada polos órganos da Administración Educativa, debendo xunta-los documentos xustificativos dos méritos alegados, conforme se prevé no anexo I da presente orde.</p>
<p>Os que aleguen, ademais, estar en posesión dunha das titulacións sinaladas na base décima da presente orde, presentarán fotocopia cotexada do título correspondente. Así mesmo, os que aleguen estar habilitados en pedagoxía terapéutica ou en audición e linguaxe, presentarán fotocopia cotexada do certificado da habilitación.</p>
<p>Quinta.-O prazo de presentación de solicitudes e documentos será de 15 días naturais contados desde o día seguinte ó da publicación da presente orde no Diario Oficial de Galicia. Finalizado este prazo non se admitirá cambio ningún nas súas peticións.</p>
<p>A instancia así como a documentación á que se alude no punto anterior, poderá presentarse nas delegacións provinciais da Consellería de Educación e Ordenación Universitaria ou en calquera das dependencias ás que fai referencia o artigo 38 da Lei de réxime xurídico das administracións públicas e do procedemento administrativo común. No caso de que optasen por presenta-la súa solicitude ante unha oficina de correos, farano en sobre aberto, para que a instancia sexa datada e selada polo funcionario de correos antes de ser certificada.</p>
<p>Sexta.-Os asinantes das instancias deberán manifestar nelas, de modo expreso, que reúnen os requisitos esixidos na convocatoria, consignando os centros que solicitan por orde de preferencia, cos números de código que figuran no anexo II da presente orde.</p>
<p>Sétima.-Tódalas condicións que se esixen nesta convocatoria e os méritos que aleguen os participantes teranse cumpridos ou recoñecidos na data de terminación do prazo de presentación de soli</p>
<p>citudes, agás o requisito de dous anos de permanencia no destino definitivo desde o que se solicita, que se contabilizarán o 31 de agosto do 2001.</p>
<p>Oitava.-Non serán tidos en conta os méritos non invocados nas solicitudes, nin tampouco aqueles que non se xustifiquen documentalmente durante o seu prazo de presentación.</p>
<p>Novena.-Poderá ser anulado o destino obtido por calquera concursante que non se axuste ás normas da convocatoria.</p>
<p>Décima.-Dereitos preferentes.</p>
<p>Os profesores que se acollan ó dereito preferente farano constar nas súas instancias, indicando a causa na que apoian a súa petición.</p>
<p>Para os efectos de adxudicación de prazas, só se terán en conta os seguintes dereitos preferentes:</p>
<p>1. Dereito preferente ó centro onde se tivera o destino definitivo:</p>
<p>Terán dereito preferente os funcionarios de carreira do corpo de mestres que teñan destino definitivo no propio centro e posúan algunha das seguintes titulacións: doutor ou licenciado en psicopedagoxía, ou en psicoloxía, ou en filosofía e ciencias da educación (especialidade de psicoloxía ou ciencias da educación) ou en filosofía e letras (especialidade de pedagoxía ou psicoloxía) ou que foran diplomados nas escolas universitarias de psicoloxía ata 1974.</p>
<p>Para estes efectos, entenderase que os profesores suprimidos teñen destino definitivo no centro no que resultaron suprimidos e computaráselle-lo tempo transcorrido nesta situación sempre que non perdesen o dereito preferente.</p>
<p>2. Dereito preferente á zona educativa:</p>
<p>Terán dereito preferente ás prazas convocadas nunha zona educativa os funcionarios de carreira do corpo de mestres ós que se lles suprimira o seu posto de traballo ou resultaran suprimidos no proceso de adscrición regulado na Orde do 15 de maio de 1996 ou con posterioridade, sempre que continúen nesa situación, nun centro da zona correspondente e non perderan o dereito preferente, consonte a normativa que regula o concurso de traslados, e posúan algunha das titulacións sinaladas na alínea 1 desta base.</p>
<p>Cando existan varios mestres que exercen o dereito preferente ó centro establecerase a prioridade atendendo ós seguintes criterios, aplicados sucesivamente:</p>
<p>a) Maior antigüidade no centro. Para estes efectos, computarase como antigüidade no centro tamén o tempo de permanencia en comisión de servicios, servicios especiais e outras situacións administrativas que non supuxesen perda de destino definitivo.</p>
<p>b) Maior antigüidade no corpo de mestres.</p>
<p>c) Menor número de rexistro persoal ou, de se-lo caso, número de lista.</p>
<p>Cando existan varios mestres que exercen o dereito preferente á zona educativa, a prioridade entre eles determinarase pola maior puntuación que resulte da aplicación do baremo que, como anexo I, se publica coa presente convocatoria.</p>
<p>Décimo primeira.-Para a provisión das prazas que se cubrirán neste concurso, cando non se adxudiquen a través dos méritos preferentes establecidos na base décima, terán prioridade os mestres que posúan algunha das titulacións relacionadas na citada base. No suposto de concorrer máis dun aspirante, dirimiranse pola aplicación do baremo establecido no anexo I.</p>
<p>No caso de se produciren empates no total das puntuacións, estes resolveranse, atendendo sucesivamente á maior puntuación en cada unha das alíneas do baremo establecido no anexo I, pola orde na que aparecen nel. Se persistise o empate atenderase á puntuación obtida nas distintas subalíneas pola orde, igualmente, que aparece no dito baremo. Para estes efectos, deberá terse en conta que naquelas alíneas ou subalíneas do baremo para as que se estableza unha puntuación máxima, a puntuación outorgada ós concursantes non poderá superala. De resultar necesario, utilizarase sucesivamente como último criterio de desempate o ano no que se convocou o procedemento selectivo a través do que se ingresou no corpo e a puntuación coa que resultou seleccionado.</p>
<p>Décimo segunda.-A avaliación dos méritos alegados polos concursantes levarase a efecto por unha comisión constituída por funcionarios destinados na Consellería de Educación e Ordenación Universitaria. Esta comisión estará cualificada na categoría segunda para os efectos do previsto no Decreto 299/1990, do 24 de maio.</p>
<p>Cada un dos sindicatos pertencentes á mesa sectorial de educación poderá nomear unha persoa representante para asistir ás sesións da comisión, con voz e sen voto.</p>
<p>Décimo terceira.-Realizadas as baremacións dos méritos alegados polos concursantes procederase á publicación, na Consellería de Educación e Ordenación Universitaria e nas súas delegacións provinciais, das puntuacións acadadas polos participantes.</p>
<p>Establecerase un prazo de oito días naturais para reclamar contra estas puntuacións. Rematado o citado prazo a comisión exporá as rectificacións que procederan.</p>
<p>Contra esta derradeira exposición non cabe reclamación e terá que esperarse a que a Dirección Xeral de Persoal faga pública no Diario Oficial de Galicia a resolución provisional.</p>
<p>Décimo cuarta.-Os concursantes poderán presentar reclamacións e renuncias á adxudicación provisional, a través do órgano no que presentaron a súa solicitude, no prazo de dez días naturais a partir da súa publicación no Diario Oficial de Galicia.</p>
<p>Décimo quinta.-Consideradas, se é o caso, as reclamacións e renuncias ás que se refire a base anterior, a Dirección Xeral de Persoal procederá a dicta-la resolución definitiva da adxudicación. A dita resolución publicarase no Diario Oficial de Galicia.</p>
<p>Décimo sexta.-Os funcionarios do corpo de mestres que acaden destino no presente concurso exercerán a xefatura do departamento de orientación con carácter definitivo.</p>
<p>Décimo sétima.-Os mestres que resulten adscritos ás xefaturas dos departamentos de orientación dos colexios de educación infantil e primaria e dos colexios de educación primaria están obrigados a desprazarse ós centros que se lles adscriban, conforme o establecido no Decreto 120/1998, do 23 de abril.</p>
<p>Décimo oitava.-Nos colexios públicos de educación infantil e primaria e nos de educación primaria nos que a praza de xefe ou xefa do departamento de orientación sexa provista na resolución da presente convocatoria, constituirase o departamento de orientación que terá a composición establecida no artigo 4º do Decreto 120/1998, do 23 de abril, polo que se regula a orientación educativa e profesional na Comunidade Autónoma de Galicia.</p>
<p>Disposicións adicionais</p>
<p>Primeira.-Sen prexuízo do establecido na base décimo sexta, os xefes dos departamentos de orientación que acaden destino na presente convocatoria poderán, temporalmente, impartir docencia directa ó alumnado naqueles casos que determine a delegación provincial, logo de informe da inspección educativa.</p>
<p>Segunda.-Os mestres que estean participando simultaneamente nesta convocatoria e na realizada pola Orde do 10 de outubro de 2000 (DOG do 24) pola que se convoca concurso de traslados autonómico entre funcionarios do corpo de mestres, e que obteñan praza definitiva como xefe ou xefa do departamento de orientación, deberán renunciar a esta ou á súa participación no concurso xeral de traslados, no prazo de dez días contado desde a súa publicación no Diario Oficial de Galicia.</p>
<p>Terceira.-Contra esta orde poderá interpoñerse recurso contencioso-administrativo nos prazos e forma establecidos na Lei reguladora da xurisdicción contencioso-administrativa.</p>
<p>Cuarta.-Os mestres que estean participando no concurso xeral de traslados convocado pola Orde do 10 de outubro de 2000 (DOG do 24) e participen nesta convocatoria están exentos da presentación dos méritos xa xustificados, agás os correspondentes á alínea H do anexo I da presente orde, que si deberán xustificarse.</p>
<p>Santiago de Compostela, 15 de novembro de 2000.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO I</p>
<p>BAREMO</p>
<table><tbody><tr><td></td></tr>
<tr><td></td><td>Documentación xustificativa</td></tr>
<tr><td></td></tr>
</tbody></table>
<table><tbody><tr><td>A) Tempo de permanencia ininterrompida como funcionario de carreira con destino definitivo no centro desde o que participa.</td></tr>
<tr><td>Polo primeiro, segundo e terceiro ano: 1 punto por ano.
Polo cuarto ano: 2 puntos.
Polo quinto ano: 3 puntos.
Polo sexto, sétimo, oitavo, noveno e décimo: 4 puntos por ano.</td><td>Folla de servicios certificada pola delegación provincial correspondente.</td></tr>
<tr><td>Polo décimo primeiro e seguintes: 2 puntos por ano.
As fraccións de ano computaranse da seguinte maneira: fracción de 6 meses ou superior, como un ano completo. Fracción inferior a 6 meses, non se computa.</td></tr>
<tr><td>Para os mestres con destino definitivo nun posto de traballo docente de carácter singular, a puntuación desta alínea virá dada polo tempo de permanencia ininterrompida no posto desde o que o solicita.</td></tr>
<tr><td>Para os mestres en adscrición temporal a centros públicos españois no estranxeiro ou á función de inspección educativa ou en supostos análogos, a puntuación desta alínea virá dada polo tempo de permanencia ininterrompida na dita adscrición.</td><td>Xustificación acreditativa.</td></tr>
<tr><td>B) Tempo de permanencia ininterrompida con destino definitivo en centro ou posto singular desde o que se solicita cando foran catalogados como de especial dificultade por tratarse de difícil desempeño ou de zona de actuación educativa preferente.</td><td>Folla de servicios certificada pola delegación provincial correspondente.</td></tr>
<tr><td>Polo primeiro, segundo e terceiro ano: 0,50 puntos por ano.
Polo cuarto ano: 1 punto.
Polo quinto ano: 1,50 puntos.
Polo sexto, sétimo, oitavo, noveno e décimo: 2 puntos por ano.</td></tr>
<tr><td>Polo décimo primeiro e seguintes: 1 punto por ano.
As fraccións de ano computaranse do seguinte xeito:</td></tr>
<tr><td>Fracción de 6 meses ou superior, como un ano completo.</td></tr>
<tr><td>Fracción inferior a 6 meses, non se computa.</td></tr>
<tr><td>Non se computarán para estes efectos o tempo que se permaneceu fóra do centro en situación de servicios especiais, comisión de servicios, en licencia por estudios ou situacións análogas.</td></tr>
<tr><td>C) Tempo transcorrido en situación de provisionalidade polos funcionarios de carreira que nunca obtiveron destino definitivo.</td><td>Folla de servicios certificada pola delegación provincial correspondente.</td></tr>
<tr><td>1 punto por ano de servicios ata que obteñan a propiedade definitiva.
As fraccións de ano computaranse a razón de 0,0833 puntos por cada mes completo.
Os servicios desta clase prestados en centros ou postos clasificados como de especial dificultade por tratarse de difícil desempeño ou de zona de actuación educativa preferente, darán dereito, ademais, á puntuación establecida na alínea B).</td></tr>
<tr><td>D) Anos de servicio activo como funcionarios de carreira no corpo de mestres.
1 punto por cada ano de servicio.
As fraccións de ano computaranse a razón de 0,0833 puntos por cada mes completo.</td><td>Folla de servicios certificada pola delegación provincial correspondente.</td></tr>
<tr><td>E) Cursos de perfeccionamento organizados polas administracións públicas educativas competentes e, se é o caso, as homologacións ou equivalencias que procedan.</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td><td>Documentación xustificativa</td></tr>
<tr><td></td></tr>
</tbody></table>
<table><tbody><tr><td>E.1.-Cursos impartidos: por participar, en calidade de relator, profesor ou dirixir, coordinar ou exercer como titor de cursos de formación permanente (entendidos nas súas distintas modalidades: grupos de traballo, seminarios, grupos de formación en centros, cursos, etc.) convocados polos órganos centrais ou periféricos das administracións con competencias ou realizados por institucións sen ánimo de lucro que foran homologados ou recoñecidos por estas mesmas administracións, así como os convocados polas universidades.</td><td>Copia cotexada do documento acreditativo.</td></tr>
<tr><td>0,10 puntos por cada 10 horas acreditadas ata un máximo dun punto.</td></tr>
<tr><td>E.2.-Cursos superados: pola asistencia a cursos de formación do profesorado (entendidos como se sinala no punto anterior), convocados polos órganos centrais ou periféricos das administracións con competencias ou realizados por institucións sen ánimo de lucro e que foran homologados ou recoñecidos por estas mesmas administracións, así como os convocados polas universidades.</td><td>Copia cotexada do documento acreditativo.</td></tr>
<tr><td>0,10 puntos por cada 10 horas de cursos superados acreditados, ata un máximo de 2 puntos.
En estes subpuntos só se tomarán en consideración os cursos que versen sobre especialidades propias do corpo de mestres ou sobre aspectos científicos, didácticos ou de organización relacionados con actividades propias deste.
Cando os cursos veñan expresados en créditos entenderase que cada crédito equivale a 10 horas.</td></tr>
<tr><td>E.3.-Por cada especialidade do corpo de mestres distinta á de ingreso nel, adquirida a través do procedemento previsto no Real decreto 850/1993, do 4 de xuño, de adquisición de novas especialidades: 0,50 puntos por cada nova especialidade.</td><td>Copia cotexada do documento acreditativo.</td></tr>
<tr><td>* Nota: por esta alínea E) pódese outorgar ata un máximo de 3,50 puntos.</td></tr>
<tr><td>F) Titulacións académicas distintas ás alegadas para o ingreso no corpo de mestres.</td><td>Copia cotexada do título ou certificacións académicas cando se trate de cursos superados.</td></tr>
<tr><td>F.1. Por posuí-lo título de doutor: 2,50 puntos.
F.2.-Titulacións de segundo ciclo: polos estudios correspondentes ó segundo ciclo de licenciaturas, enxeñerías, arquitecturas ou títulos declarados legalmente equivalentes: 1,50 puntos.
F.3.-Titulacións de primeiro ciclo: por cada diplomatura, enxeñería técnica, arquitectura técnica ou títulos declarados legalmente equivalentes ou polos estudios correspondentes ó primeiro ciclo dunha licenciatura, arquitectura ou enxeñería: 1,50 puntos.
Nota: por esta alínea F) pódese outorgar ata un máximo de 3 puntos.</td><td>Nota: para obter puntuación polas titulacións universitarias de carácter oficial haberá que presentar fotocopia cotexada do título de mestre alegado para o ingreso no corpo e cantos outros presente como mérito.</td></tr>
<tr><td>Unicamente se terán en conta, para os efectos da súa valoración, os títulos con validez oficial no Estado español.</td></tr>
<tr><td>G) Outros méritos do anexo I do Real decreto 2112/1998, do 2 de outubro: Valoración do traballo desempeñado, publicacións e titulacións de réxime especial.
Por esta alínea G) poderá outorgarse ata un máximo de 10 puntos.</td></tr>
<tr><td>G.1.-Director/a en centros públicos, centros de formación continuada do profesorado ou centro de recursos: 1,50 puntos por ano.
As fraccións de ano computaranse a razón de 0,125 puntos por cada mes completo.</td><td>Orixinal ou copia cotexada do nomeamento e cesamento expedidos pola delegación provincial correspondente. Puntuaranse nomeamentos cando nos mesmos consten cursos escolares para os que nomeou aínda que non conste data de cesamento.</td></tr>
<tr><td>G.2.-Secretario/a e xefe/a de estudios en centros públicos docentes: 1 punto por ano.
As fraccións de ano computaranse a razón de 0,0833 puntos por cada mes completo.</td><td>Orixinal ou copia cotexada do nomeamento e cesamento expedidos pola delegación provincial correspondente. Puntuaranse nomeamentos, cando nos mesmos consten cursos escolares para os que se nomeou aínda que non conste data de cesamento.</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td><td>Documentación xustificativa</td></tr>
<tr><td></td></tr>
</tbody></table>
<table><tbody><tr><td>G.3.-Coordinador/a de ciclo, de departamento, de equipo de normalización lingüística, de actividades extraescolares, asesor/a técnico pedagóxico dos Cefocops ou Cefores ou mestre adscrito a centros de recursos: 0,50 puntos por ano.</td><td>Certificación expedida polo director do centro co visto e prace do inspector de educación da zona, agás no caso dos asesores técnico-pedagóxicos e dos mestres dos centros de recursos que deberán presentar nomeamento expedido pola delegación provincial correspondente.</td></tr>
<tr><td>As fraccións de ano computaranse a razón de 0,041 puntos por cada mes completo.
Por estas 3 subalíneas só se valorarán os cargos desempeñados como funcionarios de carreira.</td></tr>
<tr><td>Cando se produza o desempeño simultáneo de cargos non poderá acumularse a puntuación.</td><td>Orixinal ou copia cotexada do nomeamento.</td></tr>
<tr><td>G.4.-Por desempeño de postos na Administración Educativa de nivel de complemento igual ou superior ó asignado ó corpo de mestres: 1,50 puntos por ano.
As fraccións de ano computaranse a razón de 0,125 puntos por cada mes completo.</td><td>Exemplares orixinais con I.S.B.N.</td></tr>
<tr><td>G.5.-Por publicacións de carácter didáctico sobre disciplinas obxecto do concurso ou directamente relacionadas con aspectos xerais ou transversais do currículo ou coa organización escolar.</td></tr>
<tr><td>Ata 1 punto.</td><td>Exemplares orixinais con I.S.B.N.</td></tr>
<tr><td>G.6.-Por publicacións de carácter científico e proxectos e innovacións técnicas sobre as disciplinas obxecto do concurso.
Ata 1 punto.
Unha publicación só poderá puntuarse por unha das subalíneas anteriores. Aquelas publicacións que estando obrigadas a consigna-lo I.S.B.N. en virtude do disposto no Decreto 2984/1972, do 2 de novembro, carezan del non serán valoradas.</td></tr>
<tr><td>G.7.-Titulacións de ensinanzas de réxime especial.
As titulacións de ensinanzas de réxime especial outorgadas por escolas oficiais de idiomas e conservatorios de música e danza valoraranse da forma seguinte.</td><td>Fotocopia cotexada de cantos títulos sexan alegados ou certificación acreditativa de ter feitos os estudios conducentes a súa obtención.</td></tr>
<tr><td>Música e danza:
Grao medio: 0,50 puntos.
Ensino de idiomas:
Ciclo elemental: 0,50 puntos.
Ciclo superior: 0,50 puntos.</td></tr>
<tr><td>H.-Outros méritos relacionados co posto:</td></tr>
<tr><td>-Por te-la habilitación/especialización en pedagoxía terapéutica ou en audición e linguaxe 2 puntos.</td><td>Fotocopia cotexada dos documentos acreditativos.</td></tr>
<tr><td>-Coordinación de departamentos de orientación nun centro.... 2 puntos por ano.</td><td>Fotocopia cotexada dos documentos acreditativos.</td></tr>
<tr><td>As fraccións de ano computaranse a razón de 0,1666 puntos por cada mes completo.</td></tr>
<tr><td>-Por cada ano de servicio na especialidade de pedagoxía terapéutica ou audición e linguaxe1 punto.</td><td>Nomeamento e cesamento correspondente.</td></tr>
<tr><td>-Anos de servicio activo nos EPSA.... 2 puntos por ano.</td><td>Nomeamento e cesamento correspondente.</td></tr>
<tr><td></td></tr></tbody></table>
<p>ANEXO II</p>
<p>PRAZAS PARA CUBRIR</p>
<table><tbody><tr><td></td></tr>
<tr><td>Código: 15001124
CEIP Francisco Vales Villamarín</td><td>Concello: Betanzos
Localidade: Betanzos
Enderezo: r/ Carregal, 4</td></tr>
<tr><td></td></tr>
<tr><td>Código: 15002670
CEIP Canosa-Rus</td><td>Concello: Carballo
Localidade: Rus
Enderezo: Canosa</td></tr>
<tr><td></td></tr>
<tr><td>Código: 15005026
CEIP Sanjurjo de Carricarte</td><td>Concello: Coruña, A
Localidade: Coruña, A
Enderezo: praza San Xosé Monte Alto, s/n</td></tr>
<tr><td></td></tr>
<tr><td>Código: 15005932
CEIP de Curtis-Estación</td><td>Concello: Curtis
Localidade: Lourdes
Enderezo: r/ Alcalde Espiñeira, s/n
(Curtis-Estación)</td></tr>
<tr><td></td></tr></tbody></table>
<table><tbody><tr><td>Código: 15022981
CEIP de Centieiras</td><td>Concello: Fene
Localidade: Perlío
Enderezo: r/ Centieiras, 4</td></tr>
<tr><td></td></tr>
<tr><td>Código: 15006845
CEIP Isaac Peral</td><td>Concello: Ferrol
Localidade: Ferrol
Enderezo: avda. Mac Mahón, s/n (campo de Batallones)</td></tr>
<tr><td></td></tr>
<tr><td>Código: 15007886
CEIP Ramón Otero Pedrayo</td><td>Concello: Laracha
Localidade: Torás
Enderezo: r/ Buenos Aires, s/n</td></tr>
<tr><td></td></tr>
<tr><td>Código: 15010307
CEIP San Isidro</td><td>Concello: Neda
Localidade: Neda
Enderezo: r/ Roseira, 1</td></tr>
<tr><td></td></tr>
<tr><td>Código: 15013503
CEIP Couceiro Freijomil</td><td>Concello: Pontedeume
Localidade: Pontedeume
Enderezo: avda. do Peirao, s/n</td></tr>
<tr><td></td></tr>
<tr><td>Código: 15014829
CEIP Pedro Barrié de la Maza</td><td>Concello: Sada
Localidade: Mondego
Enderezo: Quintán</td></tr>
<tr><td></td></tr>
<tr><td>Código: 15019372
CEIP San Vicente</td><td>Concello: Vimianzo
Localidade: Vimianzo
Enderezo: Agra do Cárcere, 19</td></tr>
<tr><td></td></tr>
<tr><td>Código: 15019086
CEIP Labarta Pose</td><td>Concello: Zas
Localidade: Baio Pequeno
Enderezo: r/ Mestre Platas, s/n (Baio Pequeno)</td></tr>
<tr><td></td></tr>
<tr><td>Código: 27015751
CEIP Vista Alegre</td><td>Concello: Burela
Localidade: Burela
Enderezo: r/ Mestre Don Camilo, s/n</td></tr>
<tr><td></td></tr>
<tr><td>Código: 27001440
CEIP Xosé Luis Taboada</td><td>Concello: Carballedo
Localidade: Lousada
Enderezo: A Barrela</td></tr>
<tr><td></td></tr>
<tr><td>Código: 27013673
CEIP de Casas</td><td>Concello: Lugo
Localidade: Lugo
Enderezo: r/ Orquídea, 63</td></tr>
<tr><td></td></tr>
<tr><td>Código: 32000058
CEIP Padre Feijóo</td><td>Concello: Allariz
Localidade: Allariz
Enderezo: estrada de Xunqueira</td></tr>
<tr><td></td></tr>
<tr><td>Código: 32004829
CEIP Rosalía de Castro</td><td>Concello: Xinzo de Limia
Localidade: Xinzo de Limia
Enderezo: r/ Rosalía de Castro</td></tr>
<tr><td></td></tr>
<tr><td>Código: 36003480
CEIP de Agolada</td><td>Concello: Agolada
Localidade: Ferreiroá
Enderezo: rúa do Iryda (Agolada)</td></tr>
<tr><td></td></tr>
<tr><td>Código: 36012742
CEIP Número 2 Vilaxoán</td><td>Concello: Vilagarcía de Arousa
Localidade: Sobrán
Enderezo: Vilaxoán</td></tr>
<tr><td></td></tr>
<tr><td>Código: 36015792
CEIP Xulio Camba</td><td>Concello: Vilanova de Arousa
Localidade: Vilanova de Arousa
Enderezo: r/ González Besada, s/n</td></tr>
<tr><td></td></tr></tbody></table>
<p>ANEXO III</p>
<p>POSIBLES RESULTAS</p>
<table><tbody><tr><td></td></tr>
<tr><td>Código: 15000107
CEIP Bispo Guerra Campos</td><td>Concello: Ames
Localidade: Ortoño
Enderezo: r/ Peregrina, s/n (Bertamiráns)</td></tr>
<tr><td></td></tr>
<tr><td>Código: 15000363
CEIP Ponte dos Brozos</td><td>Concello: Arteixo
Localidade: Arteixo
Enderezo: avda. Arsenio Iglesias, 34 (Sabón)</td></tr>
<tr><td></td></tr>
<tr><td>Código: 15023041
CEIP de Galán</td><td>Concello: Arteixo
Localidade: Oseiro
Enderezo: Galán</td></tr>
<tr><td></td></tr>
<tr><td>Código: 15001471
CEIP Praia Xardín</td><td>Concello: Boiro
Localidade: Boiro
Enderezo: r/ Praia Xardín, s/n</td></tr>
<tr><td></td></tr>
<tr><td>Código: 15021500
CEIP Santa Baia</td><td>Concello: Boiro
Localidade: Boiro
Enderezo: avda. Compostela, 40</td></tr>
<tr><td></td></tr>
<tr><td>Código: 15001847
CEIP de Pedrouzos</td><td>Concello: Brión
Localidade: Brión
Enderezo: Pedrouzos, s/n</td></tr>
<tr><td></td></tr>
<tr><td>Código: 15002050
CEIP O Areal</td><td>Concello: Camariñas
Localidade: Camariñas
Enderezo: r/ Eugenio López, s/n</td></tr>
<tr><td></td></tr></tbody></table>
<table><tbody><tr><td>Código: 15002165
CEIP Wenceslao Fernández Flórez</td><td>Concello: Cambre
Localidade: Cambre
Enderezo: Adro, 33</td></tr>
<tr><td></td></tr>
<tr><td>Código: 15002578
CEIP Fogar</td><td>Concello: Carballo
Localidade: Carballo
Enderezo: avda. Ordes, s/n</td></tr>
<tr><td></td></tr>
<tr><td>Código: 15021354
CEIP Bergantiños</td><td>Concello: Carballo
Localidade: Carballo
Enderezo: r/ Carballo Calero, s/n</td></tr>
<tr><td></td></tr>
<tr><td>Código: 15002761
CEIP de Carnota</td><td>Concello: Carnota
Localidade: Carnota
Enderezo: praza de San Gregorio, s/n</td></tr>
<tr><td></td></tr>
<tr><td>Código: 15003054
CEIP Nicolás del Río</td><td>Concello: Cedeira
Localidade: Cedeira
Enderezo: r/ López Cortón, s/n</td></tr>
<tr><td></td></tr>
<tr><td>Código: 15004964
CEIP Concepción Arenal</td><td>Concello: Coruña, A
Localidade: Coruña, A
Enderezo: r/ Marqués de Amboage, 2</td></tr>
<tr><td></td></tr>
<tr><td>Código: 15004988
CEIP Eusebio da Guarda</td><td>Concello: Coruña, A
Localidade: Coruña, A
Enderezo: praza de Pontevedra, 21</td></tr>
<tr><td></td></tr>
<tr><td>Código: 15005518
CEIP María Pita</td><td>Concello: Coruña, A
Localidade: Coruña, A
Enderezo: Ronda de Camilo José Cela, 2 A (Elviña)</td></tr>
<tr><td></td></tr>
<tr><td>Código: 15005701
CEIP San Pedro de Visma</td><td>Concello: Coruña, A
Localidade: Coruña, A
Enderezo: San Pedro de Visma, s/n</td></tr>
<tr><td></td></tr>
<tr><td>Código: 15019311
CEIP María Barbeito e Cervino</td><td>Concello: Coruña, A
Localidade: Coruña, A
Enderezo: alcal. Salorio Suárez, 28</td></tr>
<tr><td></td></tr>
<tr><td>Código: 15024902
CEIP Wenceslao Fernández Flórez</td><td>Concello: Coruña, A
Localidade: Coruña, A
Enderezo: r/ Joaquín Planelles Riera, 17-19</td></tr>
<tr><td></td></tr>
<tr><td>Código: 15025025
CEIP San Francisco Javier</td><td>Concello: Coruña, A
Localidade: Coruña, A
Enderezo: Ronda de Outeiro, 72</td></tr>
<tr><td></td></tr>
<tr><td>Código: 15025037
CEIP Sagrada Familia</td><td>Concello: Coruña, A
Localidade: Coruña, A
Enderezo: Ronda de Outeiro, 211</td></tr>
<tr><td></td></tr>
<tr><td>Código: 15027241
CEIP Juan Fernández Latorre</td><td>Concello: Coruña, A
Localidade: Coruña, A
Enderezo: r/ Casanova de Eirís, s/n</td></tr>
<tr><td></td></tr>
<tr><td>Código: 15027253
CEIP Isaac Díaz Pardo</td><td>Concello: Culleredo
Localidade: Almeiras
Enderezo: avda. Ribados, s/n (Carcabelos)</td></tr>
<tr><td></td></tr>
<tr><td>Código: 15021809
CEIP Sofía Casanova</td><td>Concello: Culleredo
Localidade: Rutis
Enderezo: Vilaboa</td></tr>
<tr><td></td></tr>
<tr><td>Código: 15007242
CEIP Mar de Fóra</td><td>Concello: Fisterra
Localidade: Fisterra
Enderezo: estrada do Faro, s/n</td></tr>
<tr><td></td></tr>
<tr><td>Código: 15026765
CEIP Milladoiro</td><td>Concello: Malpica de Bergantiños
Localidade: Malpica de Bergantiños
Enderezo: Ventorrillo, s/n (Malpica)</td></tr>
<tr><td></td></tr>
<tr><td>Código: 15008490
CEIP Víctor Sáenz</td><td>Concello: Mazaricos
Localidade: Antes
Enderezo: Antes</td></tr>
<tr><td></td></tr>
<tr><td>Código: 15008805
CEIP de Melide nº 1</td><td>Concello: Melide
Localidade: Melide
Enderezo: r/ E. Álvarez Carballido, 2</td></tr>
<tr><td></td></tr>
<tr><td>Código: 15009810
CEIP Ricardo Tobío</td><td>Concello: Muros
Localidade: Esteiro
Enderezo: r/ Freixeiro, s/n</td></tr>
<tr><td></td></tr>
<tr><td>Código: 15009998
CEIP Ramón de Artaza y Malvaréz</td><td>Concello: Muros
Localidade: Serres
Enderezo: r/ Valdexería, s/n</td></tr>
<tr><td></td></tr>
<tr><td>Código: 15010575
CEIP O Coto</td><td>Concello: Negreira
Localidade: Negreira
Enderezo: r/ Rosalía de Castro</td></tr>
<tr><td></td></tr>
<tr><td>Código: 15011336
CEIP Alfonso D. Rodríguez Castelao</td><td>Concello: Ordes
Localidade: Ordes
Enderezo: r/ O Paraíso, s/n</td></tr>
<tr><td></td></tr>
<tr><td>Código: 15025487
CEIP Campomaior</td><td>Concello: Ordes
Localidade: Ordes
Enderezo: Campo da Feira, s/n</td></tr>
<tr><td></td></tr>
<tr><td>Código: 15011567
CEIP de Sigüeiro</td><td>Concello: Oroso
Localidade: Oroso
Enderezo: estrada de Grabanxa-Sigüeiro</td></tr>
<tr><td></td></tr></tbody></table>
<table><tbody><tr><td>Código: 15011981
CEIP Alférez Provisional</td><td>Concello: Ortigueira
Localidade: Ortigueira
Enderezo: r/ Pedro Castiñeiras, s/n</td></tr>
<tr><td></td></tr>
<tr><td>Código: 15012262
CEIP da Serra de Outes</td><td>Concello: Outes
Localidade: Outes
Enderezo: praza de Galicia, s/n
(A Serra de O.)</td></tr>
<tr><td></td></tr>
<tr><td>Código: 15012717
CEIP Rosalía de Castro</td><td>Concello: Padrón
Localidade: Padrón
Enderezo: r/ Santiaguiño, s/n</td></tr>
<tr><td></td></tr>
<tr><td>Código: 15013199
CEIP Salustiano Rey Eiras</td><td>Concello: Pobra do Caramiñal, A
Localidade: Pobra do Caramiñal, A
Enderezo: r/ Bandaseca, s/n</td></tr>
<tr><td></td></tr>
<tr><td>Código: 15013291
CEIP Eduardo Pondal</td><td>Concello: Ponteceso
Localidade: Tella
Enderezo: A Trabe</td></tr>
<tr><td></td></tr>
<tr><td>Código: 15013643
CEIP A Magdalena</td><td>Concello: Pontes de García Rodríguez, As
Localidade: Pontes de García Rodríguez, As
Enderezo: r/ Monte Caxado, s/n (Campeiras)</td></tr>
<tr><td></td></tr>
<tr><td>Código: 15013977
CEIP Santa Irene</td><td>Concello: Porto do Son
Localidade: Porto do Son
Enderezo: r/ Campo Santa Irene, s/n
(Porto do Son)</td></tr>
<tr><td></td></tr>
<tr><td>Código: 15014180
CEIP Alfonso D. Rodríguez Castelao</td><td>Concello: Rianxo
Localidade: Rianxo
Enderezo: r/ Rosalía Castro, 12</td></tr>
<tr><td></td></tr>
<tr><td>Código: 15014261
CEIP de Aguiño</td><td>Concello: Ribeira
Localidade: Aguiño
Enderezo: r/ Listres, s/n (Aguiño)</td></tr>
<tr><td></td></tr>
<tr><td>Código: 15014544
CEIP O Grupo</td><td>Concello: Ribeira
Localidade: Santa Uxía de Ribeira
Enderezo: r/ Miguel Rodríguez Bautista, 22</td></tr>
<tr><td></td></tr>
<tr><td>Código: 15015238
CEIP Barrié de la Maza</td><td>Concello: Santa Comba
Localidade: Santa Comba
Enderezo: r/ Rosalía de Castro, s/n</td></tr>
<tr><td></td></tr>
<tr><td>Código: 15016085
CEIP Arquitecto Casas Nóvoa</td><td>Concello: Santiago de Compostela
Localidade: Enfesta A.
Enderezo: A Sionlla de Abaixo</td></tr>
<tr><td></td></tr>
<tr><td>Código: 15016012
CEIP Cardeal Quiroga Palacios</td><td>Concello: Santiago de Compostela
Localidade: Santiago de Compostela
Enderezo: avda. Villaldía, 33-35</td></tr>
<tr><td></td></tr>
<tr><td>Código: 15019359
CEIP Monte dos Postes</td><td>Concello: Santiago de Compostela
Localidade: Santiago de Compostela
Enderezo: avda. Nova, 2</td></tr>
<tr><td></td></tr>
<tr><td>Código: 15022589
CEIP Lamas de Abade</td><td>Concello: Santiago de Compostela
Localidade: Santiago de Compostela
Enderezo: Lamas de Abade, s/n</td></tr>
<tr><td></td></tr>
<tr><td>Código: 15024975
CEIP Pío XII</td><td>Concello: Santiago de Compostela
Localidade: Santiago de Compostela
Enderezo: r/ Poza de Bar, s/n</td></tr>
<tr><td></td></tr>
<tr><td>Código: 15027332
CEIP das Fontiñas</td><td>Concello: Santiago de Compostela
Localidade: Santiago de Compostela
Enderezo: r/ de Roma, 21</td></tr>
<tr><td></td></tr>
<tr><td>Código: 15022590
CEIP de Roxos</td><td>Concello: Santiago de Compostela
Localidade: Villestro
Enderezo: r/ da Barrosa, 74, Roxos</td></tr>
<tr><td></td></tr>
<tr><td>Código: 15025724
CEIP Os Tilos</td><td>Concello: Teo
Localidade: Cacheiras
Enderezo: Os Tilos (Covas)</td></tr>
<tr><td></td></tr>
<tr><td>Código: 15017041
CEIP A Igrexa-Calo</td><td>Concello: Teo
Localidade: Calo
Enderezo: Balcaide</td></tr>
<tr><td></td></tr>
<tr><td>Código: 27000629
CEIP San Xoán</td><td>Concello: Becerreá
Localidade: Becerreá
Enderezo: avda. Ancares, s/n</td></tr>
<tr><td></td></tr>
<tr><td>Código: 27002584
CEIP Virxe do Carme</td><td>Concello: Burela
Localidade: Burela
Enderezo: rúa das Escolas, s/n (Os Castros)</td></tr>
<tr><td></td></tr>
<tr><td>Código: 27001816
CEIP Veleiro-Docampo</td><td>Concello:Castro de Rei
Localidade: Ribeiras de Lea
Enderezo: avda. da Terra Chá
(Ribeiras de Lea)</td></tr>
<tr><td></td></tr>
<tr><td>Código: 27003126
CEIP Xoán de Requeixo</td><td>Concello: Chantada
Localidade: Chantada
Enderezo: r/ Alférez Baanante, s/n</td></tr>
<tr><td></td></tr>
<tr><td>Código: 27003850
CEIP Santa María</td><td>Concello: Fonsagrada, A
Localidade: Fonsagrada, A
Enderezo: r/ Enrique Saavedra, s/n</td></tr>
<tr><td></td></tr>
<tr><td>Código: 27016391
CEIP O Cantel</td><td>Concello: Foz
Localidade: Foz
Enderezo: r/ Pintor Laxeiro, s/n</td></tr>
<tr><td></td></tr></tbody></table>
<table><tbody><tr><td>Código: 27006000
CEIP Juan Rey</td><td>Concello: Lourenzá
Localidade: Lourenzá
Enderezo: Campo do Termoal, s/n</td></tr>
<tr><td></td></tr>
<tr><td>Código: 27014665
CEIP Luís Pimentel</td><td>Concello: Lugo
Localidade: Lugo
Enderezo: r/ Santo Grial, s/n</td></tr>
<tr><td></td></tr>
<tr><td>Código: 27016467
CEIP Menéndez y Pelayo</td><td>Concello: Lugo
Localidade: Lugo
Enderezo: r/ Serra de Outes, s/n</td></tr>
<tr><td></td></tr>
<tr><td>Código: 27006954
CEIP Álvaro Cunqueiro Mora</td><td>Concello: Mondoñedo
Localidade: Mondoñedo
Enderezo: avda. Buenos Aires, s/n</td></tr>
<tr><td></td></tr>
<tr><td>Código: 27014860
CEIP A Gándara</td><td>Concello: Monforte de Lemos
Localidade: Monforte de Lemos
Enderezo: Travesía do Miño, s/n</td></tr>
<tr><td></td></tr>
<tr><td>Código: 27016662
CEIP de Monforte de Lemos</td><td>Concello: Monforte de Lemos
Localidade: Monforte de Lemos
Enderezo: Ronda Urbana, s/n</td></tr>
<tr><td></td></tr>
<tr><td>Código: 27013703
CEIP de Quiroga</td><td>Concello: Quiroga
Localidade: Quiroga
Enderezo: r/ Xeneral Franco, 118</td></tr>
<tr><td></td></tr>
<tr><td>Código: 27010891
CEIP Gregorio Sanz</td><td>Concello: Ribadeo
Localidade: Ribadeo
Enderezo: avda. Luarca, s/n</td></tr>
<tr><td></td></tr>
<tr><td>Código: 27012012
CEIP Frei Luís de Granada</td><td>Concello: Sarria
Localidade: Sarria
Enderezo: praza de Galicia</td></tr>
<tr><td></td></tr>
<tr><td>Código: 27012826
CEIP Santa María do Valadouro</td><td>Concello: Valadouro, O
Localidade: Ferreira
Enderezo: r/ Deputación, 7, Ferreira</td></tr>
<tr><td></td></tr>
<tr><td>Código: 27013296
CEIP Manuel Mato Vizoso</td><td>Concello: Vilalba
Localidade: Vilalba
Enderezo: Cidade Cultural
M. Fraga Iribarne</td></tr>
<tr><td></td></tr>
<tr><td>Código: 27005691
CEIP Pedro Caselles Rollán</td><td>Concello: Xove
Localidade: Xove
Enderezo: Agramonte</td></tr>
<tr><td></td></tr>
<tr><td>Código: 32001002
CEIP Xoaquín Lourenzo Xocas</td><td>Concello: Bande
Localidade: Bande
Enderezo: r/ Outeiro, s/n</td></tr>
<tr><td></td></tr>
<tr><td>Código: 32001658
CEIP Julio Gurriarán Canalejas</td><td>Concello: Barco de Valdeorras, O
Localidade: Barco, O
Enderezo: r/ Lugo, 2</td></tr>
<tr><td></td></tr>
<tr><td>Código: 32015116
CEIP Condesa de Fenosa</td><td>Concello: Barco de Valdeorras, O
Localidade: Barco, O
Enderezo: r/ A Coruña, 24</td></tr>
<tr><td></td></tr>
<tr><td>Código: 32002951
CEIP Calvo Sotelo</td><td>Concello: Carballiño, O
Localidade: Carballiño, O
Enderezo: avda. de Compostela, s/n
(Uceira)</td></tr>
<tr><td></td></tr>
<tr><td>Código: 32003771
CEIP Curros Enríquez</td><td>Concello: Celanova
Localidade: Celanova
Enderezo: avda. López Blanco, s/n</td></tr>
<tr><td></td></tr>
<tr><td>Código: 32007272
CEIP Augusto Assía</td><td>Concello: Mezquita, A
Localidade: Mezquita, A
Enderezo: A Mezquita</td></tr>
<tr><td></td></tr>
<tr><td>Código: 32008771
CEIP de Práct. da E.U. Form. Profes. EXB</td><td>Concello: Ourense
Localidade: Ourense
Enderezo: r/ Vicente Risco, 11</td></tr>
<tr><td></td></tr>
<tr><td>Código: 32008793
CEIP Manuel Luis Acuña</td><td>Concello: Ourense
Localidade: Ourense
Enderezo: Rúa do Hórreo, 11</td></tr>
<tr><td></td></tr>
<tr><td>Código: 32008811
CEIP Virxe de Covadonga</td><td>Concello: Ourense
Localidade: Ourense
Enderezo: r/ Cibeles, 16</td></tr>
<tr><td></td></tr>
<tr><td>Código: 32015190
CEIP Albino Núñez</td><td>Concello: Ourense
Localidade: Ourense
Enderezo: Barrio do Pino, s/n</td></tr>
<tr><td></td></tr>
<tr><td>Código: 32016327
CEIP A Ponte</td><td>Concello: Ourense
Localidade: Ourense
Enderezo: avda. Xesús Pousa, 14</td></tr>
<tr><td></td></tr>
<tr><td>Código: 32010601
CEIP Manuel Bermúdez Couso</td><td>Concello: Pobra de Tribes, A
Localidade: Pobra de Tribes, A
Enderezo: avda. do Castelo, s/n</td></tr>
<tr><td></td></tr>
<tr><td>Código: 32011755
CEIP Manuel Respino</td><td>Concello: Rúa, A
Localidade: Rúa de Valdeorras, A
Enderezo: avda. de Vilela, 34</td></tr>
<tr><td></td></tr>
<tr><td>Código: 32013521
CEIP Princesa de España</td><td>Concello: Verín
Localidade: Verín
Enderezo: r/ Antonio Fernández Pérez, s/n</td></tr>
<tr><td></td></tr></tbody></table>
<table><tbody><tr><td>Código: 32015797
CEIP Amaro Refojo</td><td>Concello: Verín
Localidade: Verín
Enderezo: avda. Hermanos Fernández
Álvarez, 1</td></tr>
<tr><td></td></tr>
<tr><td>Código: 32014501
CEIP Rodolfo Núñez Rodríguez</td><td>Concello: Vilardevós
Localidade: Vilardevós
Enderezo: Vilardevós</td></tr>
<tr><td></td></tr>
<tr><td>Código: 32004830
CEIP Sergio Mascareñas</td><td>Concello: Xinzo de Limia
Localidade: Xinzo de Limia
Enderezo: r/ Marcelo Macías, 59</td></tr>
<tr><td></td></tr>
<tr><td>Código: 36000181
CEIP Amor Ruibal</td><td>Concello: Barro
Localidade: Perdecanai
Enderezo: Outeiro</td></tr>
<tr><td></td></tr>
<tr><td>Código: 36000326
CEIP Montemogos</td><td>Concello: Bueu
Localidade: Beluso
Enderezo: Montemogos</td></tr>
<tr><td></td></tr>
<tr><td>Código:36015093
CEIP San Tomé</td><td>Concello: Cambados
Localidade: Cambados
Enderezo: r/ Olmos, 20</td></tr>
<tr><td></td></tr>
<tr><td>Código: 36000508
CEIP de Castrelo</td><td>Concello: Cambados
Localidade: Castrelo
Enderezo: Castrelo</td></tr>
<tr><td></td></tr>
<tr><td>Código: 36000934
CEIP do Castrillón-Coiro</td><td>Concello: Cangas
Localidade: Coiro
Enderezo: O Castrillón</td></tr>
<tr><td></td></tr>
<tr><td>Código: 36001033
CEIP de San Roque de Darbo</td><td>Concello: Cangas
Localidade: Darbo
Enderezo: San Roque do Monte</td></tr>
<tr><td></td></tr>
<tr><td>Código: 36002347
CEIP Pérez Viondi</td><td>Concello: Estrada, A
Localidade: Estrada, A
Enderezo: r/ Pérez Viondi, s/n</td></tr>
<tr><td></td></tr>
<tr><td>Código:36013618
CEIP de Figueiroa</td><td>Concello: Estrada, A
Localidade: Estrada, A
Enderezo: avda. de Santiago, 101 (Figueróa)</td></tr>
<tr><td></td></tr>
<tr><td>Código: 36002773
CEIP do Foxo</td><td>Concello: Estrada, A
Localidade: Rubín
Enderezo: O Foxo</td></tr>
<tr><td></td></tr>
<tr><td>Código: 36003662
CEIP Chano Piñeiro</td><td>Concello: Gondomar
Localidade: Mañufe
Enderezo: Pousa de Fontán</td></tr>
<tr><td></td></tr>
<tr><td>Código:36015135
CEIP A Sangriña</td><td>Concello: Guarda, A
Localidade: Salcidos
Enderezo: Paseo de Portugal, 19</td></tr>
<tr><td></td></tr>
<tr><td>Código: 36004101
CEIP de Lalín</td><td>Concello: Lalín
Localidade: Lalín
Enderezo: r/ E, 9</td></tr>
<tr><td></td></tr>
<tr><td>Código: 36004472
CEIP do Carballal</td><td>Concello: Marín
Localidade: Marín
Enderezo: Viñas Blancas, s/n (O Carballal)</td></tr>
<tr><td></td></tr>
<tr><td>Código: 36004484
CEIP da Laxe</td><td>Concello: Marín
Localidade: Marín
Enderezo: r/ República Argentina, 40</td></tr>
<tr><td></td></tr>
<tr><td>Código:36004691
CEIP de Coirón-Dena</td><td>Concello: Meaño
Localidade: Dena
Enderezo: Coirón</td></tr>
<tr><td></td></tr>
<tr><td>Código: 36004733
CEIP de Reibón</td><td>Concello: Moaña
Localidade: Meira
Enderezo: Xunqueira, 17 (Reibón)</td></tr>
<tr><td></td></tr>
<tr><td>Código: 36016619
CEIP de Atín-Cela</td><td>Concello: Mos
Localidade: Cela
Enderezo: Atín</td></tr>
<tr><td></td></tr>
<tr><td>Código: 36013564
CEIP Pena de Francia</td><td>Concello: Mos
Localidade: Tameiga
Enderezo: A Igrexa</td></tr>
<tr><td></td></tr>
<tr><td>Código: 3600555
CEIP Marquesa do Pazo da Mercé</td><td>Concello: Neves, As
Localidade: Neves, As
Enderezo: Eira da Liñaza, s/n</td></tr>
<tr><td></td></tr>
<tr><td>Código: 36005774
CEIP Vilameán</td><td>Concello: Nigrán
Localidade: Nigrán
Enderezo: r/ Curros Enríquez, 2 (Vilameán)</td></tr>
<tr><td></td></tr>
<tr><td>Código: 36007199
CEIP Isidora Riestra</td><td>Concello: Poio
Localidade: Poio
Enderezo: A Seca</td></tr>
<tr><td></td></tr>
<tr><td>Código: 36007591
CEIP Manuel Cordo Boullosa</td><td>Concello: Ponte Caldelas
Localidade: Ponte Caldelas
Enderezo: r/ Concepción Areal</td></tr>
<tr><td></td></tr>
<tr><td>Código: 36007497
CEIP Nosa Señora dos Remedios</td><td>Concello: Ponteareas
Localidade: Ponteareas
Enderezo: r/ Azorín, s/n</td></tr>
<tr><td></td></tr></tbody></table>
<table><tbody><tr><td>Código: 36007539
CEIP Fermín Bouza Brey</td><td>Concello: Ponteareas
Localidade: Ponteareas
Enderezo: avda. Fernández de la Mora, s/n</td></tr>
<tr><td></td></tr>
<tr><td>Código: 36006122
CEIP A Xunqueira, nº 1</td><td>Concello: Pontevedra
Localidade: Pontevedra
Enderezo: r/ Celso Emilio Ferreiro, s/n</td></tr>
<tr><td></td></tr>
<tr><td>Código: 36016929
CEIP da Cruz-Budiño</td><td>Concello: Porriño, O
Localidade: Budiño
Enderezo: A Cruz</td></tr>
<tr><td></td></tr>
<tr><td>Código: 36007023
CEIP Xosé Fernández López</td><td>Concello: Porriño, O
Localidade: Porriño, O
Enderezo: r/ Doantes de Sangue, 1</td></tr>
<tr><td></td></tr>
<tr><td>Código: 36017715
CEIP Antonio Palacios</td><td>Concello: Porriño, O
Localidade: Torneiros
Enderezo: A Relva</td></tr>
<tr><td></td></tr>
<tr><td>Código: 36007709
CEIP de Santo Paio de Abaixo</td><td>Concello: Redondela
Localidade: Redondela
Enderezo: Asnelle de Abaixo, 23</td></tr>
<tr><td></td></tr>
<tr><td>Código: 36007710
CEIP de Redondela</td><td>Concello: Redondela
Localidade: Redondela
Enderezo: r/ Mendiño, 28</td></tr>
<tr><td></td></tr>
<tr><td>Código: 36008751
CEIP Infante Felipe de Borbón</td><td>Concello: Salvaterra de Miño
Localidade: Lagoa
Enderezo: estrada do Porriño, 44 (A Lagoa)</td></tr>
<tr><td></td></tr>
<tr><td>Código: 36008805
CEIP de Portonovo</td><td>Concello: Sanxenxo
Localidade: Adina
Enderezo: r/ Areal, 5 (Portonovo)</td></tr>
<tr><td></td></tr>
<tr><td>Código: 36008866
CEIP A Florida</td><td>Concello: Sanxenxo
Localidade: Padriñán
Enderezo: Ricardo Santos, 16</td></tr>
<tr><td></td></tr>
<tr><td>Código: 36009524
CEIP Pedro Caselles Beltrán</td><td>Concello: Tomiño
Localidade: Tomiño
Enderezo: O Mosteiro</td></tr>
<tr><td></td></tr>
<tr><td>Código: 36009895
CEIP Nº 2</td><td>Concello: Tui
Localidade: Tui
Enderezo: avda. da Concordia, s/n</td></tr>
<tr><td></td></tr>
<tr><td>Código: 36009913
CEIP de Xanza</td><td>Concello: Valga
Localidade: Xanza
Enderezo: Baño</td></tr>
<tr><td></td></tr>
<tr><td>Código: 36009974
CEIP de Coutada-Beade</td><td>Concello: Vigo
Localidade: Beade
Enderezo: Camiño do Alén, 6 (As Coutadas)</td></tr>
<tr><td></td></tr>
<tr><td>Código: 36015354
CEIP da Carrasqueira</td><td>Concello: Vigo
Localidade: Coruxo
Enderezo: A Carrasqueira</td></tr>
<tr><td></td></tr>
<tr><td>Código: 36009962
CEIP Otero Pedrayo</td><td>Concello: Vigo
Localidade: Matamá
Enderezo: r/ Ramiro Pascual, 9 (Carneiras)</td></tr>
<tr><td></td></tr>
<tr><td>Código: 36010472
CEIP Ría de Vigo</td><td>Concello: Vigo
Localidade: Oia
Enderezo: avda. Cesáreo Vázquez, 139
(Canido)</td></tr>
<tr><td></td></tr>
<tr><td>Código: 36010691
CEIP Igrexa-Valadares</td><td>Concello: Vigo
Localidade: Valadares
Enderezo: Camiño Caseiro, s/n (A Igrexa)</td></tr>
<tr><td></td></tr>
<tr><td>Código: 36010009
CEIP Virxe do Rocío</td><td>Concello: Vigo
Localidade: Vigo
Enderezo: r/ Rocío, 70</td></tr>
<tr><td></td></tr>
<tr><td>Código: 36010162
CEIP A Canicouva</td><td>Concello: Vigo
Localidade: Vigo
Enderezo: r/ Canicouva, 22</td></tr>
<tr><td></td></tr>
<tr><td>Código: 36010708
CEIP Emilia Pardo Bazán</td><td>Concello: Vigo
Localidade: Vigo
Enderezo: r/ Camiño do Chouzo, 7
(O Chouzo)</td></tr>
<tr><td></td></tr>
<tr><td>Código: 36010711
CEIP Dr. Fleming</td><td>Concello: Vigo
Localidade: Vigo
Enderezo: r/ Ourense, 15</td></tr>
<tr><td></td></tr>
<tr><td>Código: 36016051
CEIP Seis do Nadal</td><td>Concello: Vigo
Localidade: Vigo
Enderezo: r/ Mondariz, 2</td></tr>
<tr><td></td></tr>
<tr><td>Código: 3601247
CEIP A Lomba</td><td>Concello: Vilagarcía de Arousa
Localidade: Vilagarcía de Arousa
Enderezo: A Lomba</td></tr>
<tr><td></td></tr>
<tr><td>Código: 36012419
CEIP Arealonga</td><td>Concello: Vilagarcía de Arousa
Localidade: Vilagarcía de Arousa
Enderezo: r/ A Xunqueira (A Lomba)</td></tr>
<tr><td></td></tr></tbody></table>

