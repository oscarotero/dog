---
date: '2000-11-24'
id: '14846'
page: 15
number: 228
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 10 de novembro de 2000 pola que se concede o Premio Galicia á
  Innovación Empresarial, correspondente ós Premios Galicia de Investigación
  2000.
range: Orde
url: 'https://www.xunta.gal/dog/Publicados/2000/20001124/Anuncio14846_gl.html'
---
<p>Por orde da Consellería da Presidencia e Administración Pública do 14 de xuño de 2000 (DOG do 21 de xuño), convocouse o Premio Galicia á Innovación Empresarial correspondente ós Premios Galicia de Investigación 2000.</p>
<p>De acordo co establecido nas bases da convocatoria, a decisión adoptada polo xurado debe darse a coñecer mediante a correspondente publicación no Diario Oficial de Galicia.</p>
<p>En consecuencia, e tendo en conta a proposta elaborada polo xurado,</p>
<p>RESOLVO:</p>
<p>Concede-lo Premio Galicia á Innovación Empresarial, correspondente ós Premios Galicia de Investigación 2000, á empresa Gairesa (Gallega de Impermeabilizaciones y Revestimientos Especiales, S.A.), pola súa innovación relativa ó deseño, formulación, desenvolvemento e posta a punto de sistemas de plásticos líquidos para a construcción, obra pública, enxeñería civil, industria naval, etc.</p>
<p>A presente orde pon fin á vía administrativa segundo o disposto no artigo 109 c) da Lei 30/1992, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común.</p>
<p>Santiago de Compostela, 10 de novembro de 2000.</p>
<p>Jaime Pita Varela</p>
<p>Conselleiro da Presidencia e Administración Pública</p>

