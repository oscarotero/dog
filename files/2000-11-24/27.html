---
date: '2000-11-24'
id: 148B6
page: 15
number: 228
agency: AUGAS DE GALICIA
section: VI. ANUNCIOS
title: >-
  Resolución do 13 de novembro de 2000 pola que se anuncia a licitación do
  concurso, polo procedemento aberto e trámite de urxencia, da asistencia
  técnica de clave OH.315.478/AT.
range: Resolución
url: 'https://www.xunta.gal/dog/Publicados/2000/20001124/Anuncio148B6_gl.html'
---
<p>a) Asistencia técnica.</p>
<p>Asistencia técnica para o estudio e definición das actuacións de saneamento na zona norte da ría de Ares e na zona sur da ría de Ferrol (Ares, Fene, Cabanas, Mugardos e Neda-A Coruña).</p>
<p>Clave: OH.315.478/AT.</p>
<p>Orzamento: vintecatro millóns novecentas corenta e catro mil cincocentas dezaoito pesetas (24.944.518 pesetas, equivalentes a 149.919,573 euros).</p>
<p>Prazo de execución: 24 meses.</p>
<p>Clasificación: non se esixe.</p>
<p>Requisitos específicos do contratista: os licitadores deberán presentar para os efectos de acredita-la súa solvencia económica e financeira, os documentos citados no artigo 16, letra a), do texto refundido da Lei de contratos das administracións públicas (Real decreto lexislativo 2/2000, do 16 de xuño), e a súa solvencia técnica ou profesional mediante os documentos citados no artigo 19, letras a) e b), da mesma lei.</p>
<p>De posuí-lo licitador a clasificación do grupo I, subgrupo 1, categoría A, será eximido da presentación da solvencia económica e financeira e da solvencia técnica ou profesional.</p>
<p>Fianza provisional: catrocentas noventa e oito mil oitocentas noventa pesetas (498.890 pesetas, equivalentes a 2.998,389 euros).</p>
<p>(Declarada urxente conforme o establecido no artigo 71 do texto refundido da Lei de contratos das administracións públicas).</p>
<p>b) Documentos de interese para os licitadores.</p>
<p>Os pregos de cláusulas administrativas particulares, así como os pregos de prescricións técnicas, estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina, no organismo autónomo Augas de Galicia-Consellería de Política Territorial, Obras Públicas e Vivenda, praza de Camilo Díaz Valiño s/n, Santiago de Compostela.</p>
<p>c) Garantías que se lles esixen ós licitadores.</p>
<p>Esixirase a fianza provisional indicada na letra a) anterior e unha fianza definitiva equivalente ó catro por cento (4%) do orzamento de licitación.</p>
<p>As devanditas fianzas poderán ser presentadas na modalidade e polas persoas ou entidades que especifica a lexislación española vixente.</p>
<p>d) Modelo de proposición.</p>
<p>Proposición económica formulada estrictamente conforme o modelo que se achega ó prego de cláusulas administrativas particulares.</p>
<p>e) Prazo e lugar para a presentación de proposicións.</p>
<p>As proposicións deberán presentarse en sobre pechado no rexistro xeral de Augas de Galicia ou enviarse por correo dentro do prazo de admisión sinalado conforme o disposto no artigo 100 do Regulamento xeral de contratación do Estado.</p>
<p>O prazo de admisión das proposicións terminará ás doce horas do día once (11) de decembro de 2000.</p>
<p>f) Admisión de variantes.</p>
<p>Os licitadores poden presentar, se o consideran conveniente, unha variante ou alternativa de acordo co indicado no prego de prescricións técnicas (punto 4 do dito prego).</p>
<p>g) Apertura das proposicións.</p>
<p>A apertura das proposicións será realizada pola mesa de contratación, na sala de xuntas de Augas de Galicia, ás dez horas do día vintedous (22) de decembro de 2000.</p>
<p>A mesa de contratación comprobará en acto previo a documentación xeral (sobre nº 1), segundo se especifica no punto 2.2.6. Constitución e funcionamento da mesa, do prego de cláusulas administrativas particulares.</p>
<p>h) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe do presente anuncio será por conta do adxudicatario.</p>
<p>Santiago de Compostela, 13 de novembro de 2000.</p>
<p>Agustín Hernández Fernández de Rojas</p>
<p>Presidente do organismo autónomo Augas de Galicia</p>

