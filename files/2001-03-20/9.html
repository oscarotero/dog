---
date: '2001-03-20'
id: 464A
page: 3
number: 56
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 2 de febreiro de 2001, da Delegación Provincial de Pontevedra,
  pola que se dispón o rexistro, odepósito e a publicación, no Diario Oficial de
  Galicia, da revisión salarial do convenio colectivo do sector de limpeza de
  edificios e locais.
range: Resolución
url: 'https://www.xunta.gal/dog/Publicados/2001/20010320/Anuncio464A_gl.html'
---
<p>Vista a acta da revisión salarial para o ano 2001, do convenio colectivo para o sector de limpeza de edificios e locais, con nº de código 3600895, que tivo entrada nesta delegación provincial o día 30-1-2001, subscrita pola comisión paritaria do convenio, en data 24-1-2001. De conformidade co disposto no artigo 5 do convenio colectivo e no artigo 90.2º e 3, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 2 de febreiro de 2001.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio colectivo do sector da limpeza de</p>
<p>edificios e locais da provincia de Pontevedra</p>
<p>Asistentes:</p>
<p>CC.OO.:</p>
<p>Carmen Segurana Bedrina.</p>
<p>UGT:</p>
<p>Rosa Mª Acuña.</p>
<p>CIG:</p>
<p>Mª do Tránsito Fernández.</p>
<p>Representación empresarial:</p>
<p>Mª Carmen Valcárcel Digón. Eulen.</p>
<p>Salvador Fernández de la Cigoña Fraga. El impecable.</p>
<p>Lino Gil Villanueva.</p>
<p>Secretaria de actas:</p>
<p>Ana Mª Martín Herrero.</p>
<p>En Vigo, nos locais do SMAC, sendo as dez horas do día vintecatro de xaneiro de dous mil un, reúnese a comisión paritaria do convenio colectivo do sector de limpeza de edificios e locais da provincia de Pontevedra co obxecto de aplica-la cláusula establecida no artigo 5 do convenio. Asisten as persoas indicadas anteriormente.</p>
<p>O parágrafo segundo do artigo 5, salarios, establece que en caso de que o IPC rexistrase o 31-12-1999 un incremento superior ó 2,2% e a 31-12-2000 un incremento superior ó 2,5%, o exceso incrementarase a táboa salarial correspondente ó ano 2000. A dita táboa incrementada servirá de base para a negociación do seguinte convenio.</p>
<p>O IPC o 31-12-1999 foi do 2,9% e a 31-12-2000 do 4%. Por tanto, procede unha revisión da táboa salarial do ano 2000 do 2,2%, co obxecto de que sirva de base para a negociación do convenio do ano 2001.</p>
<p>A seguir procédese a aplica-la devandita porcentaxe de incremento sobre as táboas salariais, complemento de transporte, complemento de asistencia e axudas de custo, que quedan como segue con efectos do 1-1-2001:</p>
<p>-Táboa salarial: anexo.</p>
<p>-Complemento de transporte: 10.470 pesetas (dez mil catrocentas setenta) mensuais. Por cada día de ausencia ó traballo descontarase a cantidade de 476 pesetas.</p>
<p>-Complemento de asistencia: 7.450 pesetas (sete mil catrocentas cincuenta). Por cada día de ausencia ó traballo descontarase a cantidade de 338 pesetas.</p>
<p>-Axudas de custo:</p>
<p>a) Media axuda de custos: 2.034 pesetas/día.</p>
<p>b) Axuda de custos completa: 3.614 pesetas/día.</p>
<p>c) Con pernoita: 6.024 pesetas/día.</p>
<p>Ámbalas partes acordan a súa remisión á autoridade laboral para efectos do seu rexistro e posterior publicación no BOP e no Diario Oficial de Galicia.</p>
<p>Non tendo máis asuntos que tratar, levántase a sesión sendo as once horas do día arriba indicado.</p>
<p>ANEXO</p>
<p>Táboas de salarios</p>
<p>Limpeza de edificios e locais</p>
<table><tbody><tr><td>Grupo I. Persoal directivo e técnico</td><td></td></tr>
<tr><td>-Subgrupo I. Persoal directivo</td><td></td></tr>
<tr><td>Director</td><td>233.831</td></tr>
<tr><td>Director comercial</td><td>212.323</td></tr>
<tr><td>Director administrativo</td><td>212.323</td></tr>
<tr><td>Xefe de persoal</td><td>212.323</td></tr>
<tr><td>Xefe de compras</td><td>212.323</td></tr>
<tr><td>Xefe de servicios</td><td>212.323</td></tr>
<tr><td>-Subgrupo II. Persoal titulado</td><td></td></tr>
<tr><td>Titulado grao superior</td><td>168.361</td></tr>
<tr><td>Titulado grao medio</td><td>149.565</td></tr>
<tr><td>Titulado laboral ou profesional</td><td>127.198</td></tr>
<tr><td></td><td></td></tr>
<tr><td>Grupo II. Persoal administrativo</td><td></td></tr>
<tr><td>Xefe administrativo de 1ª</td><td>159.005</td></tr>
<tr><td>Xefe administrativo de 2ª</td><td>148.717</td></tr>
<tr><td>Caixeiro</td><td>134.687</td></tr>
<tr><td>Oficial de 1ª</td><td>127.200</td></tr>
<tr><td>Oficial de 2ª</td><td>113.177</td></tr>
<tr><td>Auxiliar</td><td>99.140</td></tr>
<tr><td>Telefonista</td><td>98.154</td></tr>
<tr><td>Cobrador</td><td>98.154</td></tr>
<tr><td>Aspirante</td><td>61.680</td></tr>
<tr><td></td><td></td></tr>
<tr><td>Grupo III. Mandos intermedios</td><td></td></tr>
<tr><td>Encargado xeral</td><td>148.744</td></tr>
<tr><td>Supervisor ou encargado de zona</td><td>134.688</td></tr>
<tr><td>Supervisor ou encargado de sector</td><td>123.474</td></tr>
<tr><td>Encargado de grupo ou edificio</td><td>106.819</td></tr>
<tr><td>Responsable de equipo</td><td>102.531</td></tr>
<tr><td></td><td></td></tr>
<tr><td>Grupo IV. Persoal subalterno</td><td></td></tr>
<tr><td>Ordenanza</td><td>98.155</td></tr>
<tr><td>Almaceneiro</td><td>98.155</td></tr>
<tr><td>Listeiro</td><td>98.155</td></tr>
<tr><td>Vixilantes</td><td>98.155</td></tr>
<tr><td>Botóns</td><td>61.680</td></tr>
<tr><td></td><td></td></tr>
<tr><td>Grupo V. Persoal obreiro</td><td></td></tr>
<tr><td>Especialistas</td><td>108.223</td></tr>
<tr><td>Peón especialista</td><td>99.175</td></tr>
<tr><td>Limpador ou limpadora</td><td>98.133</td></tr>
<tr><td>Conductor limpador</td><td>116.574</td></tr>
<tr><td></td><td></td></tr>
<tr><td>Grupo VI. Persoal oficios varios</td><td></td></tr>
<tr><td>Oficial</td><td>108.214</td></tr>
<tr><td>Axudante</td><td>99.175</td></tr>
<tr><td>Peón</td><td>98.133</td></tr>
<tr><td>Aprendiz de 16 e 18 anos</td><td>61.680</td></tr>
</tbody></table>

