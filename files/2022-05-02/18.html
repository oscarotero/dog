---
date: '2022-05-02'
id: G0597-220422-0006
page: 26289
number: 84
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 21 de abril de 2022, da comisión designada para xulgar o proceso
  para a adquisición da condición de persoal funcionario de carreira do corpo
  administrativo de Administración xeral e corpo de técnicos de carácter
  facultativo de Administración especial da Comunidade Autónoma de Galicia,
  subgrupo C1, do persoal laboral fixo de diversas categorías e postos
  pertencentes ao grupo III do V Convenio colectivo do persoal laboral da Xunta
  de Galicia, mediante o seu cambio de vínculo xurídico, convocados polas
  resolucións do 26 de abril de 2021 (Diario Oficial de Galicia número 81, do 30
  de abril) e do 25 de agosto de 2021 (Diario Oficial de Galicia  número 170, do
  3 de setembro), polo que se dá publicidade de diversos acordos.
range: Resolución
url: >-
  https://www.xunta.gal/dog/Publicados/2022/20220502/AnuncioG0597-220422-0006_gl.html
---
<p>En sesión que tivo lugar o 21 de abril de 2022, a comisión nomeada pola Resolución do 17 de xullo de 2020 (DOG núm. 152, do 30 de xullo) para cualificar o proceso para a adquisición da condición de persoal funcionario de carreira do corpo administrativo de Administración xeral e do corpo de técnicos de carácter facultativo de Administración especial da Comunidade Autónoma de Galicia, subgrupo C1, do persoal laboral fixo de diversas categorías e postos pertencentes ao grupo III do V Convenio colectivo do persoal laboral da Xunta de Galicia, mediante o seu cambio de vínculo xurídico, convocados polas resolucións do 26 de abril de 2021 (DOG núm. 81, do 30 de abril) e do 25 de agosto de 2021 (DOG núm. 170, do 3 de setembro),</p>
    <h2>ACORDOU:</h2>
    <p>Primeiro. De conformidade co disposto na base II.1 da resolución de convocatoria, superaron a proba tipo test as persoas aspirantes que obtiveron a cualificación de apto. Para estes efectos, nos criterios de superación da proba aprobados pola comisión no Acordo do 17 de setembro de 2021 en cumprimento da potestade de determinación do criterio de superación do exercicio e publicados no portal web da Xunta de Galicia funcionpublica.xunta.gal, estableceuse que terían a cualificación de apto as persoas aspirantes que acadasen trinta e dúas (32) respostas correctas, tendo en conta que as respostas incorrectas non descontan e que as preguntas non contestadas non penalizan nin reciben puntuación.</p>
    <p>Segundo. Feita a corrección na sesión do 21 de abril de 2022, publicar as cualificacións obtidas polas persoas aspirantes presentadas á proba tipo test do proceso de funcionarización que se cita, no portal web da Xunta de Galicia funcionpublica.xunta.gal ás cales se pode acceder a través do seguinte enderezo:</p>
    <p>https://www.xunta.gal/funcion-publica/funcionarizacion</p>
    <p>Terceiro. De acordo co disposto na base II.3.8 da convocatoria, as persoas aspirantes poderán presentar as alegacións que consideren oportunas con relación ás cualificacións no prazo de dez (10) días hábiles, contados desde o seguinte ao da publicación desta resolución no Diario Oficial de Galicia.</p>
    <p>Cuarto. De conformidade co disposto na base III.9 da convocatoria, contra este acordo poderase interpoñer recurso de alzada ante o conselleiro de Facenda e Administración Pública, nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 21 de abril de 2022</p>
    <footer><p>Rubén Plaza Martínez<br>Presidente da Comisión</p></footer>

