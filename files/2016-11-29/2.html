---
date: '2016-11-29'
id: G0423-221116-0001
page: 52927
number: 228
agency: Consellería de Infraestruturas e Vivenda
section: III. Outras disposicións.
title: >-
  RESOLUCIÓN do 17 de novembro de 2016, da Secretaría Xeral Técnica da
  Consellería de Infraestruturas e Vivenda, pola que se dá publicidade a unha
  encomenda de xestión de carácter técnico á Axencia Galega de Infraestruturas,
  relativa ás actuacións de carácter técnico nos expedientes de contratación dos
  servizos para a planificación do sistema de transporte público de viaxeiros
  integrado coa prestación do transporte baixo demanda en distintas zonas da
  Comunidade Autónoma de Galicia, cofinanciada nun 80 % polo Fondo Europeo de
  Desenvolvemento Rexional no marco do programa operativo Feder Galicia
  2014-2020.
range: Resolución
url: >-
  https://www.xunta.gal/dog/Publicados/2016/20161129/AnuncioG0423-221116-0001_gl.html
---
<p>De conformidade cos artigos 8.4 e 9.3 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión á Axencia Galega de Infraestruturas relativa ás actuacións de carácter técnico nos expedientes de contratación dos servizos para a planificación do sistema de transporte público de viaxeiros integrado coa prestación do transporte baixo demanda en distintas zonas da Comunidade Autónoma de Galicia, cofinanciada nun 80 % polo Fondo Europeo de Desenvolvemento Rexional no marco do programa operativo Feder Galicia 2014-2020, que ten as seguintes características:</p>
    <p>– Actividade á que se refire: a Axencia Galega de Infraestruturas realizará as actuacións de carácter técnico nos expedientes de contratación dos servizos para a planificación do sistema de transporte público de viaxeiros integrado coa prestación do transporte baixo demanda nas seguintes zonas da Comunidade Autónoma de Galicia:</p>
    <p>– Zona centro.</p>
    <p>– Zona conexión interurbana e Pontevedra.</p>
    <p>– Ourense oeste.</p>
    <p>– Ourense leste.</p>
    <p>– A Coruña e Lugo norte.</p>
    <p>– A Coruña oeste.</p>
    <p>– Natureza e alcance da xestión encomendada: esta encomenda ten natureza intersubxectiva ao realizarse entre órganos (Consellería de Infraestruturas e Vivenda e Axencia Galega de Infraestruturas) dotados de personalidade xurídica propia e ser a Axencia Galega de Infraestruturas medio propio e servizo técnico da Administración xeral da Comunidade Autónoma de Galicia e dos poderes adxudicadores dependentes dela.</p>
    <p>– Prazo de vixencia: desde a súa sinatura, que tivo lugar o 14 de novembro de 2016, ata o 31 de decembro de 2016.</p>
    <p>– Supostos en que proceda a finalización anticipada da encomenda: incumprimento total ou parcial dalgunha das partes ou mutuo acordo.</p>
    <p>Santiago de Compostela, 17 de novembro de 2016</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Vivenda</p></footer>

