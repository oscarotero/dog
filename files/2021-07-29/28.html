---
date: '2021-07-29'
id: G0426-150721-0004
page: 38620
number: 144
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 9 de xullo de 2021, do Xurado Provincial de Clasificación de Montes
  Veciñais en Man Común de Ourense, polo que se publica a Resolución do 25 de
  xuño de 2021 relativa ao acto de conciliación formulada polos representantes
  dos  montes veciñais en man común A Hedrada, pertencente á Comunidade de
  Montes Veciñais en Man Común da Hedrada, e o Monte Veciñal en Man Común de
  Sabuguido, pertencente á Comunidade de Montes Veciñais en Man Común de
  Sabuguido, no concello de Vilariño de Conso.
range: Anuncio
url: >-
  https://www.xunta.gal/dog/Publicados/2021/20210729/AnuncioG0426-150721-0004_gl.html
---
<p>Examinada a solicitude de conciliación formulada polos representantes do MVMC A Hedrada, pertencente á CMVMC da Hedrada, e o MVMC de Sabuguido, pertencente á CMVMC de Sabuguido, no concello de Vilariño de Conso, resultan os seguintes</p>
    <p>Feitos:</p>
    <p>Primeiro. Con data do 17 de febreiro de 2020 o presidente da CMVMC da Hedrada presentou un escrito no rexistro electrónico da Xunta de Galicia (nº 2020/rx 345798) relativo a un acto de deslindamento entre os montes veciñais en man común da Hedrada e de Sabuguido.</p>
    <p>Coa solicitude achegou a seguinte documentación:</p>
    <p>Acta de conciliación, acta de deslindamento, plano de deslindamento e certificado de aprobación das comunidades.</p>
    <p>Memoria descritiva.</p>
    <p>Capa <em>shape</em> puntos de deslindamento. Capa <em>shape</em> liña de deslindamento.</p>
    <p>Segundo. O informe do Servizo de Montes da Xefatura Territorial de Ourense do 11 de xaneiro de 2021 considera que a solicitude se axusta ao establecido no artigo 53 da Lei 7/2012, do 28 de xuño, de montes de Galicia.</p>
    <p>Polo que o Servizo de Montes propúxolle ao Xurado a aprobación do deslindamento, se ben co seguinte condicionado:</p>
    <p>O sentido do informe favorable refírese exclusivamente ao deslindamento proposto entre os vértices 3 e 7. Entre os puntos 1 e 3 deberá xeorreferenciarse a liña de deslindamento e acordarse mediante outro procedemento que inclúa a CMVMC de San Mamede de Hedrada e a CMVMC de Soutogrande, tamén afectadas segundo consta nos respectivos expedientes de clasificación.</p>
    <p>Ademais, o punto 7 servirá unicamente para definir a dirección da liña de perímetro estremeiro, desde o punto 6 ata o límite coas propiedades particulares que na acta do deslindamento se localiza no punto i.</p>
    <p>Consideracións legais e técnicas:</p>
    <p>Primeiro. A presente resolución dítase o abeiro do artigo 53 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, de 4 de setembro, e de conformidade co disposto na Lei 39/2015, do 1 de outubro, do procedemento administrativo común das administracións públicas.</p>
    <p>Segundo. O artigo 53 da Lei 7/2012, do 28 de xuño, de montes de Galicia, recolle o procedemento a seguir no deslindamento entre montes veciñais en man común e establece que o xurado provincial de montes veciñais en man común, logo do exame da documentación presentada, dite resolución que será publicada no <em>Diario Oficial de Galicia</em> e notificada ás comunidades interesadas.</p>
    <p>De acordo cos feitos e fundamentos de dereito expostos, o Xurado Provincial en Man Común acordou por unanimidade o día 21 de abril de 2021:</p>
    <p>Aprobar o acto de conciliación acadado polas xuntas reitoras dos MVMC A Hedrada, pertencente á CMVMC da Hedrada e o MVMC de Sabuguido, pertencente á CMVMC de Sabuguido, no concello de Vilariño de Conso, de acordo coas consideracións realizadas no informe do Servizo de Montes do 11 de xaneiro de 2021.</p>
    <p>Contra esta resolución, que pon fin a vía administrativa, poderase interpoñer recurso potestativo de reposición ante o Xurado Provincial de Clasificación de Montes Veciñais en Man Común de Ourense no prazo dun mes, ou ben, directamente, recurso contencioso-administrativo ante o Xulgado do Contencioso-Administrativo de Ourense, no prazo de dous meses contados desde o día seguinte ao desta notificación, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Ourense, 9 de xullo de 2021</p>
    <footer><p>Luis Jorge Álvarez Ferro<br>Presidente do Xurado Provincial de Clasificación de Montes Veciñais<br>en Man Común de Ourense</p></footer>

