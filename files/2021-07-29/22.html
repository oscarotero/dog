---
date: '2021-07-29'
id: G0532-220721-0001
page: 38608
number: 144
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 21 de xullo de 2021, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  solicitude de autorización ambiental integrada para a instalación dunha planta
  de compostaxe da Sociedade Galega do Medioambiente, S.A., Sogama, no concello
  de Vilanova de Arousa, Pontevedra (expediente 2021-IPPC-I-38).
range: Anuncio
url: >-
  https://www.xunta.gal/dog/Publicados/2021/20210729/AnuncioG0532-220721-0001_gl.html
---
<p>Para os efectos previstos no artigo 16 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación, sométese a información pública, durante un período de trinta (30) días hábiles contados a partir do día seguinte ao da publicación deste anuncio no <em>Diario Oficial de Galicia</em>, o documento titulado:</p>
    <p>– «Proxecto básico para a solicitude de autorización ambiental integrada. Xullo 2021».</p>
    <p>Para que calquera interesado poida consultalos e, se for o caso, formular no citado prazo as alegacións, suxestións ou observacións que considere oportunas, o documento estará á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medioambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública). </p>
    <p>Santiago de Compostela, 21 de xullo de 2021</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO I</h2>
    <h3>Memoria resumo</h3>
    <p>Clave do expediente: 2021-IPPC-I-38.</p>
    <p>Peticionaria: Sociedade Galega do Medioambiente, S.A. (Sogama).</p>
    <p>CIF: A15379803.</p>
    <p>Enderezo social: lugar de Morzós, 10, baixo (As Encrobas-Cerceda). </p>
    <p>Localización da instalación: 7 parcelas no quinteiro M 5 (M 5.6 a M5.12), parque empresarial Baión I (Vilanova de Arousa I), no concello de Vilanova de Arousa (Pontevedra). </p>
    <p>Actividade: planta de compostaxe con capacidade de 22.000 t/ano.</p>
    <p>Descrición: o obxecto do proceso será a obtención dun fertilizante de alta calidade clasificable segundo o Real decreto 506/2013, do 28 de xuño, sobre produtos fertilizantes, como grupo 6; emenda orgánica, compost. Este material obterase a partir da fracción orgánica dos residuos sólidos urbanos recollida separadamente.</p>
    <p>Verteduras: proxéctase un proceso biolóxico para a depuración dos lixiviados logo de vertedura acorde cos parámetros establecidos para a conexión á rede de saneamento consistente nunha depuradora compacta tipo SBR (reactor biolóxico secuencial, proceso de lodos activados).</p>
    <p>A rede de saneamento é separativa. A rede de fecais do parque empresarial conéctase á rede municipal preexistente, a cal conduce á EDAR situada no porto de Tragove (Cambados).</p>
    <p>A rede de pluviais conéctase coa rede municipal preexistente ata un depósito de tormentas e un desareador-desengraxador, situados previo ao punto de vertedura ao Rego de Baión.</p>

