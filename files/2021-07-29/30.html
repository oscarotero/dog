---
date: '2021-07-29'
id: G0426-160721-0002
page: 38626
number: 144
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 13 de xullo de 2021, da Xefatura Territorial de Ourense, polo que
  se comunica a aprobación do acordo de concentración parcelaria da zona de
  Guillamil-Sabariz (Rairiz de Veiga-Vilar de Santos).
range: Anuncio
url: >-
  https://www.xunta.gal/dog/Publicados/2021/20210729/AnuncioG0426-160721-0002_gl.html
---
<p>Ponse en coñecemento de todos os interesados na concentración parcelaria da zona de Guillamil-Sabariz (Rairiz de Veiga-Vilar de Santos-Ourense) declarada de utilidade pública e urxente execución polo Decreto 253/2001, do 20 de setembro (DOG nº 197, do 10 de outubro), o seguinte:</p>
    <p>Primeiro: con data 30 de xuño de 2021, a directora xeral de Desenvolvemento Rural aprobou o Acordo de concentración parcelaria da zona de Guillamil-Sabariz (Rairiz de Veiga-Vilar de Santos-Ourense).</p>
    <p>Segundo: o Acordo de concentración seralle notificado individualmente a cada un dos afectados e estará exposto ao público nos concellos de Rairiz de Veiga, Vilar de Santos e na zona. Os documentos que se poden examinar no citados concellos refírense aos predios de substitución onde constan as situacións xurídicas derivadas das parcelas de procedencia, as fichas de atribucións, os planos e outros.</p>
    <p>Terceiro: de conformidade co disposto polo artigo 36 da Lei 4/2015, do 17 de xuño, de mellora da estrutura territorial agraria de Galicia, no prazo de un mes, contado desde o día seguinte ao da notificación individual, poderá vostede interpoñer recurso de alzada, ante o conselleiro do Medio Rural.</p>
    <p>Os recursos poderanse presentar no rexistro da Xefatura Territorial da Xunta de Galicia de Ourense, sito na rúa Florentino L. Cuevillas, nº 4-6, baixo; no rexistro xeral da Consellería do Medio Rural, sito no Edificio Administrativo San Caetano, s/n, de Santiago de Compostela; ou en calquera das dependencias ás que fan referencia o artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Os planos do acordo están accesibles en internet, na páxina web da Consellería do Medio Rural, no enderezo:</p>
    <p>https://ovmediorural.xunta.gal/gl/consultas-publicas/concentracions-parcelarias-procesos</p>
    <p>Ourense, 13 de xullo de 2021</p>
    <footer><p>Luis Jorge Álvarez Ferro<br>Xefe territorial de Ourense</p></footer>

