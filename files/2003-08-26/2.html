---
date: '2003-08-26'
id: 1937A
page: 10
number: 164
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 24 de xullo de 2003 pola que se conceden axudas a alumnos e profesores
  de centros docentes da Comunidade Autónoma de Galicia sostidos con fondos
  públicos, que participen en estadías en empresas de ámbito transnacional
  (cofinanciadas polo Fondo Social Europeo).
range: Orde
url: 'https://www.xunta.gal/dog/Publicados/2003/20030826/Anuncio1937A_gl.html'
---
<p>Por orde da Consellería de Educación e Ordenación Universitaria do 5 de febreiro de 2003, convocáronse axudas para alumnos e profesores de centros docentes da Comunidade Autónoma de Galicia sostidos con fondos públicos, que participen en estadías en empresas de ámbito transnacional (cofinanciadas polo Fondo Social Europeo).</p>
<p>Vista a proposta da comisión de selección prevista no artigo 9 da citada orde,</p>
<p>RESOLVO:</p>
<p>Primeiro.-Conceder, con cargo ó concepto orzamentario 07.04.322S.481.0 da Dirección Xeral de Formación Profesional e Ensinanzas Especiais, as axudas que se relacionan no anexo I, correspondentes ó primeiro prazo, e no anexo II correspondentes ó segundo prazo.</p>
<p>Segundo.-De acordo co artigo 11, as axudas serán aboadas da seguinte forma:</p>
<p>Para as axudas que non superen o importe de 6.000 euros, no momento da concesión poderá acordarse un anticipo de pagamento de ata un 80%, logo da aceptación da subvención. O 20% restante librarase unha vez finalizada a actividade e despois da súa completa xustificación económica por parte do centro e entrega da memoria de actividades, xuntando certificación respecto da percepción ou non doutras</p>
<p>axudas e subvencións para a mesma finalidade, para efectos do disposto no artigo 78.3º da Lei 11/1992, do 7 de outubro, de réxime financeiro e orzamentario de Galicia. Nas axudas que superen esta cantidade o pagamento realizarase integramente unha vez finalizada e xustificada a actividade.</p>
<p>Terceiro.-De acordo coa normativa vixente, os beneficiarios quedarán obrigados a:</p>
<p>1. Acepta-la axuda concedida. Neste sentido, se no prazo de quince días, contados a partir do da recepción da comunicación pola que se notifica a concesión da axuda, o centro beneficiario non a acepta, entenderase que renuncia á súa percepción.</p>
<p>2. Facilita-la información requirida e someterse ás accións de comprobación ou control financeiro que poida efectua-la Consellería de Educación e Ordenación Universitaria e os organismos competentes.</p>
<p>3. Xustifica-lo correcto investimento das axudas recibidas, mediante a presentación da seguinte documentación:</p>
<p>Unha vez efectuada a viaxe, o centro docente, como entidade colaboradora da xestión de axudas públicas, deberá, de acordo co establecido no artigo 15 do Decreto 287/2000, do 21 de novembro, tramita-la seguinte documentación no prazo máximo dun mes:</p>
<p>3.1. Certificación do consello escolar do centro aprobatoria das contas, xuntando unha relación dos gastos efectuados e copia compulsada das facturas.</p>
<p>3.2. Certificación de ter ou non ter subvención ou axuda para a mesma finalidade procedente de calquera outra administración ou ente público.</p>
<p>3.3. Certificación do director do centro no que se faga consta-la empresa ou centro de acollida e as datas exactas de duración da estadía, o nome e número do DNI dos alumnos e/ou dos profesores participantes, indicando neste caso se é coordinador ou participante na estadía.</p>
<p>3.4. Xustificación da totalidade do custo da viaxe de acordo cos datos indicados no orzamento inicial. O importe da subvención nunca poderá superar illadamente ou en concorrencia con subvencións ou axudas doutras administracións públicas ou doutros entes públicos ou privados, nacionais ou internacionais, o custo da actividade que vai desenvolve-lo beneficiario ou, se é o caso, a porcentaxe máxima do investimento subvencionable que legalmente se estableza. No caso de que o custo final sexa inferior ó inicialmente previsto deberase minora-la axuda concedida en proporción á axuda xustificada.</p>
<p>3.5. Memoria do traballo realizado durante a estadía no país de acollida que incluirá os seguintes datos:</p>
<p>3.5.1. Visitas preparatorias. Obxectivos acadados de cara á realización do proxecto, incluíndo un breve resumo deste: descrición, datas de realización, etc.</p>
<p>3.5.2. Estadías de alumnos. Programación e avaliación das actividades realizadas na estadía con descricións de procesos productivos, tecnoloxías utilizadas, posibilidade de realización doutras estadías e aspectos positivos e negativos que hai que considerar.</p>
<p>3.5.3. Estadías de profesores. Certificación da empresa ou centro de acollida na que se indiquen as datas e as características da estadía realizada. Memoria do traballo individual desenvolvido, no que se farán constar, entre outros, os seguintes aspectos:</p>
<p>a) Descrición do proceso productivo. Perfís profesionais que participan, diferenciados segundo os niveis de cualificación.</p>
<p>b) Realizacións máis significativas de cada perfil profesional.</p>
<p>c) Tecnoloxías utilizadas e a súa presencia no equipamento de cada ciclo formativo (valoración da súa necesidade ou conveniencia de incorporalo).</p>
<p>d) Cambios que se prevén no sistema productivo (evolución da competencia profesional).</p>
<p>e) Programa de formación en centros de traballo que se podería realizar nesa empresa e nos diferentes ciclos formativos da súa familia profesional.</p>
<p>f) Posible formación do profesorado que podería desenvolve-la empresa ou traballadores que poderían colaborar no plan de formación do profesorado de formación profesional específica.</p>
<p>g) Valoración da estadía de formación: aspectos positivos e aspectos que se deben mellorar.</p>
<p>Os proxectos e traballos realizados polos centros seleccionados quedarán en poder da Dirección Xeral de Formación Profesional e Ensinanzas Especiais reservándose o dereito de difundi-los traballos realizados en función da súa orixinalidade e pasando a formar parte dos fondos documentais da Consellería de Educación e Ordenación Universitaria.</p>
<p>Cuarto.-De acordo co establecido no Regulamento (CE) nº 1159/2000, da comisión, do 30 de maio (DO L 130/30, do 31 de maio), os centros colaboradores que figuran no anexo I tomarán as medidas oportunas para informa-los alumnos e profesores que van realiza-las estadías formativas en empresas que as axudas están financiadas nun 65% polo Fondo Social Europeo.</p>
<p>Quinto.-Contra esta resolución os interesados poderán interpoñer recurso potestativo de reposición no prazo dun mes, contado a partir do día seguinte ó da súa publicación no DOG, segundo o disposto nos artigos 116 e 117 da Lei 4/1999 (BOE do 14 de xaneiro), ou ben directamente o recurso contencioso-administrativo no prazo de dous meses ante o Tribunal Superior de Xustiza de Galicia.</p>
<p>Santiago de Compostela, 24 de xullo de 2003.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO I</p>
<p>Proxectos aprobados no primeiro prazo de presentación de solicitudes</p>
<table><tbody><tr><td></td></tr>
<tr><td>Centro escolar</td><td>Tipo actividade</td><td>Título proxecto/
profesor participante</td><td>Número
profesores</td><td>Número alumnos</td><td>Especialidade</td><td>País destino</td><td>Axuda
concedida (A)</td></tr>
<tr><td></td></tr>
</tbody></table>
<table><tbody><tr><td>IES Pontepedriña</td><td>Visita preparatoria</td><td>Carmen Fandiño Suárez</td><td>1</td><td>0</td><td>Comercio</td><td>Reino Unido</td><td>850</td></tr>
<tr><td></td></tr>
<tr><td>IES Pontepedriña</td><td>Estadía alumnos</td><td>Estadía de alumnos en empresas do Reino Unido</td><td>0</td><td>10</td><td>Comercio</td><td>Reino Unido</td><td>12.750</td></tr>
<tr><td></td></tr>
<tr><td>IES Pontepedriña</td><td>Estadía profesores</td><td>Carlos Carballo Felpete</td><td>1</td><td>0</td><td>Comercio</td><td>Reino Unido</td><td>925</td></tr>
<tr><td></td></tr></tbody></table>
<p>ANEXO II</p>
<p>Proxectos aprobados no segundo prazo de presentación de solicitudes</p>
<table><tbody><tr><td></td></tr>
<tr><td>Centro escolar</td><td>Tipo acción</td><td>Título proxecto/
profesor participante</td><td>Número
profesores</td><td>Número alumnos</td><td>Especialidade</td><td>País destino</td><td>Axuda
concedida (A)</td></tr>
<tr><td></td></tr>
</tbody></table>
<table><tbody><tr><td>EFA Fonteboa</td><td>Estadía de alumnos</td><td>Estadía en explotacións agrarias. Pays Loire</td><td>0</td><td>13</td><td>Agraria</td><td>Francia</td><td>7.770</td></tr>
<tr><td></td></tr>
<tr><td>IES Eusebio da Guarda</td><td>Visita preparatoria</td><td>Felipe Gómez Taibo</td><td>1</td><td>0</td><td>Hostalería e turismo</td><td>Hungría</td><td>900</td></tr>
<tr><td></td></tr>
<tr><td>IES Eusebio da Guarda</td><td>Estadía de alumnos</td><td>Open Europe 2003</td><td>0</td><td>10</td><td>Hostalería e turismo</td><td>Hungría</td><td>16.000</td></tr>
<tr><td></td></tr>
<tr><td>IES Luis Seoane</td><td>Estadía de alumnos</td><td>ILUSEEL-II</td><td>0</td><td>1</td><td>Administración</td><td>Malta</td><td>1.525</td></tr>
<tr><td></td></tr>
<tr><td>Escola de Artes Mestre Mateo</td><td>Estadía de alumnos</td><td>DANTE</td><td>0</td><td>5</td><td>AA. e deseño</td><td>Irlanda e Portugal</td><td>6.550</td></tr>
<tr><td></td></tr>
<tr><td>IES Armando Cotarelo Valledor</td><td>Visita preparatoria</td><td>Agustín Lago Durán</td><td>1</td><td>0</td><td>Comercio</td><td>Francia</td><td>700</td></tr>
<tr><td></td></tr>
<tr><td>IES Armando Cotarelo Valledor</td><td>Visita preparatoria</td><td>Lucila Mª Louzao Rodríguez</td><td>1</td><td>0</td><td>Administración</td><td>Reino Unido</td><td>850</td></tr>
<tr><td></td></tr>
<tr><td>IES Armando Cotarelo Valledor</td><td>Visita preparatoria</td><td>Jesús Caneda Aguiar</td><td>1</td><td>0</td><td>Comercio</td><td>Portugal</td><td>450</td></tr>
<tr><td></td></tr>
<tr><td>IES Armando Cotarelo Valledor</td><td>Estadía de alumnos</td><td>Estadía formativa no Reino Unido</td><td>0</td><td>6</td><td>Administración
e comercio</td><td>Reino Unido</td><td>9.150</td></tr>
<tr><td></td></tr>
<tr><td>IES de Teis</td><td>Visita preparatoria</td><td>Ángela Fissgus Karpet</td><td>1</td><td>0</td><td>Informática</td><td>Alemaña</td><td>850</td></tr>
<tr><td></td></tr>
<tr><td>IES de Teis</td><td>Visita preparatoria</td><td>Lourdes Mourelle Mosqueira</td><td>1</td><td>0</td><td>Imaxe persoal</td><td>Italia</td><td>850</td></tr>
<tr><td></td></tr>
<tr><td>IES Paseo das Pontes</td><td>Visita preparatoria</td><td>Santiago Rodilla Labrador</td><td>1</td><td>0</td><td>Téxtil c. e pel</td><td>Italia</td><td>850</td></tr>
<tr><td></td></tr>
<tr><td>Escola de Arte Antonio Faílde</td><td>Visita preparatoria</td><td>César Taboada Varela</td><td>1</td><td>0</td><td>Deseño gráfico</td><td>Turquía</td><td>1.000</td></tr>
<tr><td></td></tr>
<tr><td>IES Perdouro</td><td>Estadía de profesores</td><td>Hortensia Mª Vicente Santiago</td><td>1</td><td>0</td><td>Imaxe persoal</td><td>Italia</td><td>1.050</td></tr>
<tr><td></td></tr>
<tr><td>IES Perdouro</td><td>Estadía de profesores</td><td>José Álvarez Otero</td><td>1</td><td>0</td><td>Fabricación mecánica</td><td>Italia</td><td>925</td></tr>
<tr><td></td></tr>
<tr><td>IES Monte Castelo</td><td>Estadía de alumnos</td><td>Training periods in the EU</td><td>0</td><td>6</td><td>Sanidade</td><td>Italia</td><td>8.400</td></tr>
<tr><td></td></tr>
<tr><td>IES Porta da Auga</td><td>Visita preparatoria</td><td>Margarita Vilaseca Sánchez</td><td>1</td><td>0</td><td>Administración</td><td>Italia</td><td>850</td></tr>
<tr><td></td></tr>
<tr><td>IES A Pontepedriña</td><td>Visita preparatoria</td><td>Isabel Serna Massiá</td><td>1</td><td>0</td><td>Comercio/francés</td><td>Francia</td><td>700</td></tr>
<tr><td></td></tr>
<tr><td>IES Ribeira do Louro</td><td>Visita preparatoria</td><td>Amador Ordóñez Puime</td><td>1</td><td>0</td><td>Comercio</td><td>Turquía</td><td>1.000</td></tr>
<tr><td></td></tr>
<tr><td>IES Ponteceso</td><td>Estadía de profesores</td><td>Mª Jesús Cedrón López</td><td>1</td><td>0</td><td>F.O.L.</td><td>Italia</td><td>1.175</td></tr>
<tr><td></td></tr>
<tr><td>IES Sofía Casanova</td><td>Estadía de alumnos</td><td>Estadía formativa en Bos Aires</td><td>0</td><td>1</td><td>Hostalería-turismo</td><td>Arxentina</td><td>1.725</td></tr>
<tr><td></td></tr>
<tr><td>IES Sofía Casanova</td><td>Visita preparatoria</td><td>Guillermo Llorca Freire</td><td>1</td><td>0</td><td>Hostalería-turismo</td><td>Arxentina</td><td>1.300</td></tr>
<tr><td></td></tr></tbody></table>
<p>Proxectos denegados no segundo prazo de presentación de solicitudes por non axustarse á convocatoria</p>
<table><tbody><tr><td></td></tr>
<tr><td>Centro escolar</td><td>Tipo acción</td><td>Título proxecto/
profesor participante</td><td>Número
profesores</td><td>Número alumnos</td><td>Especialidade</td><td>País destino</td><td>Observacións</td></tr>
<tr><td></td></tr>
</tbody></table>
<table><tbody><tr><td>IES Perdouro</td><td>Estadía de profesores</td><td>José Antonio Rivas Rivas</td><td>1</td><td>0</td><td>Fabricación mecánica</td><td>Italia</td><td>Concedida unha axuda similar en anos anteriores</td></tr>
<tr><td></td></tr>
<tr><td>IES Perdouro</td><td>Estadía de profesores</td><td>Mª Ángeles Sánchez Ramos</td><td>1</td><td>0</td><td>Imaxe persoal</td><td>Italia</td><td>Art. 5.2º.3 da orde</td></tr>
<tr><td></td></tr>
<tr><td>IES Compostela</td><td>Estadía de profesores</td><td>Rosalía Carril González-Barros</td><td>1</td><td>0</td><td>Hostalería-turismo</td><td>Venezuela</td><td>Falta documentación</td></tr>
<tr><td></td></tr>
<tr><td>IES Rosalía de Castro</td><td>Estadía de profesores</td><td>Irene Gil Ruiz</td><td>1</td><td>0</td><td>Hostalería-turismo</td><td>Venezuela</td><td>Concedida unha axuda similar en anos anteriores</td></tr>
<tr><td></td></tr>
<tr><td>IES Valentín Paz Andrade</td><td>Estadía de profesores</td><td>Montserrat Ezquerra González</td><td>1</td><td>0</td><td>Hostalería-turismo</td><td>Venezuela</td><td>Concedida unha axuda similar en anos anteriores</td></tr>
<tr><td></td></tr>
<tr><td>IES A Farixa</td><td>Estadía de profesores</td><td>Belén González Quevedo</td><td>1</td><td>0</td><td>Hostalería-turismo</td><td>Venezuela</td><td>Concedida unha axuda similar en anos anteriores</td></tr>
<tr><td></td></tr>
<tr><td>IES Nº 1 de Lugo</td><td>Estadía de profesores</td><td>Marina Merino López</td><td>1</td><td>0</td><td>Sanidade</td><td>Alemaña</td><td>Concedida unha axuda similar en anos anteriores</td></tr>
<tr><td></td></tr>
<tr><td>IES Nº 1 de Lugo</td><td>Estadía de profesores</td><td>María Esther Varela Tato</td><td>1</td><td>0</td><td>Sanidade</td><td>Alemaña</td><td>Concedida unha axuda similar en anos anteriores</td></tr>
<tr><td></td></tr>
<tr><td>IES Nº 1 de Lugo</td><td>Estadía de profesores</td><td>Pilar Corral Muñiz</td><td>1</td><td>0</td><td>Sanidade</td><td>Suíza</td><td>Concedida unha axuda similar en anos anteriores</td></tr>
<tr><td></td></tr>
<tr><td>IES Nº 1 de Lugo</td><td>Estadía de profesores</td><td>Mª Ángeles Blanco Deza</td><td>1</td><td>0</td><td>Sanidade</td><td>Suíza</td><td>Concedida unha axuda similar en anos anteriores</td></tr>
<tr><td></td></tr>
<tr><td>IES Monte Castelo</td><td>Estadía de profesores</td><td>Margarita Vázquez Ouro</td><td>1</td><td>0</td><td>Sanidade</td><td>Suíza</td><td>Concedida unha axuda similar en anos anteriores</td></tr>
<tr><td></td></tr>
<tr><td>IES Ánxel Casal-Monte Alto</td><td>Estadía de profesores</td><td>Susana Agra Rama</td><td>1</td><td>0</td><td>Sanidade</td><td>Alemaña</td><td>Concedida unha axuda similar en anos anteriores</td></tr>
<tr><td></td></tr></tbody></table>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

