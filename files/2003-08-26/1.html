---
date: '2003-08-26'
id: '19376'
page: 10
number: 164
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 11 de xullo de 2003 pola que se autoriza a adscrición do centro
  autorizado de música elemental Adagio, de Monforte de Lemos (Lugo), ó
  Conservatorio Profesional de Música de Lugo.
range: Orde
url: 'https://www.xunta.gal/dog/Publicados/2003/20030826/Anuncio19376_gl.html'
---
<p>Polo Real decreto 1763/1982, do 24 de xullo, transfírense á Comunidade Autónoma de Galicia as competencias relativas á creación, posta en funcionamento, transformación, clasificación, traslado, clausura, impresión, réxime xurídico e administrativo dos centros, seccións e unidades públicas, tanto de réxime ordinario como de réxime especial.</p>
<p>O Decreto 213/1998, do 10 de xullo (DOG do 23 de xullo), establece, no seu artigo 1º, que lle corresponden á Consellería de Educación e Ordenación Universitaria as competencias e funcións en materia de planificación, regulación e administración do ensino regrado, en toda a súa extensión, niveis e graos, modalidades e especialidades.</p>
<p>O artigo único do Decreto 425/1990, do 31 de xullo (DOG do 16 de agosto), dispón a creación do centro autorizado de música elemental Adagio, quedando adscrito este centro ó Conservatorio Profesional de Música de Ourense.</p>
<p>Polo Decreto 298/1995, do 16 de novembro (DOG do 24 de novembro), créase un conservatorio profesional de música na cidade de Lugo, dependente da Consellería de Educación e Ordenación Universitaria.</p>
<p>A Delegación Provincial da Consellería de Educación e Ordenación Universitaria de Lugo solicita que o centro autorizado de música elemental Adagio sexa adscrito ó Conservatorio Profesional de Música de Lugo, co fin de facilita-lo traballo de inspección e homoxeneizar tódolos centros de música da provincia de Lugo.</p>
<p>Cumpridos tódolos trámites regulamentarios e tendo en conta o anteriormente exposto, esta consellería, por proposta da Dirección Xeral de Centros e Ordenación Educativa,</p>
<p>DISPÓN:</p>
<p>Artigo único.-Autoriza-la adscrición do centro autorizado de música elemental Adagio, de Monforte de Lemos, ó Conservatorio Profesional de Música de Lugo.</p>
<p>A presente orde, que esgota a vía administrativa, poderá ser obxecto de recurso potestativo de reposición perante o conselleiro de Educación e Ordenación Universitaria, no prazo dun mes, contado a partir do día seguinte ó da publicación no Diario Oficial de Galicia, segundo o disposto na Lei 4/1999, do 13 de xaneiro (BOE do 14 de xaneiro), de modificación da Lei 30/1992, do 26 de novembro, de réxime xurídico das</p>
<p>administracións públicas e do procedemento administrativo común (BOE do 27 de novembro), ou ben os interesados poderán presentar directamente recurso contencioso-administrativo perante o Tribunal Superior de Xustiza de Galicia, no prazo de dous meses contados a partir do día seguinte ó da súa publicación, conforme se establece na Lei 29/1998, do 13 de xullo, reguladora da xurisdicción contencioso administrativa (BOE do 14 de xullo).</p>
<p>Disposición derradeira</p>
<p>Facúltanse as direccións xerais de Centros e Ordenación Educativa e de Formación Profesional e Ensinanzas Especiais para dictaren as disposicións necesarias para o desenvolvemento da presente orde.</p>
<p>Santiago de Compostela, 11 de xullo de 2003.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

