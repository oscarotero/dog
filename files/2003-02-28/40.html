---
date: '2003-02-28'
id: 7F4A
page: 2
number: 42
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Resolución do 29 de xaneiro de 2003 pola que se lle outorga a Francisco Javier
  Santos Vilar permiso de actividade para a posta en funcionamento dun
  establecemento auxiliar de cultivos mariños en Camariñas (A Coruña).
range: Resolución
url: 'https://www.xunta.gal/dog/Publicados/2003/20030228/Anuncio7F4A_gl.html'
---
<p>Visto o expediente instruído para efectos de outorgamento do permiso de actividade para a explotación dunha estación depuradora apreciáronse os seguintes:</p>
<p>a) Feitos.</p>
<p>Primeiro.-Mediante escrito con data do 10 de abril de 2002, Francisco Javier Santos Vilar (DNI 33282852-N) solicitou permiso de actividade para a explotación dunha estación depuradora en Camariñas, provincia da Coruña.</p>
<p>Segundo.-O interesado achegou a documentación requirida para a tramitación deste tipo de establecementos.</p>
<p>Terceiro.-No expediente consta a seguinte documentación, referida ó resultado da información pública e oficial:</p>
<p>-Anuncio de información pública, inserido no DOG.</p>
<p>-Informe técnico biolóxico.</p>
<p>-Informe urbanístico do concello de Camariñas.</p>
<p>-Informe medioambiental, da Dirección Xeral de Calidade e Avaliación Ambiental.</p>
<p>-Informe xurídico do Servicio Técnico-Xurídico.</p>
<p>b) Fundamentos de dereito.</p>
<p>Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia (DOG nº 101), co Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre (DOG nº 142) e coa Orde do 27 de marzo de 2000, pola que se regula o procedemento para o outorgamento do permiso de actividade para establecementos de cultivos mariños e auxiliares na zona terrestre (DOG nº 67).</p>
<p>Vistas as disposicións citadas, por proposta de resolución da Dirección Xeral de Recursos Mariños, o artigo 89 da Lei 30/1992, do 26 de novembro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Outorgar a Francisco Javier Santos Vilar co DNI 33282852-N, permiso de actividade para a posta en funcionamento e explotación do establecemento auxiliar de cultivos mariños que se indica a continuación.</p>
<p>-Tipo: estación depuradora.</p>
<p>-Nome: Francisco Javier Santos Vilar.</p>
<p>-Actividade: eliminación de xermes patóxenos.</p>
<p>-Especies: moluscos.</p>
<p>-Situación: r/ Cantón de Miguel Feijoo, 12 Camariñas (A Coruña).</p>
<p>-Superficies:</p>
<p>Dominio público: non ocupa.</p>
<p>Dominio privado: 19,50 m.</p>
<p>-Características das instalacións:</p>
<p>Planta baixa: superficie: 19,50 m.</p>
<p>Piscinas: 2 piscinas cunha superficie de 1,25 m cada unha.</p>
<p>Baixo as seguintes condicións:</p>
<p>Primeira.-O permiso de actividade outórgase por un prazo de dez (10) anos, que se contarán a partir do día seguinte ó da publicación da resolución no DOG. Poderá prorrogarse por períodos máximos doutros dez anos, logo de petición do interesado dentro dos 60 días anteriores ó vencemento da súa vixencia.</p>
<p>Segunda.-As obras e instalacións que poderán dar comezo no momento no que o titular dispoña das autorizacións preceptivas dos distintos organismos competentes na materia, levaranse a cabo conforme o proxecto Acondicionamento instalacións de local destinado a depuración de moluscos bivalvos subscrito polo enxeñeiro técnico industrial Luis Muñoz</p>
<p>Miranda e visado polo colexio oficial de enxeñeiros industriais da Coruña o 18 de xaneiro de 2002, e deberán quedar totalmente rematadas no prazo de 1 ano, contado desde a día seguinte ó da publicación da presente resolución.</p>
<p>Terceira.-A execución das obras e instalacións e o inicio da actividade realizaranse de acordo co disposto nos artigos 5 e 6 da devandita Orde do 27 de marzo de 2000.</p>
<p>Cuarta.-O establecemento non poderá destinarse a usos distintos dos autorizados. Baixo ningún concepto se poderán modifica-las instalacións sen permiso expreso desta consellería.</p>
<p>Quinta.-O permiso de actividade ó que se refire esta resolución extinguirase polo incumprimento dalgunha das condicións dela e nos casos previstos no artigo 72, da Lei 6/1993, de pesca de Galicia, e no Decreto 193/1997, do 5 de xuño.</p>
<p>Sexta.-O outorgamento deste permiso de actividade non exime o seu titular da obtención das licencias, permisos e autorizacións legalmente procedentes.</p>
<p>Sétima.-O titular xustificará o pagamento á Facenda Pública do imposto que grava as concesións e autorizacións (transmisións patrimoniais e actos xurídicos documentados) ou acreditará a declaración de non estar suxeito ó acto do dito imposto, feita pola delegación de facenda ou oficina liquidadora correspondente.</p>
<p>Contra esta resolución, que pon fin á vía administrativa, poderáse interpoñer recurso postestativo de reposición, no prazo dun mes, ante o conselleiro de Pesca e Asuntos Marítimos, ou recurso contencioso-administrativo, ante a xurisdicción conteciosa-administrativa, no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada por Lei 4/1999, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 29 de xaneiro de 2003.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

