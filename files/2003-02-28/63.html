---
date: '2003-02-28'
id: 7FA6
page: 2
number: 42
agency: CONCELLO DE PONTEVEDRA
section: VI. ANUNCIOS
title: >-
  Aprobación inicial da modificación da delimitación da unidade de actuación
  número 4 do PXOU/avenida Juan Bautista Andrade.
range: Aprobación
url: 'https://www.xunta.gal/dog/Publicados/2003/20030228/Anuncio7FA6_gl.html'
---
<p>A Comisión de Goberno, en sesión do 27-1-2003 aprobou, con carácter inicial, a proposta -instada a iniciativa particular pola entidade mercantil Soinga Hogar Futura, S.L.- de modificación da delimitación da unidade de actuación número 4 do vixente Plan Xeral de Ordenación Urbana, e sita entre as rúas avda. da Coruña, Juan Manuel Pintos, Fernández Cochón e vial de nova apertura, coa finalidade de excluír do seu ámbito 31,63 m de parcela sita no nº 48 da avda. da Coruña, e posibilita-la edificación asistemática desta, ó invadi-la delimitación da unidade o fondo edificatorio establecido no PXOU para o rueiro 31, fundamentándose esta modificación nun proxecto técnico subscrito polo arquitecto Manuel Abilleira Argibay, visado pola Delegación en Pontevedra do Colexio Oficial de Arquitectos de Galicia (COAG) de data 9-4-2002 e planos nº 2 e 3 da mesma autoría con data de visado colexial 26-6-2002, que anulan e substitúen os seus correlativos do presente, dispoñéndose o seu sometemento a </p>
<p>información pública.</p>
<p>Durante o prazo de vinte días, contado a partir da publicación deste anuncio no Diario Oficial de Galicia, calquera interesado poderá examinar no Servicio de Urbanismo, Medio Ambiente e Patrimonio Histórico do concello (rúa Churruchaos, número 2) a documentación inicialmente aprobada, e formula-las alegacións que coide pertinentes.</p>
<p>Pontevedra, 11 de febreiro de 2003.</p>
<p>Julio Dapena Outomuro</p>
<p>Secretario xeral</p>
<p>P.D.</p>
<p>Xosé Cesáreo Mosquera Lorenzo</p>
<p>Tenente alcalde delegado da Área de Urbanismo</p>
<p>e Medio Ambiente</p>

