---
date: '2020-11-12'
id: G0426-281020-0001
page: 45023
number: 229
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 30 de outubro de 2020, da Dirección Xeral de Planificación e
  Ordenación Forestal, polo que se someten a información pública os
  procedementos de inscrición no Rexistro de Masas Consolidadas de Frondosas
  Autóctonas de dez montes situados nas provincias de Lugo e Ourense.
range: Anuncio
url: >-
  https://www.xunta.gal/dog/Publicados/2020/20201112/AnuncioG0426-281020-0001_gl.html
---
<p>De conformidade co establecido no artigo 11.3 do Decreto 167/2019, do 5 de decembro, polo que se crea e se regula o Rexistro de Masas Consolidadas de Frondosas Autóctonas, e no artigo 83 da Lei 39/2015, do 1 de outubro, do procedemento administrativo común das administracións públicas, faise público que por espazo de dous (2) meses, que computarán a partir do día seguinte da publicación no <em>Diario Oficial de Galicia</em> do presente anuncio, se abren os períodos de información pública dos procedementos de inscrición de oficio, no Rexistro de Masas Consolidadas de Frondosas Autóctonas, dos dez montes seguintes:</p>
    <p>– 33,36 ha do monte Castrelo e Espiña, de titularidade da CMVMC de Castrelo e A Espiña, en Baleira (Lugo).</p>
    <p>– 43,20 ha do monte Castro Portela, de titularidade da CMVMC de Castro Portela, en Folgoso do Courel (Lugo).</p>
    <p>– 85,22 ha do monte Hórreos, de titularidade da CMVMC de Hórreos, en Folgoso do Courel (Lugo).</p>
    <p>– 341,48 ha do monte Rogueira e Cabana, de titularidade da CMVMC de Moreda, en Folgoso do Courel (Lugo).</p>
    <p>– 202,64 ha do monte Moia, de titularidade da CMVMC de Moia e Vilar de Moia, en Navia de Suarna (Lugo).</p>
    <p>– 42,04 ha do monte Ribón, de titularidade da CMVMC de Murias de Camín e Ribón, en Navia de Suarna (Lugo).</p>
    <p>– 242,41 ha do monte Robledo, de titularidade da CMVMC de Robledo, en Navia de Suarna (Lugo).</p>
    <p>– 33,82 ha do monte Coto Redondo, de titularidade da CMVMC da Casela e Parada, en Samos (Lugo).</p>
    <p>– 170,86 ha do monte Serra da Enciña, de titularidade da CMVMC de Biobra, en Rubiá (Ourense).</p>
    <p>– 34,49 ha do monte Aceveda ou Coto Castiñeira, de titularidade da CMVMC da Castiñeira, en Vilariño de Conso (Ourense).</p>
    <p>Durante o período de exposición, calquera persoa física ou xurídica poderá examinar no Servizo de Saúde e Vitalidade do Monte, situado en Santiago de Compostela, os documentos seguintes:</p>
    <p>– Memoria xustificativa.</p>
    <p>– Plano da masa.</p>
    <p>– Listaxe de parcelas catastrais afectadas.</p>
    <p>Este trámite requirirá a solicitude dunha cita previa a través do teléfono 981 54 60 51.</p>
    <p>Aquelas persoas interesadas poden solicitar a información do expediente no enderezo do correo electrónico do Servizo de Saúde e Vitalidade do Monte:</p>
    <p>sanidadeforestal.cmrm@xunta.gal</p>
    <p>Así mesmo, durante o período de exposición, as persoas titulares das parcelas catastrais afectadas, individual ou colectivamente, poderán presentar as alegacións que consideren oportunas. Para iso poderán utilizar o formulario do anexo IV do Decreto 167/2019, achegando a seguinte documentación:</p>
    <p>a) Listaxe de parcelas catastrais incluídas na masa que son propiedade das persoas que alegan.</p>
    <p>b) A xustificación da propiedade mediante documentación acreditativa da titularidade reflectida nos asentamentos do correspondente Rexistro da Propiedade e, na súa falta, no Catastro e, se for o caso, a acreditativa de situacións posesorias por calquera medio de proba válido en dereito ou na falta destes, mediante declaración responsable que acredite a lexitimación para iniciar o procedemento de acordo co establecido no artigo 6.1 do decreto.</p>
    <p>c) Se é o caso, acreditación mediante declaración responsable da condición de representante e dos poderes que ten recoñecidos para poder actuar en nome do solicitante.</p>
    <p>d) No caso de pluralidade de persoas alegantes, listaxe completa da persoa ou persoas alegantes segundo o modelo específico dispoñible na sede electrónica da Xunta de Galicia.</p>
    <p>e) Calquera outra documentación que consideren pertinente achegar.</p>
    <p>Este anuncio será, igualmente, obxecto de publicidade a través da páxina web da Consellería do Medio Rural (www.mediorural.xunta.gal).</p>
    <p>O presente anuncio estará á disposición das persoas que o soliciten na sede electrónica.</p>
    <p>Santiago de Compostela, 30 de outubro de 2020</p>
    <footer><p>José Luis Chan Rodríguez<br>Director xeral de Planificación e Ordenación Forestal</p></footer>

