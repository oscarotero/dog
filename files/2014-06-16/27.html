---
date: '2014-06-16'
id: CA04-230514-0008
page: 27203
number: 113
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 20 de maio de 2014, da Xefatura Territorial da Coruña, pola que
  se autoriza e se aproba o proxecto de execución dunha instalación eléctrica no
  concello de Santa Comba (expediente IN407A 2012/027).
range: Resolución
url: >-
  https://www.xunta.gal/dog/Publicados/2014/20140616/AnuncioCA04-230514-0008_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Electra de Santa Comba, S.L.</p>
    <p>Domicilio social: r/ Miraflores, 20-B, 15840 Santa Comba.</p>
    <p>Denominación: LMT, CT, RBT Braña Rica.</p>
    <p>Situación: Santa Comba.</p>
    <p>Características técnicas: </p>
    <p>• Liña eléctrica de media tensión aérea, a 20 kV, cunha lonxitude de 0,140 km, coa orixe no apoio nº 8 da LMT derivación a Marlán (expediente IN407A 366/2003) e remate no CTI proxectado Braña Rica, condutor tipo LA-110.</p>
    <p>• Centro de transformación intemperie, cunha potencia de 50 kVA, e unha relación de transformación de 20.000/400-230 V.</p>
    <p>• Liña de baixa tensión soterrada, cunha lonxitude de 0,206 km, con orixe no CTI Braña Rica (proxectado), condutor tipo XZ1.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao medio.</p>
    <p>Contra esta resolución, que non é definitiva en vía administrativa, cabe interpor recurso de alzada ante o conselleiro de Economía e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 20 de maio de 2014</p>
    <footer><p>Por vacante (Artigo 30.3 do Decreto 110/2013; DOG nº 140, do 24 de xullo)<br>Isidoro Martínez Arca<br>Xefe do Servizo de Administración Industrial</p></footer>

