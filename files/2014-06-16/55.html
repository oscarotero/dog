---
date: '2014-06-16'
id: G0165-030614-0003
page: 27257
number: 113
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 2 de xuño de 2014, da Xefatura Territorial da Coruña, polo que se
  dá publicidade á Resolución do 23 de maio de 2014, do director xeral de
  Desenvolvemento Rural, que modifica o acordo de concentración parcelaria da
  zona de Xanceda-Mesía II (Mesía-A Coruña).
range: Anuncio
url: >-
  https://www.xunta.gal/dog/Publicados/2014/20140616/AnuncioG0165-030614-0003_gl.html
---
<p>O 23 de maio de 2014 o director xeral de Desenvolvemento Rural ditou a Resolución de modificación do acordo de concentración parcelaria da zona de Xanceda-Mesía II (Mesía-A Coruña), que se transcribe a seguir:</p>
    <p>O acordo de concentración parcelaria da zona foi aprobado pola dirección xeral competente por razón de materia, con data do 30 de agosto de 2011, e foi publicado e notificado na forma legalmente prevista.</p>
    <p>Con posterioridade a estes actos, o Concello de Mesía, con data do 28 de abril de 2014, solicitou a cesión da titularidade do predio núm. 314, dado que, polas súas características se pretende empregar para canteira de material para mantemento dos camiños públicos e necesidades dos veciños.</p>
    <p>Visto o informe favorable da xunta local da zona, a Lei de reforma e desenvolvemento agrario, do 12 de xaneiro de 1973, a Lei 10/1985, do 14 de agosto, de concentración parcelaria para Galicia, modificada pola Lei 12/2001, do 10 de setembro, a Lei 6/2011, do 13 de outubro, de mobilidade de terras, a Lei 30/1992, do 26 de novembro, de réxime xurídico das administracións públicas e do procedemento administrativo común, na súa redacción segundo a Lei 4/1999, do 13 de xaneiro, e demais disposicións vixentes de aplicación para o caso.</p>
    <p>Á vista de que o destino para o cal se solicita o predio núm. 314 é perfectamente subsumible no suposto recollido no artigo 32 da antedita lei galega, esta dirección xeral</p>
    <footer><p>RESOLVE:</p></footer>
    <p>Primeiro. Modificar o acordo de concentración parcelaria da zona de Xanceda (Mesía-A Coruña), e adxudicar ao Concello de Mesía a titularidade do predio núm. 314, que causa baixa no fondo de terras da zona, para ser destinadas ao fin que se recollen na parte expositiva da presente resolución.</p>
    <p>Segundo. Transcorridos cinco anos desde a cesión das titularidades sen que os predios fosen destinados aos fins para os cales son adxudicados, a titularidade dos referidos predios reverterá ao fondo de terras da zona, ao patrimonio da Comunidade Autónoma, á Axencia Galega de Desenvolvemento Rural (Agader) ou outra entidade que corresponda, segundo o caso.</p>
    <p>Terceiro. Ordenar que á presente resolución se lle dea a oportuna publicidade sen prexuízo da súa notificación ao Concello de Coristanco.</p>
    <p>Contra esta resolución, que non pon fin á vía administrativa (artigo 114, Lei 30/1992), poderán interpoñer recurso de alzada ante a persoa titular da Consellería do Medio Rural e do Mar, no prazo dun mes que se contará desde o día seguinte ao da publicación desta resolución.</p>
    <p>A Coruña, 2 de xuño de 2014</p>
    <footer><p>Antonio Manuel Aguión Fernández<br>Xefe territorial da Coruña</p></footer>

