---
date: '2019-11-05'
id: C3K1-231019-0003
page: 47567
number: 210
agency: Consellería de Sanidade
section: VI. Anuncios. a) Administración autonómica.
title: >-
  ANUNCIO do 22 de outubro de 2019, da Secretaría Xeral Técnica da Consellería
  de Sanidade, polo que se notifica a resolución do procedemento de
  responsabilidade patrimonial no expediente RP-2017-0273-P, devolta polo
  servizo de Correos.
range: Anuncio
url: >-
  https://www.xunta.gal/dog/Publicados/2019/20191105/AnuncioC3K1-231019-0003_gl.html
---
<p>O 27 de maio de 2019, o conselleiro de Sanidade ditou resolución relativa á reclamación de responsabilidade patrimonial por danos derivados da asistencia sanitaria que formulou Ignacio Vallejo de Mora.</p>
    <p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle a dita resolución, que foi devolta polo servizo de Correos porque, intentada a notificación, non se puido efectuar.</p>
    <p>Así mesmo, e como segundo o artigo 46 da dita Lei 39/2015, do 1 de outubro, a publicación da resolución pode lesionar dereitos ou intereses lexítimos, esta cédula limitarase á publicación, como anexo, dunha simple indicación do contido do acto e do lugar onde o interesado poderá comparecer en prazo, para o coñecemento do contido íntegro do dito acto e constancia de tal coñecemento.</p>
    <p>Lémbrase que a citada resolución pon fin á vía administrativa de acordo co disposto no artigo 114 da Lei 39/2015, do 1 de outubro. Contra ela poderá interpor recurso contencioso-administrativo de acordo co que establece o artigo 14.1, na súa regra segunda, da Lei 29/1998, do 13 de xullo, reguladora da xurisdición contencioso-administrativa. O prazo será de dous meses, contados desde o día seguinte ao da notificación, de conformidade co artigo 46 da referida lei xurisdicional.</p>
    <p>A eficacia desta notificación quedará supeditada á súa publicación no taboleiro de edictos único do Boletín Oficial del Estado (BOE).</p>
    <p>Santiago de Compostela, 22 de outubro 2019</p>
    <footer><p>Alberto Fuentes Losada<br>Secretario xeral técnico da Consellería de Sanidade</p></footer>
    <h2>ANEXO</h2>
    <p>Nº de expediente: RP-2017-0273-P.</p>
    <p>Reclamante: Ignacio Vallejo de Mora.</p>
    <p>Último enderezo coñecido: A Cruz, nº 8, 36475 San Salvador de Budiño, O Porriño (Pontevedra).</p>
    <p>Contido da notificación: Resolución do conselleiro de Sanidade do 27 de maio de 2019, relativa á reclamación de responsabilidade patrimonial por danos sufridos como consecuencia da asistencia sanitaria.</p>
    <p>Lugar de comparecencia: Secretaría Xeral Técnica da Consellería de Sanidade; Edificio Administrativo San Lázaro, 15703 Santiago de Compostela.</p>
    <p>Prazo de comparecencia: dez (10) días.</p>

