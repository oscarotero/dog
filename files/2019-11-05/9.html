---
date: '2019-11-05'
id: G2018-241019-0001
page: 47537
number: 210
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 23 de outubro de 2019 pola que se declara deserta a convocatoria
  para acceso á escala técnica superior de administración, subgrupo A1, pola
  quenda de promoción interna.
range: Resolución
url: >-
  https://www.xunta.gal/dog/Publicados/2019/20191105/AnuncioG2018-241019-0001_gl.html
---
<p>Mediante Resolución reitoral do 29 de novembro de 2018 (DOG do 30 de novembro), convócanse probas selectivas para acceso á escala técnica superior de administración da USC, subgrupo A1, pola quenda de promoción interna.</p>
    <p>Mediante Resolución do 31 de xullo de 2019 (DOG do 8 de agosto) publícase a listaxe definitiva de persoas admitidas e excluídas e convócase para o día 19 de setembro o aspirante que deberá realizar o primeiro exercicio (probas de lingua galega), que non se presenta ás probas.</p>
    <p>O tribunal convoca para o día 7 de outubro de 2019 o resto de aspirantes para realizar o segundo exercicio do proceso selectivo e non comparece ningunha das persoas convocadas.</p>
    <p>En consecuencia, o reitor, no uso das competencias atribuídas nos estatutos desta universidade, resolve:</p>
    <p>Declarar deserta a convocatoria de probas selectivas para acceso á escala técnica superior de administración da USC, convocadas pola Resolución do 29 de novembro de 2018, por non presentarse ningunha das persoas convocadas para realizar os exercicios.</p>
    <p>Contra a presente resolución, que esgota a vía administrativa, poderase interpor recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer recurso potestativo de reposición no prazo dun mes perante o órgano que a ditou. Neste caso non se poderá interpor o recurso contencioso-administrativo antedito mentres non se dite resolución expresa ou presunta do recurso administrativo de reposición, ao abeiro dos artigos 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 23 de outubro de 2019</p>
    <footer><p>Antonio López Díaz<br>Reitor da Universidade de Santiago de Compostela</p></footer>

