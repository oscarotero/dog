---
date: '2019-02-11'
id: G0425-010219-0001
page: 8733
number: 29
agency: Consellería de Política Social
section: III. Outras disposicións.
title: >-
  RESOLUCIÓN do 29 de xaneiro de 2019, da Dirección Xeral de Maiores e Persoas
  con Discapacidade, pola que se publica a resolución de concesión das axudas
  previstas na Orde do 24 de agosto de 2018 pola que se regulan as bases que
  rexerán o procedemento  de concesión de axudas para a posta en marcha de casas
  do maior e se convocan en réxime de concorrencia competitiva para os anos 2018
  e 2019 (código de procedemento BS212A).
range: Resolución
url: >-
  https://www.xunta.gal/dog/Publicados/2019/20190211/AnuncioG0425-010219-0001_gl.html
---
<p>A Consellería de Política Social convocou en réxime de concorrencia competitiva para os anos 2018 e 2019, a través da Orde do 24 de agosto de 2018 (<em>Diario Oficial de Galicia </em>núm. 171, do 7 de setembro) as axudas para a posta en marcha de casas do maior.</p>
    <p>O prazo e forma de presentación de solicitudes regúlase no artigo 10 da dita Orde do 24 de agosto de 2018 e no artigo 11 determínase a documentación que se deberá xuntar coa solicitude.</p>
    <p>Unha vez revisadas as solicitudes presentadas ao abeiro da dita orde de convocatoria polo órgano encargado da instrución do procedemento, identificáronse aquelas que non reúnen a documentación necesaria, ben por non tela presentada, ben por conter erros, ou ben por non ser suficiente para a determinación do cumprimento dos requisitos exixidos. Segundo establece o artigo 13 da Orde do 24 de agosto de 2018 unha vez revisadas as solicitudes e feitas as emendas e solicitado informe da dirección xeral competente, aquelas que reuniron os requisitos foron remitidas á comisión de valoración, órgano creado no artigo 14 da Orde do 24 de agosto de 2018.</p>
    <p>O órgano instrutor, á vista dos informes realizados pola comisión de valoración, formulou proposta de resolución, que se elevou ao órgano competente para resolver.</p>
    <p>Por tratarse dun procedemento baixo o réxime da concorrencia competitiva e consonte o indicado no artigo 45 da Lei 39/2015, do 1 de outubro, do procedemento administrativo común das administracións públicas, tal e como sinala o artigo 17 da Orde do 24 de agosto de 2018, publicaranse no <em>Diario Oficial de Galicia</em> os actos administrativos deste procedemento. Esta publicación producirá os efectos de notificación.</p>
    <p>Polo exposto, </p>
    <p class="dog-centrado-sin-cursiva-c-a">RESOLVO:</p>
    <p>Primeiro. Ordenar a publicación no <em>Diario Oficial de Galicia</em> do contido íntegro da Resolución do 31 de decembro de 2018, ditada no procedemento BS212A para a concesión de axudas destinadas á posta en marcha de casas do maior para os anos 2018 e 2019 ao abeiro da Orde do 24 de agosto de 2018 e que se xunta a esta resolución no anexo.</p>
    <p>Segundo. Comunicar que a Resolución do 31 de decembro de 2018, que finaliza o procedemento, ponlle fin á vía administrativa e contra ela poderán interpoñerse recurso potestativo de reposición ante o mesmo órgano que ditou a resolución, no prazo dun mes contado a partir do día seguinte ao da súa publicación no <em>Diario Oficial de Galicia </em>ou directamente o recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados desde o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 29 de xaneiro de 2019</p>
    <footer><p>Ildefonso de la Campa Montenegro<br>Director xeral de Maiores e Persoas con Discapacidade</p></footer>
    <h2>ANEXO </h2>
    <p>Resolución do 31 de decembro de 2018 de concesión das axudas previstas na Orde do 24 de agosto de 2018 pola que se regulan as bases que rexerán o procedemento de concesión de axudas para a posta en marcha de casas do maior e se convocan en réxime de concorrencia competitiva para os anos 2018 e 2019 (código de procedemento BS212A)</p>
    <p>De acordo co establecido na Orde do 24 de agosto de 2018 pola que se regulan as bases que rexerán o procedemento de concesión de axudas para a posta en marcha de casas do maior e se convocan, en réxime de concorrencia competitiva, para os anos 2018 e 2019 (DOG núm. 171) e tendo en conta que:</p>
    <p>Primeiro. As axudas teñen por obxecto a posta en marcha de experiencias piloto destinadas á atención de mulleres e homes maiores de 60 anos de idade, en situación de dependencia moderada e severa, grao I e grao II respectivamente, mediante o establecemento da casa do maior nos concellos de menos de 5.000 habitantes.</p>
    <p>Segundo. Ás subvencións obxecto desta convocatoria destínase un orzamento total de 1.360.637 €, que se imputará ás aplicacións orzamentarias 12.04.312E.470.0 e 12.312E.770.0. </p>
    <p>Serán subvencionables a reforma e adaptación da vivenda destinada a servir de casa do maior así como o seu equipamento e dotación material nos termos previstos no artigo 4 así como a prestación da atención individualizada dos maiores de 60 anos con dependencia graos I e II, nas condicións previstas no artigo 2 da Orde do 24 de agosto de 2018.</p>
    <p>Terceiro. A avaliación das solicitudes, con base no establecido no artigo 14 da citada orde, efectuouna a comisión de valoración constituída para tal efecto e de acordo cos criterios de valoración recollidos no artigo 15, o día 19 de decembro de 2018. A comisión de valoración, tendo en conta o crédito orzamentario e os topes xerais establecidos nas bases, fixou un limiar mínimo de 7 puntos para a obtención das axudas.</p>
    <p>Cuarto. Que á vista do expediente e do informe da comisión de valoración, o órgano instrutor elaborou a correspondente proposta de resolución con data 20 de decembro de 2018, na cal se recollen a orde de puntuación e o importe da axuda que corresponde a cada solicitude, e condicionan a súa concesión á emenda das deficiencias e/ou ao cumprimento de todos os requisitos recollidos no artigo 11.2 da orde, no prazo de dous meses desde a recepción da resolución de concesión, ampliable a tres para os supostos de constitución dunha cooperativa de traballo asociado.</p>
    <p>De acordo co informe da comisión de valoración encargada da valoración das solicitudes para o outorgamento das axudas a que se refire a Orde do 24 de agosto de 2018 e a proposta presentada pola órgano instrutor do procedemento,</p>
    <p class="dog-centrado-sin-cursiva-c-a">RESOLVE:</p>
    <p>Primeiro. Acordar a concesión de axudas para a posta en marcha de casas do maior aos solicitantes que figuran no anexo I da presente resolución.</p>
    <p>A percepción polo beneficiario do importe correspondente queda condicionado ao cumprimento dos seguintes requisitos:</p>
    <p>– Emenda das deficiencias e/ou cumprimento dos requisitos recollidos no artigo 11.2 da orde, no prazo de dous meses desde a recepción da resolución de concesión, ampliable a tres para o suposto de constitución dunha cooperativa de traballo asociado, nos termos previstos no anexo I desta resolución.</p>
    <p>– Cumprimento dos requisitos establecidos nas bases reguladoras e das obrigas das entidades beneficiarias establecidas no artigo 20 da Orde do 24 de agosto de 2018 e, en todo caso, as establecidas nos artigos 10 e 11 da Lei 9/2007, do 13 de xuño, de subvencións de Galicia.</p>
    <p>Segundo. Non estimar os expedientes relacionados no anexo II polas causas que figuran nel.</p>
    <p>Terceiro. Ordenar a publicación no <em>Diario Oficial de Galicia</em> desta resolución de conformidade co artigo 45 da Lei 39/2015, do 1 de outubro, do procedemento administrativo común das administracións públicas e no artigo 17 da Orde do 24 de agosto de 2018, pola que se aproban as bases que rexerán o procedemento de concesión de axudas para a posta en marcha de casas do maior e se convocan en réxime de concorrencia competitiva para os anos 2018 e 2019.</p>
    <p>Contra esta resolución os interesados poderán interpoñer recurso potestativo de reposición no prazo dun mes contado a partir do día seguinte ao da recepción da notificación, ou ben interpoñer directamente recurso contencioso-administrativo no prazo de dous meses contados desde o día seguinte da notificación, perante do Tribunal Superior de Xustiza de Galicia.</p>
    <p>Santiago de Compostela, 31 de decembro de 2018.</p>
    <p>A conselleira de Política Social. P.D. (Artigo 16.1 da Orde do 24.8.2018; DOG núm. 171, do 7 de setembro). Ildefonso de la Campa Montenegro, director xeral de Maiores e Persoas con Discapacidade.</p>

