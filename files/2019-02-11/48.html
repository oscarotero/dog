---
date: '2019-02-11'
id: O3C2-230119-0001
page: 8822
number: 29
agency: Academia Galega de Seguridade Pública
section: VI. Anuncios. a) Administración autonómica.
title: >-
  ANUNCIO do 23 de xaneiro de 2019 polo que se lles notifica ás persoas
  interesadas a resolución ditada en relación co procedemento de inscrición no
  Rexistro Profesional de Socorristas Acuáticos de Galicia.
range: Anuncio
url: >-
  https://www.xunta.gal/dog/Publicados/2019/20190211/AnuncioO3C2-230119-0001_gl.html
---
<p>O procedemento de inscrición no Rexistro Profesional de Socorristas Acuáticos de Galicia está regulado polo Decreto 104/2012, do 16 de marzo, polo que se fixa a formación mínima dos socorristas acuáticos e se crea e regula o Rexistro Profesional de Socorristas Acuáticos de Galicia, modificado polo Decreto 35/2017, do 30 de marzo.</p>
    <p>O director xeral da Academia Galega de Seguridade Pública ditou resolucións relativas aos expedientes de inscrición no Rexistro Profesional de Socorristas Acuáticos de Galicia das persoas interesadas que se indican no anexo.</p>
    <p>Tentada dúas veces a notificación da citada resolución a través do servizo de Correos no domicilio indicado polas persoas interesadas para os efectos de notificación, esta non se puido efectuar e foi devolta polo dito servizo.</p>
    <p>Polo exposto, esta dirección xeral, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, en virtude deste anuncio notifícalles ás persoas interesadas que se indican no anexo a resolución antes citada.</p>
    <p>As persoas interesadas poden recoller a notificación da resolución mediante comparecencia nas dependencias da Academia Galega de Seguridade Pública (rúa da Cultura, s/n, A Estrada, Pontevedra), das 9.00 ás 14.00 horas, no prazo de dez días contados a partir do seguinte ao da publicación deste anuncio no Boletín Oficial do Estado.</p>
    <p>Contra a referida resolución, que non pon fin á vía administrativa, poderán interpoñer as persoas interesadas, no prazo dun mes contado a partir do día seguinte ao da súa comparecencia para recoller a resolución ou ao do transcurso do prazo previsto no parágrafo anterior sen que as persoas interesadas comparezan, un recurso de alzada, ante o vicepresidente e conselleiro de Presidencia, Administracións Públicas e Xustiza, conforme as previsións da Lei 39/2015, do 1 de outubro, do procedemento administrativo común das administracións públicas.</p>
    <p>A Estrada, 23 de xaneiro de 2019</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>
    <h2>ANEXO</h2>
    <p>Solicitante: Jorge Caballero Barrantes.</p>
    <p>Acto notificado: aprobación da inscrición no Rexistro Profesional de Socorristas Acuáticos de Galicia.</p>
    <p>Sección ou seccións do rexistro: Instalacións acuáticas/Espazos acuáticos naturais.</p>
    <p>Solicitante: José Carlos López Sevilla.</p>
    <p>Acto notificado: aprobación da inscrición no Rexistro Profesional de Socorristas Acuáticos de Galicia.</p>
    <p>Sección ou seccións do rexistro: Instalacións acuáticas .</p>
    <p>Solicitante: Juan Diego Mejía Gallego.</p>
    <p>Acto notificado: aprobación da inscrición no Rexistro Profesional de Socorristas Acuáticos de Galicia.</p>
    <p>Sección ou seccións do rexistro: Instalacións acuáticas.</p>

