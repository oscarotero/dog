---
date: '2016-12-21'
id: G0424-201216-0003
page: 55260
number: 242
agency: 'Consellería de Economía, Emprego e Industria'
section: III. Outras disposicións.
title: >-
  ORDE do 19 de decembro de 2016 pola que se fai pública a modificación e
  ampliación da dotación orzamentaria para a concesión das axudas establecidas
  na Orde do 9 de agosto de 2016 pola que se establecen as bases reguladoras da
  subvención plurianual do custo salarial para o mantemento dos postos de
  traballo ocupados por persoas con discapacidade nos centros especiais de
  emprego de Galicia e se procede á súa convocatoria para o período do 1 de
  xullo de 2016 ao 30 de xuño de 2017, dentro do Programa para a promoción da
  integración laboral das persoas con discapacidade en centros especiais de
  emprego.
range: Orde
url: >-
  https://www.xunta.gal/dog/Publicados/2016/20161221/AnuncioG0424-201216-0003_gl.html
---
<p>A Orde do 9 de agosto de 2016 pola que se establecen as bases reguladoras da subvención plurianual do custo salarial para o mantemento dos postos de traballo ocupados por persoas con discapacidade nos centros especiais de emprego de Galicia e se procede á súa convocatoria para o período do 1 de xullo de 2016 ao 30 de xuño de 2017, dentro do Programa para a promoción da integración laboral das persoas con discapacidade en centros especiais de emprego (Diario Oficial de Galicia núm. 159, do 24 de agosto), establece no seu artigo 1.3, no cal se recollen os créditos que financian a orde, que estes importes poderán ser obxecto de modificacións, como consecuencia da asignación ou da redistribución de fondos para o financiamento dos programas de fomento de emprego, coas limitacións que estableza a Conferencia Sectorial de Emprego e Asuntos Laborais.</p>
    <p>Como existen outras dotacións que poden ser utilizadas para os mesmos fins como consecuencia dos remanentes doutras convocatorias financiadas con cargo a créditos incluídos no mesmo programa e servizo, cómpre ampliar o importe dos créditos destinados ás axudas que poderán ser concedidas ao abeiro da devandita orde, coa finalidade de facer chegar estas ao maior número de persoas beneficiarias posible.</p>
    <p>Por todo o exposto e no uso das facultades que me foron conferidas, </p>
    <h2>RESOLVO:</h2>
    <p>Artigo 1</p>
    <p>Amplíase o importe total das axudas que se van conceder ao abeiro da subvención plurianual do custo salarial para o mantemento dos postos de traballo ocupados por persoas con discapacidade nos centros especiais de emprego (CEE) de Galicia e procédese á súa convocatoria para o período do 1 de xullo de 2016 ata o 30 de xuño de 2017, dentro do Programa para a promoción da integración laboral das persoas con discapacidade en centros especiais de emprego. </p>
    <p>A ampliación afecta exclusivamente a anualidade 2016, que subvenciona o custo salarial de persoas con discapacidade en CEE das mensualidades de xullo a outubro de 2016.</p>
    <p>As aplicacións orzamentarias e os importes que se amplían figuran dotados nos orzamentos xerais da Comunidade Autónoma de Galicia para o ano 2016, e son os seguintes:</p>
    <table>
     <tbody>
      <tr>
       <td>Aplicación</td>
       <td>Proxecto</td>
       <td>Anualidade</td>
       <td>Importe</td>
      </tr>
      <tr>
       <td>09.40.322C.470.0</td>
       <td>2016 00309</td>
       <td>2016</td>
       <td>230.341,27 €</td>
      </tr>
      <tr>
       <td>09.40.322C.481.2</td>
       <td>2016 00309</td>
       <td>2016</td>
       <td>50.350 €</td>
      </tr>
     </tbody>
    </table>
    <p>Artigo 2</p>
    <p>Esta modificación non afecta o prazo establecido na referida orde para a presentación de solicitudes.</p>
    <p>Disposición derradeira única</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 19 de decembro 2016</p>
    <footer><p>Francisco José Conde López<br>Conselleiro de Economía, Emprego e Industria</p></footer>

