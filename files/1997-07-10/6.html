---
date: '1997-07-10'
id: 8A3E
page: 6
number: 132
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 30 de xuño de 1997, da Dirección Xeral de Universidades e
  Investigación, pola que se adxudican as axudas para a realización de proxectos
  de investigación convocadas no anexo I á Orde do 16 de decembro de 1996 (DOG
  do 30 de decembro).
range: Resolución
url: 'https://www.xunta.gal/dog/Publicados/1997/19970710/Anuncio8A3E_gl.html'
---
<p>A Orde do 16 de decembro de 1996 (DOG do 30 de decembro), pola que se aproban as bases que rexerán as convocatorias de axudas e bolsas correspondentes á promoción xeral do coñecemento prevé, no seu anexo I, a concesión de axudas para realización de proxectos de investigación.</p>
<p>Na súa virtude, de acordo co establecido nas bases da convocatoria e atendendo á proposta elaborada pola Comisión de Selección de Política Científica, creada por Decreto 160/1991, do 16 de maio (DOG do 28 de maio) e orde da Consellería de Educación e Ordenación Universitaria do 30 de xaneiro de 1997 (DOG do 13 de febreiro), esta dirección xeral,</p>
<p>RESOLVE:</p>
<p>Primeiro.-Concede-las axudas para a realización de proxectos de investigación por parte de novos equipos (equipos de iniciación á investigación) ós solicitantes que se citan no anexo I da presente resolución, na contía que se sinalan.</p>
<p>Segundo.-Concede-las axudas para a realización de proxectos de investigación por parte de equipos consolidados ós solicitantes que se relacionan no anexo II da presente resolución, na contía que se sinala.</p>
<p>Terceiro.-As solicitudes que non figuran relacionadas no anexo da presente resolución e que foron admitidas para participar neste concurso, entenderase que quedan denegadas por non conseguiren, no proceso de selección, á orde de prioridade imposta polas dispoñibilidades orzamentarias.</p>
<p>Cuarto.-A Dirección Xeral de Universidades e Investigación adoptará as medidas necesarias para a instrucción dos correspondentes expedientes de gasto.</p>
<p>Quinto.-A insobservación por parte dos beneficiarios de calquera das bases establecidas na orde da convocatoria do 16 de decembro de 1996 suporá a perda do dereito a percibi-la subvención correspondente.</p>
<p>Sexto.-Contra a presente resolución os interesados poderán interpoñer recurso ordinario ante o conselleiro de Educación e Ordenación Universitaria no prazo dun mes contado a partir do día seguinte ó da súa publicación no DOG, de acordo co disposto nos artigos 114 e seguintes da Lei 30/1992, de réxime xurídico das administracións públicas e do procedemento administrativo común.</p>
<p>Disposición derradeira</p>
<p>A presente resolución entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 30 de xuño de 1997.</p>
<p>José Manuel Touriñán López</p>
<p>Director xeral de Universidades e Investigación</p>
<p>ANEXO I</p>
<p>ANEXO II</p>
<p>5205</p>

