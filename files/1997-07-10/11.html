---
date: '1997-07-10'
id: 8A52
page: 6
number: 132
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Orde do 2 de xullo de 1997 pola que se aproba o baremo de méritos para
  promoción interna das policías locais de Galicia.
range: Orde
url: 'https://www.xunta.gal/dog/Publicados/1997/19970710/Anuncio8A52_gl.html'
---
<p>A Lei 3/1992, do 23 de marzo, de coordinación das policías locais, establece no seu artigo 5.1º d) que a coordinación da actuación das policías locais de Galicia se fará respectando totalmente a autonomía local recoñecida na Constitución e abranguerá o exercicio da función, entre outras, de fixa-los criterios básicos de selección, formación, promoción e mobilidade dos membros das policías locais e, no seu artigo 25.6º, dispón que se fixarán por vía regulamentaria os baremos dos concursos de méritos.</p>
<p>Trala promulgación do Decreto 121/1995, do 20 de abril, polo que se aproban os criterios básicos de selección, formación, promoción e mobilidade dos membros das policías locais, debe procederse ó esta</p>
<p>blecemento do baremo de méritos para promoción interna das policías locais, segundo se indica no seu artigo 8.1º.</p>
<p>En consecuencia, en uso da facultade que me outorga a disposición derradeira primeira do devandito Decreto 121/1995, para dicta-las disposicións necesarias para o seu desenvolvemento, e logo do informe favorable da comisión de coordinación das policías locais,</p>
<p>DISPOÑO:</p>
<p>Artigo único.-Apróbase o baremo de méritos para promoción interna das policías locais que figuran no anexo a esta orde.</p>
<p>Disposición derradeira</p>
<p>Primeira.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, dous de xullo de mil novecentos noventa e sete.</p>
<p>Jesús Carlos Palmou Lorenzo</p>
<p>Conselleiro de Xustiza, Interior e Relacións Laborais</p>
<p>4654</p>

