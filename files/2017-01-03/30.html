---
date: '2017-01-03'
id: G0424-151216-0001
page: 278
number: 2
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 15 de novembro de 2016, da Dirección Xeral de Enerxía e Minas,
  pola que se outorgan a Unión Fenosa Distribución, S.A. as autorizacións
  administrativas previa e de construción dunha nova posición de liña de 66 kV,
  para conectar a liña Muros 2, na subestación de Mazaricos, no termo municipal
  de Mazaricos (expediente IN407A 2016/1067-1).
range: Resolución
url: >-
  https://www.xunta.gal/dog/Publicados/2017/20170103/AnuncioG0424-151216-0001_gl.html
---
<p>Logo de examinar o expediente instruído por pedimento da empresa Unión Fenosa Distribución, S.A., con enderezo para os efectos de notificación na avenida de Arteixo, 171, 15007 A Coruña, resultan os seguintes</p>
    <p>Antecedentes de feito:</p>
    <p>Primeiro. A subestación Mazaricos 220/66 kV está situada no termo municipal de Mazaricos, é propiedade de Unión Fenosa Distribución, S.A., obtivo a súa primeira acta de posta en servizo o 20.12.2001 e, na actualidade, está conformada polas seguintes instalacións: 1 parque de 220 kV en configuración de barra simple, 2 trafos trifásicos de potencia (T-I e T-II) 220/66 kV de 150 MVA cada un e refrixeración ONAF, 1 parque de xeración de 66 kV en configuración de barra simple, 1 parque de distribución de 66 kV en configuración de barra simple e 1 trafo de servizos auxiliares (T-I/SSAA) 66/0,4 kV de 630 kVA.</p>
    <p>Segundo. O 31.5.2016 a empresa Unión Fenosa Distribución, S.A. presentou a solicitude de autorización administrativa previa e autorización administrativa de construción do proxecto de execución denominado Subestación Mazaricos 220 kV, liña Muros 2 66 kV.</p>
    <p>Segundo consta no proxecto de execución, a infraestrutura eléctrica proxectada ten por obxecto a ampliación da subestación de Mazaricos, para a conexión da liña de 66 kV Muros 2, cunha nova posición de liña de 66 kV mediante a instalación dun módulo híbrido de transformador de tensión nominal 72,5 kV e intensidade nominal de 2.000 A.</p>
    <p>Terceiro. O 23.6.2016 a Xefatura Territorial da Coruña da Consellería de Economía, Emprego e Industria (en diante, xefatura territorial) ditou resolución pola que se someteu a información pública a solicitude de autorización administrativa previa e autorización administrativa de construción do proxecto de execución denominado Subestación Mazaricos 220 kV, liña Muros 2 66 kV, no concello de Mazaricos (expediente IN407A 2016/1067-1), que se publicou no <em>Diario Oficial de Galicia</em> do 26.7.2016 e no <em>Boletín Oficial</em> da provincia do 8.7.2016.</p>
    <p>Durante o período en que o proxecto de execución da devandita instalación eléctrica se someteu ao trámite de información pública non se presentaron alegacións.</p>
    <p>Cuarto. O 28.6.2016 a xefatura territorial trasladou as separatas técnicas do proxecto de execución da devandita instalación eléctrica, para os efectos de obter o seu informe ao respecto, ás seguintes entidades con bens ou dereitos afectados: Concello de Vimianzo.</p>
    <p>Esta entidade non contestou nin á petición inicial nin á súa reiteración, polo que se entendeu a súa conformidade coa autorización da instalación, de acordo co disposto nos artigos 127 e 131 do Real decreto 1955/2000, do 1 de decembro, e sen prexuízo da autorización que, se é o caso, lle corresponda outorgar.</p>
    <p>Quinto. O 5.10.2016 os servizos técnicos da xefatura territorial emitiron informe favorable sobre a autorización administrativa previa e a autorización administrativa de construción e a para a súa remisión á Dirección Xeral de Enerxía e Minas para que se prosiga coa súa tramitación.</p>
    <p>Fundamentos de dereito:</p>
    <p>Primeiro. A Dirección Xeral de Enerxía e Minas é competente para resolver este expediente con fundamento no Estatuto de autonomía de Galicia; no Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas; no Decreto 132/1982, do 4 de novembro, sobre asunción de competencias en materia de industria, enerxía e minas e a súa asignación á Consellería de Industria, Enerxía e Comercio; no Decreto 175/2015, do 3 de decembro, polo que se establece a estrutura orgánica da Consellería de Economía, Emprego e Industria, e no Decreto 36/2001, do 25 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia, en relación coa Lei 24/2013, do 26 de decembro, do sector eléctrico; co Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; coa Lei 30/1992, do 26 de novembro, de réxime xurídico das administracións públicas e do procedemento administrativo común, e coa Lei 39/2015, do 1 de outubro, do procedemento administrativo común das administracións públicas.</p>
    <p>Segundo. No expediente instruído para o efecto cumpríronse os trámites establecidos na Lei 24/2013, do 26 de decembro, no Real decreto 1955/2000, do 1 de decembro, e na Resolución do 19 de febreiro de 2014, da Consellería de Economía e Industria, pola que se aproba o procedemento de autorización administrativa de construción.</p>
    <p>De conformidade co que antecede e no exercicio das competencias que ten atribuídas, a Dirección Xeral de Enerxía e Minas</p>
    <p>RESOLVE:</p>
    <p>• Outorgar á empresa Unión Fenosa Distribución, S.A. a autorización administrativa previa e a autorización administrativa de construción dunha nova posición de liña de 66 kV, para conectar a liña Muros 2, na subestación de Mazaricos, no termo municipal de Mazaricos (A Coruña).</p>
    <p>Todo isto de acordo coas condicións seguintes:</p>
    <p>Primeira. As instalacións que se autorizan terán que realizarse de acordo coas especificacións e planos que figuran no proxecto de execución denominado Subestación Mazaricos 220 kV, liña Muros 2 66 kV, asinado polo enxeñeiro industrial Carlos Cristóbal Dolado (colexiado nº 17.068 do Colexio Oficial de Enxeñeiros Industriais de Madrid), e no que figura un orzamento de 270.644 €.</p>
    <p>Segunda. A empresa Unión Fenosa Distribución, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Deberanse cumprir en todo momento as normas e directrices vixentes que resulten de aplicación, en particular, canto establece o Regulamento sobre condicións técnicas e garantías de seguridade en centrais eléctricas, subestacións e centros de transformación, aprobado polo Real decreto 3275/1982, do 12 de novembro.</p>
    <p>Terceira. Para introducir modificacións nas instalacións que afecten datos básicos do proxecto será necesaria a autorización previa da Dirección Xeral de Enerxía e Minas; non obstante, a xefatura territorial poderá autorizar as modificacións de detalle do proxecto que resulten procedentes e deberá comunicar á dita dirección xeral todas as resolucións que dite en aplicación da citada facultade.</p>
    <p>Cuarta. O prazo para a posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Unha vez construídas estas instalacións, a empresa Unión Fenosa Distribución, S.A. deberá presentar a solicitude de posta en servizo ante a xefatura territorial, quen deberá expedila tras as comprobacións técnicas que considere oportunas.</p>
    <p>Quinta. A Administración reserva para si o dereito a deixar sen efecto esta autorización por incumprimento das condicións estipuladas, pola facilitación de datos inexactos ou por calquera outra causa legal ou regulamentaria que así o prevexa.</p>
    <p>Sexta. Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o conselleiro de Economía, Emprego e Industria da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Santiago de Compostela, 15 de novembro de 2016</p>
    <footer><p>Ángel Bernardo Tahoces<br>Director xeral de Enerxía e Minas</p></footer>

