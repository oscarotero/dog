---
date: '2017-01-03'
id: L238-151216-0002
page: 334
number: 2
agency: Concello de Pontevedra
section: VI. Anuncios. b) Administración local.
title: >-
  ANUNCIO da aprobación inicial do estudo de detalle na rúa Valdecorvos s/n, en
  execución do convenio urbanístico con Julio Araújo Loureiro para reaxuste de
  aliñacións e reurbanización de espazo público con rehabilitación de lavadoiro
  en San Amaro, Mourente.
range: Anuncio
url: >-
  https://www.xunta.gal/dog/Publicados/2017/20170103/AnuncioL238-151216-0002_gl.html
---
<p>A Xunta de Goberno Local, en sesión do 7 de novembro de 2016, logo de sometemento do asunto a coñecemento da Cotuma, por unanimidade, acordou:</p>
    <p>(...) Primeiro. Prestar aprobación, con carácter inicial, ao estudo de detalle formulado, mediante iniciativa particular, por Julio Araújo Loureiro (r/p Ignacio Diz Gómez), instrumento urbanístico redactado polo arquitecto Francisco Javier Diz Gómez, con entrada no Rexistro do Concello o 14.6.2016, baixo o número 2016021857, para o reaxuste de aliñacións na rúa Valdecorvos s/n, na zona do lavadoiro público de San Amaro, Mourente, en desenvolvemento do convenio urbanístico asinado o 19.10.2016 entre o Concello de Pontevedra e Julio Araújo Loureiro para reaxuste de aliñacións e reurbanización de espazo público con rehabilitación de lavadoiro de San Amaro, Mourente.</p>
    <p>Segundo. Someter á información pública o amentado estudo de detalle, xunto co texto inicial do convenio asinado e pendente de perfeccionar, durante un prazo dun (1) mes, mediante anuncio que se publicará no <em>Boletín Oficial </em>da provincia, no taboleiro de edictos do Concello, na sede electrónica do Concello www.sede.pontevedra.gal, nun dos xornais de maior difusión da provincia e no <em>Diario Oficial de Galicia</em>, para efectos de que durante o dito período poida examinarse o expediente e formular as alegacións e suxestións que se consideren oportunas. O remate do amentado prazo de alegacións computará desde a data de publicación do anuncio no <em>Diario Oficial de Galicia</em> e a documentación exposta dilixenciaraa a Secretaría da Administración municipal, con notificación individual aos propietarios dos terreos afectados e lindeiros co espazo público e os predios obxecto do convenio; notificación que se fará por medio de anuncios no <em>Boletín Oficial del Estado</em>, cando sexan descoñecidos, sexa ignorado o lugar de notificación ou, intentada esta, non se puidese efectuar.</p>
    <p>Terceiro. Remitir o expediente completo, incluíndo o estudo de detalle e o convenio, ademais do proxecto de obra ordinaria e proposta de parcelamento, a informe da Consellería de Cultura, Educación e Ordenación Universitaria, ao acharse o ámbito na contorna dun ben catalogado cal é a capela de San Amaro, ao abeiro do disposto no artigo 80.2 da Lei 2/2016, do 10 de febreiro, do solo de Galicia, en relación coa Lei 5/2016, do 4 de maio, do patrimonio cultural de Galicia. (...).</p>
    <p>Durante o prazo de 1 mes, contado a partir da publicación deste anuncio no <em>Diario Oficial de Galicia</em>, calquera interesado poderá examinar o expediente no Servizo Municipal de Urbanismo, Medio Ambiente e Patrimonio Histórico (rúa Churruchaos, núm. 2 baixo) e formular as alegacións e as xustificacións que considere procedentes.</p>
    <p>Así mesmo, infórmase de que nestas datas xa se atopa publicado na sede electrónica do Concello de Pontevedra (www.pontevedra.gal; enlace exacto no día de hoxe: http://sede.pontevedra.gal/public/publications/list/municipalregulations/nortra) o contido íntegro do documento aprobado inicialmente pola Xunta de Goberno Local, en cumprimento do disposto no artigo 7 da Lei 19/2013, de transparencia, acceso á información pública e bo goberno.</p>
    <p>Pontevedra, 1 de decembro de 2016</p>
    <footer><p>Miguel Anxo Fernández Lores<br>Alcalde</p></footer>

