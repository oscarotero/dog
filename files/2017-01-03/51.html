---
date: '2017-01-03'
id: L430-141216-0002
page: 332
number: 2
agency: Concello de Mondoñedo
section: VI. Anuncios. b) Administración local.
title: ANUNCIO de alleamento de parcelas de uso industrial mediante poxa.
range: Anuncio
url: >-
  https://www.xunta.gal/dog/Publicados/2017/20170103/AnuncioL430-141216-0002_gl.html
---
<p>Mª Elena Candia López, alcaldesa do Concello de Mondoñedo, no exercicio das competencias que lle atribúe o artigo 21.1 da Lei 7/1985, do 2 de abril, expón:</p>
    <p>Con data do 25 de novembro de 2016, o Pleno da Corporación acordou aprobar o expediente de alleamento, en poxa pública, das seguintes parcelas:</p>
    <table>
     <tbody>
      <tr>
       <td>Denominación</td>
       <td>Ref. catastral</td>
       <td>Núm. predio Rexistro da Propiedade</td>
       <td>Valor taxación</td>
      </tr>
      <tr>
       <td>Parcela S-1</td>
       <td>3518103PJ3131N0001FH</td>
       <td>24876</td>
       <td>26.308,26 €</td>
      </tr>
      <tr>
       <td>Parcela S-26</td>
       <td>3518125PJ3131N0001BH</td>
       <td>24901</td>
       <td>30.591,00 €</td>
      </tr>
      <tr>
       <td>Parcela S-27</td>
       <td>3518126PJ3131N0001YH</td>
       <td>24902</td>
       <td>27.225,99 €</td>
      </tr>
      <tr>
       <td>Parcela S-28</td>
       <td>3518127PJ3131N0001GH</td>
       <td>24903</td>
       <td>28.922,40 €</td>
      </tr>
     </tbody>
    </table>
    <p>As ditas parcelas, S-1, S-26, S-27 e S-28, están situadas dentro da ordenanza de solo industrial do parque empresarial de Mondoñedo e réxense polas seguintes condicións de edificación:</p>
    <table>
     <tbody>
      <tr>
       <td>Tipoloxía:</td>
       <td>Acaroada (entre medianeiras, agrupada e pareada) ou illada</td>
      </tr>
      <tr>
       <td>Superficie mínima de parcela:</td>
       <td>400 m2</td>
      </tr>
      <tr>
       <td>Fronte mínima de parcela:</td>
       <td>10 m</td>
      </tr>
      <tr>
       <td>Altura máxima de edificación:</td>
       <td>9 m</td>
      </tr>
      <tr>
       <td>Altura máxima de planta:</td>
       <td>A definida segundo o número 1.2</td>
      </tr>
      <tr>
       <td>Altura mínima libre de planta:</td>
       <td>3 m</td>
      </tr>
      <tr>
       <td>Número de plantas:</td>
       <td>2</td>
      </tr>
      <tr>
       <td>Recuamentos mínimos a aliñacións:</td>
       <td>Os establecidos no plano de aliñacións e implantación</td>
      </tr>
      <tr>
       <td>Recuamentos mínimos a lindes:</td>
       <td>Permítese edificar acaroado, no caso de que non se chegue coa edificación ao linde, o recuamento mínimo será de 3 m</td>
      </tr>
      <tr>
       <td>Ocupación máxima de parcela:</td>
       <td>A establecida polos propios recuamentos da parcela</td>
      </tr>
      <tr>
       <td>Edificabilidade:</td>
       <td>1 m2/m2</td>
      </tr>
     </tbody>
    </table>
    <p>Condicións especiais do contrato de compravenda:</p>
    <p>A compravenda está suxeita á condición resolutoria de que, no prazo máximo de tres anos desde a data de formalización da compravenda, o adxudicatario ou o seu causante desenvolva de xeito efectivo unha actividade económica sobre a parcela, logo do outorgamento de licenza urbanística ou comunicación previa. A dita actividade deberá manterse, polo menos, durante catro anos.</p>
    <p>Presentación de ofertas:</p>
    <p>Os licitadores só poderán presentar unha proposición no Rexistro Xeral do Concello, das 10.00 ás 14.00 horas, durante o prazo de quince días naturais, contados desde o seguinte ao da data da última publicación do anuncio da licitación no <em>Boletín Oficial</em> da provincia ou no <em>Diario Oficial de Galicia</em>.</p>
    <p>Requisitos para a presentación de ofertas:</p>
    <p>As ofertas presentaranse en sobre pechado, nos termos e condicións establecidos no prego de condicións administrativas.</p>
    <p>As ofertas deberán expresar o prezo ofertado sen IVE de cada unha das parcelas polas que poxe o oferente.</p>
    <p>Criterios de adxudicación:</p>
    <p>Establécese como único criterio de adxudicación o maior prezo ofertado.</p>
    <p>Os pregos de licitación son os establecidos para cada parcela no recadro primeiro do presente anuncio.</p>
    <p>Obtención de información:</p>
    <p>Para obter información sobre o proceso ou obter copia dos pregos de condicións administrativas poderán dirixirse ao Concello de Mondoñedo, situado na praza do Concello número 1, 27740 Mondoñedo (Lugo). Teléfono: 982 52 40 03, correo electrónico: concellomondonedo@gmail.com</p>
    <p>Mondoñedo, 12 de decembro de 2016</p>
    <footer><p>Mª Elena Candia López<br>Alcaldesa</p></footer>

