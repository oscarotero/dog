---
date: '1998-02-06'
id: 9C7E
page: 1
number: 25
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 14 de xaneiro de 1998 pola que se autoriza o cesamento de actividades
  no centro privado Colegio Estudio, de Vigo (Pontevedra).
range: Orde
url: 'https://www.xunta.gal/dog/Publicados/1998/19980206/Anuncio9C7E_gl.html'
---
<p>Examinado o expediente incoado pola titularidade do centro privado Colegio Estudio, de Vigo (Pontevedra), en solicitude de cesamento de actividades no dito centro.</p>
<p>Resultando que o antedito centro privado obtivo, por Orde do 9 de novembro de 1987, a autorización defintiva para dúas unidades de educación preescolar, por Resolución de 20 de agosto de 1992 amplíaselle unha unidade; e por Orde do 27 de novembro de 1980 obtivo a autorización definitiva para oito unidades de educación xeral básica.</p>
<p>Vistos o real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartir en ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Autoriza-lo cesamento de actividades do centro privado que se ralciona no anexo da presente orde, quedando nulas e sen ningún efecto as disposicións que autorizan o funcionamento legal do devandito centro.</p>
<p>Santiago de Compostela, 14 de xaneiro de 1998</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO:</p>
<p>Provincia de Pontevedra</p>
<p>Código do centro: 36015731</p>
<p>Concello: Vigo</p>
<p>Enderezo: Gran Vía, 67</p>
<p>Denominación: Colegio Estudio</p>
<p>Titular: Colegio Estudio, Sociedad Limitada</p>
<p>Autorización do cesamento de actividades do centro.</p>
<p>891</p>

