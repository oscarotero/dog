---
date: '1998-02-06'
id: 9CA6
page: 1
number: 25
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: IV. OPOSICIÓNS E CONCURSOS
title: >-
  Orde do 30 de xaneiro de 1998 pola que se resolve a convocatoria para a
  provisión, polo sistema de libre designación, dun posto de traballo vacante no
  Servicio Galego de Promoción da Igualdade do Home e da Muller, anunciada por
  Orde do 18 de decembro de 1997 (DOG número 250, do 29).
range: Orde
url: 'https://www.xunta.gal/dog/Publicados/1998/19980206/Anuncio9CA6_gl.html'
---
<p>Convocada a provisión, polo sistema de libre designación, dun posto de traballo vacante no Servicio Galego de Promoción da Igualdade do Home e da Muller, mediante orde da Consellería de Familia e Promoción do Emprego, Muller e Xuventude do 18 de decembro de 1997 (DOG nº 250, do 29 de decembro), de conformidade co establecido nas bases quinta e sexta da referida orde, esta consellería,</p>
<p>RESOLVE:</p>
<p>Primeiro.-Adxudicarlle destino, no posto de traballo que se indica, ó funcionario que se expresa no anexo desta orde, seleccionado conforme o establecido nas bases da convocatoria, realizada por orde desta consellería do 18 de decembro de 1997.</p>
<p>Segundo.-O cesamento no actual destino do funcionario que obtivo praza producirase no prazo de tres días, contados a partir do seguinte ó da data da publicación desta orde no Diario Oficial de Galicia.</p>
<p>Se na data na que debe cesar no seu destino o funcionario está desfrutando un período de licencia, vacacións ou permiso, o prazo para efectualo empezará a contar a partir do día seguinte ó da súa incorporación.</p>
<p>A toma de posesión da praza adxudicada deberase realizar no prazo dos tres días seguintes ó do cesamento, de tratarse da mesma localidade na que actualmente presta os seus servicios o funcionario, ou no prazo dun mes, de tratarse de distinta localidade, conforme o establecido no artigo 14 do Decreto 93/1991, do 20 de marzo.</p>
<p>Terceiro.-O xefe do centro no que cause baixa o funcionario, así como o daquel no que obteña destino, consignarán no título administrativo, dentro do prazo sinalado no apartado anterior, as correspondentes dilixencias de cesamento e toma de posesión, das que se dará traslado, mediante copia, á Dirección Xeral da Función Pública.</p>
<p>Cuarto.-Contra esta orde os interesados poderán interpoñer recurso contencioso-administrativo perante o Tribunal Superior de Xustiza de Galicia no prazo de dous meses contados a partir do día da súa publicación no Diario Oficial de Galicia, comunicándolle previamente a esta consellería a vontade de interpoñelo, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 30 de xaneiro de 1998.</p>
<p>Manuela López Besteiro</p>
<p>Conselleira de Familia e Promoción do Emprego, Muller e Xuventude</p>
<p>ANEXO</p>
<p>N.R.P.: 3277280157 A2051.</p>
<p>Grupo: B.</p>
<p>Apelidos e nome: Seoane Ares, María Beatriz.</p>
<p>Código do posto: FA.A01.00.000.15770.025.</p>
<p>Posto de traballo: Sección de Habilitación.</p>
<p>Nivel: 25.</p>
<p>Localidade: Santiago de Compostela.</p>
<p>Dependencia: Servicio Galego de Promoción da Igualdade do Home e da Muller.</p>
<p>566</p>

