---
date: '1998-02-06'
id: 9CAA
page: 1
number: 25
agency: UNIVERSIDADE DE SANTIAGO DE COMPOSTELA
section: IV. OPOSICIÓNS E CONCURSOS
title: >-
  Resolución do 15 de xaneiro de 1998 pola que se convocan probas selectivas
  para a provisión dunha praza de médico, grupo I, vacante no cadro de persoal
  desta universidade.
range: Resolución
url: 'https://www.xunta.gal/dog/Publicados/1998/19980206/Anuncio9CAA_gl.html'
---
<p>Este rectorado, en uso das atribucións conferidas polo artigo 18 da Lei de reforma universitaria en relación co artigo 3.2e) da mesma norma, así como</p>
<p>nos estatutos desta universidade, resolve convocar probas selectivas para cubrir 1 praza de médico do grupo I, vacante no seu cadro de persoal laboral, con suxeición ás seguintes bases da convocatoria,</p>
<p>1. Normas xerais.</p>
<p>1.1. Convócanse probas selectivas para cubrir con persoal laboral fixo 1 praza de médico do grupo I do convenio colectivo do persoal laboral das universidades públicas de Galicia (DOG do 18 de outubro de 1996), polos sistemas de promoción interna e de acceso libre.</p>
<p>1.2. Os procesos de selección de promoción interna e libre realizaranse separadamente, e serán en primeiro lugar os de promoción interna. As vacantes non cubertas pola quenda de promoción interna acumularanse á provisión libre.</p>
<p>1.3. Os seleccionados polo sistema de promoción interna terán preferencia sobre a quenda libre para a elección de vacantes.</p>
<p>1.4. Os/as aspirantes só poderán participar nun dos dous sistemas de provisión.</p>
<p>1.5. O procedemento de selección dos aspirantes será o de concurso-oposición, do que as probas e valoracións se axustarán ó que se especifica no anexo I desta convocatoria.</p>
<p>1.6. A adxudicación das prazas ós aspirantes que superen o proceso selectivo efectuarase de acordo coa puntuación total obtida sumando ámbalas dúas fases.</p>
<p>1.7. O programa que rexerá na fase de oposición especifícase no anexo II.</p>
<p>2. Requisitos dos aspirantes.</p>
<p>2.1. Para seren admitidos á realización das probas selectivas, os/as aspirantes deberán reuni-los seguintes requisitos na data de remate do prazo de presentación de solicitudes e mantelos ata o momento de formalización do contrato:</p>
<p>a) Ser español ou nacional de calquera Estado membro da Unión Europea.</p>
<p>b) Ter cumpridos dezaoito anos de idade.</p>
<p>c) Estar en posesión do título de licenciado en medicina.</p>
<p>d) Non padecer enfermidade nin estar afectado por limitación física ou psíquica que sexa incompatible co desempeño das correspondentes funcións.</p>
<p>e) Non ter sido separado ou suspendido de servicio de calquera das administracións públicas en virtude de expediente disciplinario, nin estar inhabilitado por sentencia firme para o exercicio da función pública.</p>
<p>2.2. Os aspirantes que concorran ás probas pola quenda de promoción interna deberán reunir, ademais, os seguintes requisitos:</p>
<p>a) Teren a condición de persoal laboral fixo de calquera das universidades públicas da Comunidade Autónoma de Galicia.</p>
<p>b) Pertenceren a distinta categoría cá das prazas convocadas na presente convocatoria.</p>
<p>c) Teren permanecido un mínimo de 6 meses na súa categoría profesional.</p>
<p>3. Solicitudes.</p>
<p>3.1. Os que desexen tomar parte nestas probas selectivas deberán solicitarllo ó rector da Universidade de Santiago de Compostela en instancia segundo o modelo que figura como anexo IV a esta convocatoria, no prazo de vinte días naturais contados a partir do seguinte día ó da publicación desta convocatoria no Diario Oficial de Galicia.</p>
<p>Os/as aspirantes deberán facer constar na súa solicitude o sistema polo que se inscriben, libre ou de promoción interna, segundo corresponda.</p>
<p>3.2. A instancia irá acompañada de fotocopia do DNI e dos xustificantes que acrediten os méritos alegados nela, na seguinte forma:</p>
<p>3.2.1. Certificación acreditativa dos servicios prestados, fóra da Universidade de Santiago de Compostela, expedida pola unidade de persoal da Universidade Pública de Galicia onde prestaron os servicios referidos á data de remate do prazo de presentación de solicitudes. Se os servicios foron prestados na Universidade de Santiago, a certificación expedirase de oficio, e engadirase á solicitude do/a aspirante.</p>
<p>3.2.2. Os cursos de formación e cualificación profesional acreditaranse mediante a presentación do correspondente diploma, copia compulsada dela ou certificación do centro que os expide.</p>
<p>3.2.3. A experiencia profesional acreditarase mediante certificación da correspondente xerencia ou unidade de persoal da Administración onde prestase servicios.</p>
<p>3.3. A presentación de solicitudes farase nos rexistros xerais da Universidade situados no Rectorado da Universidade de Santiago (Pazo de San Xerome, praza do Obradoiro s/n) ou na Vicexerencia de Lugo (Augas Férreas, polígono de Fingoi, Lugo), ou nas restantes formas previstas no artigo 38 da Lei de réxime xurídico das administracións públicas e do procedemento administrativo común.</p>
<p>3.4. Os dereitos de exame serán de 4.000 pesetas, que se ingresarán na conta de Caixa Galicia «Oposicións» número: 2091-0388-90-3110000646. Para realiza-lo ingreso deberá utilizarse por triplicado o modelo de solicitude que figura como anexo IV.</p>
<p>En ningún caso a presentación e pagamento na entidade bancaria suporá a substitución do trámite de presentación, en tempo e forma, da solicitude.</p>
<p>3.5. Unicamente procederá a devolución dos dereitos de exame ós/ás aspirantes que sexan excluídos definitivamente destas probas selectivas e para tal efecto o reintegro realizarase de oficio. Para o que terán que facer consta-la entidade bancaria e o número de conta no recadro que para tal efecto figura na solicitude. De non figuraren estes datos, entenderase que renuncia á devolución dos dereitos de exame.</p>
<p>3.6. Os aspirantes con minusvalidez deberán indicalo na súa instancia e solicita-las posibles adaptacións de tempos e medios para a realización dos exercicios nos que a adaptación sexa necesaria.</p>
<p>4. Admisión de aspirantes.</p>
<p>4.1. Rematado o prazo de admisión de solicitudes, o rector da Universidade de Santiago de Compostela dictará, no prazo dun mes, resolución pola que se aproba a lista provisional de admitidos e excluídos, na que consten as causas da exclusión e o prazo para reparalas.</p>
<p>Para repara-los defectos que motivasen a exclusión ou omisión das devanditas relacións, os aspirantes disporán dun prazo de dez días contados a partir do seguinte ó da publicación da resolución. Os aspirantes que, dentro do prazo sinalado non reparasen a exclusión ou omisión, serán definitivamente excluídos da realización das probas.</p>
<p>A resolución que aprobe a lista definitiva de admitidos e excluídos esgotará a vía administrativa.</p>
<p>5. Tribunal.</p>
<p>5.1. O tribunal cualificador destas probas é o que figura como anexo III a esta convocatoria e terá a categoría primeira das recollidas no Decreto 299/1990, do 24 de maio (DOG do 1 de xuño), modificado polo Decreto 178/1992, do 26 de xuño (DOG do 7 de xullo).</p>
<p>O procedemento de actuación do tribunal axustarase en todo momento ó disposto na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>5.2. Os membros do tribunal deberán absterse de intervir notificándollo ó rector da universidade, can</p>
<p>do concorran neles as circunstancias previstas nos artigos 28 e 29 da Lei de réxime xurídico das administracións públicas e do procedemento administrativo común, ou se realizase tarefas de preparación de aspirantes a probas selectivas nos cinco anos anteriores á publicación desta convocatoria.</p>
<p>O presidente poderá solicitar dos membros do tribunal declaración expresa de non se encontraren incursos nas circunstancias previstas nos devanditos artigos.</p>
<p>Así mesmo, os/as aspirantes poderán recusa-los/las membros do tribunal cando concorran as circunstancias antes citadas.</p>
<p>5.3. A partir da súa constitución o tribunal, para actuar validamente, requirirá a presencia da maioría absoluta dos seus membros, titulares ou suplentes.</p>
<p>5.4. Dentro da fase de oposición o tribunal resolverá tódalas dúbidas que puidesen xurdir na aplicación destas normas así como o que se deberá facer nos casos non previstos.</p>
<p>5.5. O tribunal poderá dispo-la incorporación ós seus traballos de asesores especialistas para as probas correspondentes dos exercicios que estime pertinentes, limitándose os ditos asesores a prestasen a súa colaboración nas súas especialidades técnicas. A designación destes asesores deberá comunicárselle ó rector da universidade. O nomeamento dos asesores farase público, e seranlles aplicables as causas de abstención e recusación igual cós membros do tribunal.</p>
<p>5.6. O tribunal cualificador adoptará as medidas precisas naqueles casos nos que resulte necesario, de forma que os aspirantes con minusvalidez gocen de similares condicións para a realización dos exercicios có resto dos participantes. Neste sentido, estableceranse para as persoas con minusvalidez que o soliciten na forma prevista na base 3.6 as adaptacións posibles en tempo e medios para a súa realización.</p>
<p>5.7. O tribunal adoptará as medidas oportunas para garantir que os exercicios escritos sexan corrixidos sen que se coñeza a identidade dos/as aspirantes. O tribunal excluirá aqueles/as opositores que consignen o seu nome nas follas de exame, trazos, marcas ou signos que permitan coñece-la súa identidade.</p>
<p>5.8. En ningún caso o tribunal poderá declarar que superaron as probas selectivas un número superior de aspirantes có das prazas convocadas. Calquera proposta de aprobados que contraveña o establecido será nula de pleno dereito.</p>
<p>5.9. O tribunal, de conformidade co previsto no artigo 22.2 do convenio colectivo, poderá preve-la</p>
<p>constitución de listas de espera, segundo a orde de puntuación acadada nas probas, cos aspirantes que non as superaron, coa finalidade de atender, mediante contratacións temporais as vacantes e necesidades que poidan producirse ata a realización da próxima convocatoria.</p>
<p>6. Desenvolvemento dos exercicios.</p>
<p>6.1. A orde de actuación dos opositores iniciarase alfabeticamente polo primeiro da letra H, de conformidade co establecido na Resolución do 16 de maio de 1997 da Dirección Xeral da Función Pública.</p>
<p>6.2. En calquera momento os aspirantes poderán ser requiridos polo tribunal para que acrediten a súa identidade.</p>
<p>6.3. Os aspirantes serán convocados para cada exercicio nun só chamamento, sendo excluídos das probas aqueles que non comparezan, salvo nos casos de forza maior, debidamente xustificados, e libremente apreciados polo tribunal.</p>
<p>6.4. O día, hora e lugar de realización do primeiro exercicio faranse públicos na resolución que aprobe a relación definitiva de aspirantes admitidos e excluídos.</p>
<p>6.5. A publicación dos sucesivos anuncios de celebración dos demais exercicios efectuarase nos locais onde se fixese o primeiro deles así como no rectorado da universidade, ou por calquera outro medio que se estime conveniente para asegura.-la súa máxima divulgación, cunha antelación de polo menos vintecatro horas á sinalada para a súa iniciación.</p>
<p>6.6. En calquera momento do proceso selectivo, se o tribunal tivese coñecemento de que algún dos/as aspirantes carece dos requisitos esixidos pola presente convocatoria, logo da audiencia ó interesado, deberá propoñerlle a súa exclusión ó rector da Universidade de Santiago de Compostela, comunicándolle tamén as inexactitudes e falsidades formuladas polo/a aspirante na súa solicitude para os efectos procedentes.</p>
<p>7. Lista de aprobados.</p>
<p>7.1. Concluído cada un dos exercicios da fase de oposición, o tribunal cualificador fará pública a relación dos aspirantes seleccionados en cada un deles, con indicación da puntuación obtida.</p>
<p>7.2. A lista coa valoración de méritos da fase de concurso farase pública unha vez celebrado o derradeiro exercicio da fase de oposición.</p>
<p>7.3. A cualificación final do concurso-oposición virá determinada pola suma aritmética das puntuacións correspondentes á fase de oposición maila obti</p>
<p>da na fase de concurso de méritos, na forma establecida no anexo I. En caso de empate, daráselle preferencia á maior puntuación obtida na fase de oposición. De persisti-lo empate dirimirase a prol do candidato que obtivese a maior puntuación no exercicio específico de primeira fase. O tribunal fará pública, para cada sistema de acceso, a lista dos aspirantes que, segundo a orde da puntuación total acadada por cada un deles, fosen seleccionados, e que en ningún caso poderá conter un número de candidatos superior ó das prazas convocadas. A devandita relación, que será elevada polo tribunal ó rector da universidade xunto coa proposta de contratación a favor dos aspirantes que figuren nela, será publicada no taboleiro de anuncios do rectorado.</p>
<p>8. Presentación de documentos.</p>
<p>8.1. No prazo de 20 días naturais a partir do día seguinte a aquel no que se fixesen públicas as relacións definitivas de aprobados no rectorado da universidade, os/as aspirantes que figuren nelas deberán presentar no Servicio de PAS (Casa da Balconada, Rúa Nova, 6 de Santiago de Compostela) a seguinte documentación:</p>
<p>a) Fotocopia do DNI ou pasaporte.</p>
<p>b) Fotocopia compulsada do título esixido.</p>
<p>c) Declaración xurada de non teren sido separados mediante expediente disciplinario de ningunha Administración pública e de non se acharen inhabilitados para o exercicio das funcións públicas, nin realizaren actividade ou actividades suxeitas a incompatibilidades.</p>
<p>Os nacionais doutros estados membros da Comunidade Europea deberán acreditar igualmente non estaren sometidos a sanción disciplinaria ou condena penal que impida no seu estado, o acceso á función pública.</p>
<p>d) Certificado médico acreditativo de non padeceren enfermidade nin defecto físico que os imposibilite para o servicio.</p>
<p>8.2. Os que tivesen a condición de persoal laboral fixo de calquera Universidade Pública de Galicia estarán exentos de xustificar documentalmente as condicións e demais requisitos xa probados para accederen ó seu anterior posto. Deberán presentar certificación da universidade correspondente para acreditar tal condición, de non a teren presentada con anterioridade.</p>
<p>8.3. Ante a imposibilidade, debidamente xustificada, de presentaren os documentos expresados na base anterior, poderá acreditarse que se reúnen as condicións esixidas na convocatoria mediante calquera medio de proba admitido en dereito.</p>
<p>8.4. Quen dentro do prazo fixado, e salvo o caso de forza maior, non presentase a documentación ou do seu exame se deducise que carece dalgún dos requisitos sinalados na base 2, non poderá ser nomeado como persoal laboral fixo e quedarán anuladas as súas actuacións, sen prexuízo da responsabilidade en que incorrese por falsidade na solicitude inicial.</p>
<p>9. Disposición derradeira.</p>
<p>A presente convocatoria, as súas bases e cantos actos administrativos se deriven desta e das actuacións do tribunal poderán ser impugnados nos casos e nas formas establecidas na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 15 de xaneiro de 1998.</p>
<p>P.D. (R. 23-12-1997)</p>
<p>Luis Concheiro Carro</p>
<p>Vicerrector de Relacións Exteriores</p>
<p>e Proxección Universitaria</p>
<p>ANEXO I</p>
<p>Denominación da praza: médico. Grupo I</p>
<p>Procedemento de selección:</p>
<p>O procedemento de selección será o de concurso-oposición.</p>
<p>1. O concurso-oposición constará das fases que a continuación se indican:</p>
<p>1.1. Primeira fase, de carácter eliminatorio: (para sistemas de promoción interna e acceso libre).</p>
<p>Primeiro exercicio (práctico):</p>
<p>Presentaranse varias probas sobre temas que se ven a diario nunha consulta médica. Será preciso facer un correcto diagnóstico sobre elas.</p>
<p>O tempo máximo para a realización deste exercicio será dunha hora. A puntuación será de 0 a 30 puntos, sendo necesario para aprobar obter un mínimo de 15 puntos.</p>
<p>Segundo exercicio (teórico):</p>
<p>Consistirá na realización por escrito de dous temas escollidos ó chou entre os que figuran no anexo II, pertencendo un deles á primeira parte o outro á segunda parte do temario específico.</p>
<p>O tempo máximo deste exercicio será de dúas horas.</p>
<p>A puntuación será de 0 a 30 puntos, sendo necesario para aprobar acadar un mínimo de 15 puntos.</p>
<p>1.2. Segunda fase:</p>
<p>Quenda de promoción interna.</p>
<p>-Proba de coñecemento da lingua galega. Terá carácter selectivo e non eliminatorio. Constará de dúas probas.</p>
<p>Primeira: consistirá na traducción, sen diccionario, dun texto do castelán para o galego, elixido por sorteo de entre tres propostos polo tribunal.</p>
<p>Segunda: consistirá na traducción, sen diccionario, dun texto do galego para o castelán, elixido por sorteo de entre tres propostos polo tribunal.</p>
<p>O tempo máximo para a realización deste exercicio será dunha hora.</p>
<p>A puntuación será de 0 a 10 puntos.</p>
<p>Quenda de acceso libre: terá carácter selectivo non eliminatorio, constará de dúas partes:</p>
<p>-Coñecementos non específicos do posto. Consistirá en contestar por escrito un cuestionario de preguntas tipo test, con 3 respostas alternativas das que só unha será a correcta, propostas polo tribunal e correspondentes ó temario non específico. A duración desta proba non será inferior a unha hora. A puntuación desta parte será de 0 a 10 puntos.</p>
<p>-Proba de coñecemento da lingua galega. Terá carácter selectivo non eliminatorio. Constará de dúas probas:</p>
<p>Primeira: consistirá na traducción, sen diccionario, dun texto do castelán para o galego, elixido por sorteo de entre tres propostos polo tribunal.</p>
<p>Segunda: consistirá na traducción, sen diccionario, dun texto do galego para o castelán, elixido por sorteo de entre tres propostos polo tribunal.</p>
<p>O tempo máximo para a realización deste exercicio será dunha hora. A puntuación será de 0 a 10 puntos.</p>
<p>1.3. Terceira fase: concurso.</p>
<p>Quenda de promoción interna: máximo 30 puntos.</p>
<p>1. Antigüidade: máximo 8 puntos a razón de 0,055 por mes traballado.</p>
<p>Experiencia: máximo 13 puntos.</p>
<p>A) Na mesma categoría en universidades públicas (0.18 puntos por mes traballado).</p>
<p>2. Cursos de formación e perfeccionamento, dispensados por centros ou organismos oficiais e que estean directamente relacionados co contido da praza. Máximo 5 puntos; puntuarase do seguinte xeito:</p>
<p>-Cursos de formación recibidos:</p>
<p>Cursos de aptitude: 0,02 puntos/hora de duración do curso.</p>
<p>Cursos de asistencia: 0,01 puntos/hora de duración do curso.</p>
<p>Curso de inciación da lingua galega: 0,01 puntos/hora.</p>
<p>Curso de perfeccionamento lingua galega: 0,02 puntos/hora.</p>
<p>No caso de térense os cursos de iniciación e perfeccionamento de galego, só puntuará o de perfeccionamento.</p>
<p>-Cursos de formación impartidos: 0,03 puntos/hora de duración do curso.</p>
<p>Nos cursos nos que non figure o número de horas, a puntuación farase polo mínimo de 10 horas.</p>
<p>3. Entrevista. Valorarase ata un máximo de 4 puntos.</p>
<p>1.4. Concurso para a quenda de acceso libre: máximo 15 puntos.</p>
<p>-Valoraranse os seguintes conceptos:</p>
<p>Experiencia: máximo 8 puntos.</p>
<p>A) Mesma categoría en universidades públicas (0.11 puntos por mes traballado).</p>
<p>B) Mesma categoría noutras administracións públicas (0.055 puntos por mes traballado).</p>
<p>C) Outras categorías universidades públicas (0.055 puntos por mes traballado).</p>
<p>Cursos: valoraranse igual que na promoción interna, ata un máximo de 4 puntos.</p>
<p>Entrevista: valorarase ata un máximo de 3 puntos.</p>
<p>ANEXO II</p>
<p>Denominación da praza: médico. Grupo I</p>
<p>Temario específico</p>
<p>Primeira parte: xeneralidades.</p>
<p>1. Organización científica do traballo. Ergonomía. Características dos lugares de traballo: ventilación, temperatura, iluminación.</p>
<p>2. Ordenación do espacio de traballo. Consideracións metodolóxicas sobre o deseño do posto de traballo e características ergonómicas dun asento de oficina. Postos de traballo en sedestación. Recomendacións para a disposición dos elementos do posto. Posto de traballo en bipedestación.</p>
<p>3. Horarios e ritmos de traballo. Organización dos ritmos profesionais. Fisioloxía dos ritmos biolóxicos. Perturbacións debidas ó traballo por turnos. Melloras posibles.</p>
<p>4. Accidentes de traballo. Concepto. Importancia. Causas. Prevención.</p>
<p>5. Doenzas profesionais. Concepto e clasificación. Prevención.</p>
<p>6. Incapacidade laboral e invalidez.</p>
<p>7. O método epidemiolóxico en saúde laboral.</p>
<p>8. Detección precoz de doenzas nun Servicio de Saúde Laboral.</p>
<p>9. Lei de prevención de riscos laborais.</p>
<p>Segunda parte: patoloxía do traballo.</p>
<p>1. Doenzas broncopulmonares de orixe laboral.</p>
<p>2. Alteracións bucodentarias de orixe laboral.</p>
<p>3. Alteracións otorrinolaringolóxicas de orixe laboral.</p>
<p>4. Hepatopatías de orixe laboral.</p>
<p>5. Doenzas cardiovasculares de orixe laboral.</p>
<p>6. Dermatoses profesionais.</p>
<p>7. Endocrinopatías e trastornos reproductivos de orixe laboral.</p>
<p>8. Hemopatías de orixe laboral.</p>
<p>9. Nefropatías de orixe laboral.</p>
<p>10. Trastornos neurolóxicos de orixe laboral.</p>
<p>11. Oftalmoloxía laboral.</p>
<p>12. Cancro laboral.</p>
<p>13. Doenzas reumáticas de orixe laboral.</p>
<p>14. Medidas terapeúticas xerais ante as intoxicacións agudas no medio laboral.</p>
<p>15. Psicoloxía laboral.</p>
<p>16. Estrés laboral. Desencadeantes do estrés laboral. Respostas psicobiolóxicas ó estrés e consecuencias sobre a saúde. Estratexias de intervención para a prevención e o manexo do estrés laboral.</p>
<p>17. Drogas no medio laboral.</p>
<p>18. Urxencias médicas no medio laboral.</p>
<p>Temario non específico</p>
<p>1. A Constitución de 1978: estructura e contido.</p>
<p>2. O acto administrativo: concepto, clases e elementos. Requisitos e eficacia dos actos administrativos. Motivación e notificación, nulidade e anulabilidade dos actos administrativos.</p>
<p>3. O procedemento administrativo común. Iniciación, ordenación, instrucción e terminación. A revisión dos actos en vía administrativa: revisión de oficio. O silencio administrativo.</p>
<p>4. Os recursos administrativos: recurso ordinario. Recurso de revisión.</p>
<p>5. Texto refundido da Lei do Estatuto dos traballadores. Dereitos e deberes laborais básicos. Clasificación profesional e promoción no traballo. Mobilidade funcional e xeográfica. Dos dereitos de representación colectiva e de reunión dos traballadores na empresa. Da negociación dos convenios colectivos.</p>
<p>6. A Lei de reforma universitaria. As universidades. Natureza xurídica.</p>
<p>7. A Universidade de Santiago de Compostela. Estatutos. Réxime económico e financeiro.</p>
<p>8. A Universidade de Santiago de Compostela. Estatutos. Órganos de goberno unipersoais e colexiados.</p>
<p>9. A Universidade de Santiago de Compostela. Estatutos. Clases e réxime xurídico do PAS.</p>
<p>10. III convenio colectivo do persoal laboral das universidades públicas de Galicia.</p>
<p>ANEXO III</p>
<p>Denominación da praza: médico. Grupo I</p>
<p>Tribunal cualificador</p>
<p>-Titulares:</p>
<p>Presidente: Aureliano García González-Llanos. Xerente da Universidade de Santiago de Compostela.</p>
<p>Vocais:</p>
<p>Representantes da universidade:</p>
<p>María del Carmen Pardiñas Añón. Médico. Grupo I do cadro de persoal laboral da Universidade de Santiago de Compostela.</p>
<p>Ana Mª Bermejo Barrera. Profesora titular de medicina legal da Facultade de Medicina. Médico de empresa.</p>
<p>Representantes do comité de empresa:</p>
<p>Francisco Castro Alvaredo. Grupo V do cadro de persoal laboral da Universidade de Santiago de Compostela.</p>
<p>Juan Mariñas Liste. Grupo IV do cadro de persoal laboral da Universidade de Santiago de Compostela.</p>
<p>Secretaria: Amparo Azurmendi Rodríguez. Funcionaria de carreira da escala auxiliar da Universidade de Santiago de Compostela, que actuará con voz pero sen voto.</p>
<p>-Suplentes:</p>
<p>Presidente: José Vázquez Portomeñe. Vicexerente da Universidade de Santiago de Compostela.</p>
<p>Vocais:</p>
<p>Representantes da universidade:</p>
<p>Manuel Freire Garabal Núñez. Profesor titular de farmacoloxía da Facultade de Farmacia.</p>
<p>Ángel Segade García. Profesor da Escola de Óptica e Acústica. Médico especialista en Oftalmoloxía.</p>
<p>Representantes do comité de empresa:</p>
<p>Manuela García Freire. Grupo IV do cadro de persoal laboral da Universidade de Santiago de Compostela.</p>
<p>José Fernando Cobos Otero. Grupo IV do cadro de persoal laboral da Universidade de Santiago de Compostela.</p>
<p>Secretaria: Amalia Díaz Sánchez. Funcionaria de carreira da escala auxiliar da Universidade de Santiago de Compostela, que actuará con voz pero sen voto.</p>
<p>737</p>

