---
date: '2021-08-27'
id: G0427-190821-0003
page: 43013
number: 165
agency: Consellería do Mar
section: III. Outras disposicións.
title: >-
  RESOLUCIÓN do 19 de agosto de 2021, da Secretaría Xeral Técnica da Consellería
  do Mar, pola que se lles dá publicidade a dúas encomendas de xestión ao medio
  propio Fundación Centro Tecnolóxico do Mar-Fundación Cetmar para seren
  executadas durante o ano 2021.
range: Resolución
url: >-
  https://www.xunta.gal/dog/Publicados/2021/20210827/AnuncioG0427-190821-0003_gl.html
---
<p>De conformidade co artigo 8 da Lei 19/2013, do 9 de decembro, de transparencia, acceso á información pública e bo goberno, dáselles publicidade ás seguintes encomendas coas seguintes características:</p>
    <p>1. Resolución do 6 de agosto de 2021, da Consellería do Mar, pola que se lle encarga ao medio propio Fundación Centro Tecnolóxico do Mar-Fundación Cetmar a realización do servizo en materia de formación correspondente á impartición dun programa de accións formativas no ano 2021 no centro de formación A Aixola.</p>
    <p>– Actividade: realización, pola fundación Cetmar, das accións para dar o servizo en materia de formación para a impartición dun programa de accións formativas no ano 2021 (2º semestre) no centro de formación A Aixola.</p>
    <p>– Natureza e alcance da xestión encomendada: encomenda de xestión a medios propios ao ter a Fundación Centro Tecnolóxico do Mar (Cetmar) a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o 6 de agosto de 2021 ata o 31 de decembro de 2021.</p>
    <p>– Financiamento: tramitouse con cargo aos orzamentos da Comunidade Autónoma de Galicia na aplicación orzamentaria 15.03.722A.640.1, código do proxecto 2016 00258, e foi cofinanciada polo Fondo Europeo Marítimo e de Pesca nun 75 %.</p>
    <p>2. Resolución do 29 de xullo de 2021, da Consellería do Mar, pola que se lle encarga ao medio propio Fundación Centro Tecnolóxico do Mar-Fundación Cetmar a realización, polo sistema de administración, dun servizo de apoio técnico ao deseño dunha embarcación patrulleira de madeira para o Servizo de Gardacostas de Galicia da Consellería do Mar.</p>
    <p>– Actividade: realización das actuacións relativas á execución, polo Centro Tecnolóxico do Mar-Fundación Cetmar, de accións de apoio á Consellería do Mar que teñen como finalidades últimas o deseño dunha embarcación patrulleira construída en madeira para tarefas de inspección e vixilancia pesqueira, control e apoio á frota pesqueira de Galicia.</p>
    <p>– Natureza e alcance da xestión encomendada: encomenda de xestión a medios propios ao ter a Fundación Centro Tecnolóxico do Mar (Cetmar) a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: desde o 29 de xullo de 2021 ata o 30 de decembro de 2021.</p>
    <p>– Financiamento: tramitouse con cargo aos orzamentos da Comunidade Autónoma de Galicia na aplicación orzamentaria 15.02.723A.640.1, código do proxecto 2016 00287, e foi cofinanciada polo Fondo Europeo Marítimo e de Pesca nun 75 %.</p>
    <p>Santiago de Compostela, 19 de agosto de 2021</p>
    <footer><p>Silvia Cortiñas Fernández<br>Secretaria xeral técnica da Consellería do Mar</p></footer>

