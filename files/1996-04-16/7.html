---
date: '1996-04-16'
id: 559A
page: 3
number: 74
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 20 de marzo de 1996 pola que se convocan unhas xornadas sobre
  violencia urbana dirixidas ós membros dos corpos e forzas de seguridade.
range: Resolución
url: 'https://www.xunta.gal/dog/Publicados/1996/19960416/Anuncio559A_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1996, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dunhas xornadas sobre violencia urbana, que deberán desenvolverse conforme ás seguintes bases:</p>
<p>Obxectivos.</p>
<p>As xornadas teñen por obxectivos dotar dunha formación adecuada ós membros dos corpos e forzas de seguridade, e duns coñecementos indispensables para desenvolve-la súa actividade profesional, afondando na problemática derivada destes temas, tan preocupantes nos tempos de hoxe.</p>
<p>Destinatarios.</p>
<p>As xornadas van dirixidas ós membros dos corpos de forzas de seguridade.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertarán serán de 300.</p>
<p>Solicitudes.</p>
<p>1. O persoal que desexe participar nesta xornadas deberá presentar, cuberta á máquina ou con letra moi clara, a instancia que figura no anexo, acompañada dunha fotocopia do DNI e do carné profesional.</p>
<p>2. O prazo para a presentación de instancias rematará o día 7 de maio de 1996, ás 14 horas.</p>
<p>3. As instancias deberán vir asinadas polo xefe do cadro de persoal e seladas; será isto requisito indispensable para ser admitido nos cursos; o incumprimento deste requisito levará consigo a exclusión do devandito curso.</p>
<p>4. As instancias deberán enviarse á sede da Academia Galega de Seguridade: rúa de Madrid, 2-4, polígono das Fontiñas, 15703, Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de</p>
<p>novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>As xornadas celebraranse en sesións de mañá e tarde, e nelas trataranse, en outros, os seguintes temas:</p>
<p>a) A violencia urbana.</p>
<p>b) A violencia no deporte desde o punto de vista da prensa.</p>
<p>c) Actuación diante de espectáculos deportivos.</p>
<p>d) Motivacións sociolóxicas da violencia e delincuencia xuvenil.</p>
<p>e) Consecuencias xurídicas e patrimoniais dos destrozos provocados por bandas xuvenís.</p>
<p>Datas.</p>
<p>As xornadas desenvolveranse durante os días 20 e 21 de maio de 1996.</p>
<p>O horario será o seguinte:</p>
<p>-Día 20: de 9.30 a 13.30 horas e de 16.15 a 20 horas.</p>
<p>-Día 21: de 10 a 14 horas.</p>
<p>Relación de admitidos.</p>
<p>A relación de admitidos publicarase o día 9 de maio de 1996 no taboleiro de anuncios da Academia Galega de Seguridade, ou ben poden conforma-la súa asistencia chamando ó teléfono (981) 56 34 00.</p>
<p>Lugar.</p>
<p>As xornadas celebraranse no salón de actos da Escola Galega de Administración Pública, sita na rúa Madrid, 2-4, no polígono das Fontiñas.</p>
<p>Certificado de asistencia.</p>
<p>Ó remate das xornadas entregaráselles un certificado de asistencia a aquelas persoas que acrediten a súa participación continuada a elas.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento das xornadas para adapta-las ás necesidades da Administración e ás continxencias que poidan xurdir.</p>
<p>Santiago de Compostela, 20 de marzo de 1996.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>2721</p>

