---
date: '2021-12-13'
id: G0003-011221-0001
page: 60434
number: 237
agency: Servizo Galego de Saúde
section: III. Outras disposicións.
title: >-
  RESOLUCIÓN do 11 de novembro de 2021 pola que se lle encomenda á Axencia
  Galega para a Xestión do Coñecemento en Saúde a xestión da formación dos/das
  profesionais ópticos-optometristas derivada do Convenio de colaboración entre
  a Consellería de Sanidade, o Servizo Galego de Saúde e os establecementos de
  óptica para o desenvolvemento dun programa de prevención dos problemas
  visuais.
range: Resolución
url: >-
  https://www.xunta.gal/dog/Publicados/2021/20211213/AnuncioG0003-011221-0001_gl.html
---
<p>De conformidade co previsto no artigo 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á Resolución do Servizo Galego de Saúde, do 9 de novembro de 2021, pola que se encomenda á Axencia Galega para a Xestión do Coñecemento en Saúde (ACIS) a xestión de actividades formativas. </p>
    <p>– Actividades:</p>
    <p>a) A xestión da asistencia do alumnado proposto para cada actividade. </p>
    <p>Estas actividades formativas deben estar enmarcadas dentro da formación establecida no convenio «Normalización dos procedementos para a prevención dos problemas visuais».</p>
    <p>b) A programación, planificación e xestión das actividades formativas propostas polo Servizo de Integración Asistencial, dentro dos límites orzamentarios establecidos.</p>
    <p>– Natureza e alcance da xestión encomendada: a encomenda ten natureza de encarga a medio propio, de acordo co disposto nos artigos 47 e seguintes da Lei 16/2010, do 17 de decembro, e no artigo 13 da Lei 14/2013, do 26 de decembro, de racionalización do sector público autonómico. Tal condición de medio propio está recollida no artigo 5 do Decreto 112/2015, do 31 de xullo, polo que se crea a Axencia Galega para a Xestión do Coñecemento en Saúde e se aproban os seus estatutos.</p>
    <p>– Prazo de vixencia: desde a súa publicación no <em>Diario Oficial de Galicia</em> e ata o día 31 de decembro de 2021. </p>
    <p> Santiago de Compostela, 11 de novembro de 2021</p>
    <footer><p>Julio García Comesaña<br> Presidente do Servizo Galego de Saúde</p></footer>

