---
date: '2002-12-02'
id: 1A7D2
page: 16
number: 232
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Orde do 11 de novembro de 2002 pola que se fai a segunda convocatoria de
  axudas á paralización definitiva dos buques dependentes ata 1999 do acordo de
  pesca con Marrocos.
range: Orde
url: 'https://www.xunta.gal/dog/Publicados/2002/20021202/Anuncio1A7D2_gl.html'
---
<p>A Orde do 6 de febreiro de 2002 pola que se establecen as bases e condicións e se regula o procedemento de concesión de axudas á paralización definitiva dos buques dependentes ata 1999 do acordo de pesca con Marrocos prevé, no seu artigo 4, que as convocatorias poderán ser varias, rexeranse polas bases e condicións establecidas na dita orde e os remanentes dunha convocatoria acumularanse á seguinte.</p>
<p>Para tal obxecto, esta consellería</p>
<p>DISPÓN:</p>
<p>Artigo 1º.-Convocatoria de axudas.</p>
<p>Convócanse, por segunda vez neste exercicio axudas á paralización definitiva dos buques dependentes ata 1999 do acordo de pesca con Marrocos, que se rexerán polas bases e condicións e de acordo co procedemento establecido na Orde do 6 de febreiro de 2002 (DOG do 21 de febreiro); o prazo de presentación de solicitudes, de acordo co seu artigo 13 será de vinte días hábiles contados a partir do seguinte ó da publicación desta convocatoria.</p>
<p>Artigo 2º.-Crédito orzamentario.</p>
<p>As subvencións concédense con cargo á aplicación orzamentaria 12.03.614B.771.0 do exercicio vixente e cun importe 2.164.637 euros.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 11 de novembro de 2002.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>

