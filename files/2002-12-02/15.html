---
date: '2002-12-02'
id: 1A7F2
page: 16
number: 232
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 21 de novembro de 2002 pola que se convocan unhas xornadas sobre
  intervención e defensa persoal policial.
range: Resolución
url: 'https://www.xunta.gal/dog/Publicados/2002/20021202/Anuncio1A7F2_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 2002, conforme as funcións atribuídas pola Lei 4/1992, do 9 de abril, de relización da Academia Galega de Seguridade, anúnciase a realización dunhas xornadas sobre intervención e defensa persoal policial, que se deberán desenvolver conforme as seguintes bases:</p>
<p>Obxectivos.</p>
<p>As xornadas teñen por obxectivos xerais a ampliación de coñecementos sobre as últimas técnicas de intervención e actuación ante as distintas situacións problemáticas que se poidan producir no traballo e na función policial.</p>
<p>Destinatarios.</p>
<p>As xornadas van dirixidas ós membros dos corpos das policías locais de Galicia, ós membros da unidade do CNP adscrita á Comunidade Autónoma de Galicia e, no caso de quedaren prazas vacantes, ós membros do corpo nacional de policía e garda civil.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertan é de 80.</p>
<p>Solicitudes.</p>
<p>1. O persoal que desexe participar nestas xornadas deberá presentar, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 12 de decembro de 2002, ás 14 horas.</p>
<p>3. As instancias deberán enviarse á sede da Academia Galega de Seguridade; avenida da Cultura, 36680 A Estrada; ou ben poden entregarse en cal</p>
<p>quera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Materiais.</p>
<p>Os que resulten admitidos deberán presentarse a estas xornadas provistos de atavío deportivo e, no caso de ser posible, co material profesional do que dispoñan (grillóns, bastón policial, tonfa...)</p>
<p>Datas.</p>
<p>As xornadas terán lugar durante os días 13, 14 e 15 de decembro de 2002, no seguinte horario:</p>
<p>-Día 13: xornada de tarde (das 16 ás 21 horas).</p>
<p>-Día 14: xornada de mañá (das 9 ás 14 horas) e tarde (das 16 ás 21 horas)</p>
<p>-Día 15: xornada de mañá (das 9 ás 14 horas).</p>
<p>Relación de admitidos.</p>
<p>A relación de admitidos publicarase o día 12 de decembro de 2002, ás 18 horas, no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Lugar.</p>
<p>Salón de actos da Academia Galega de Seguridade, avenida da Cultura, s/n, e nas instalacións do colexio Figueroa habilitado para este evento, no concello da Estrada.</p>
<p>Certificado de participación.</p>
<p>Ó remate das xornadas entregaráselles un certificado de asistencia a aquelas persoas que acrediten a súa participación continuada a elas.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento das xornadas para adaptalas ás necesidades da Administración e ás continxencias que poidan xurdir.</p>
<p>A Estrada, 21 de novembro de 2002.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

