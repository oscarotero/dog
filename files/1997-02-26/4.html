---
date: '1997-02-26'
id: 3BFA
page: 1
number: 39
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 30 de xaneiro de 1997 pola que se lle concede autorización definitiva
  ó centro privado Luis Vives, de Barbadás (Ourense).
range: Orde
url: 'https://www.xunta.gal/dog/Publicados/1997/19970226/Anuncio3BFA_gl.html'
---
<p>Examinado o expediente incoado pola titularidade do centro privado Luis Vives, de Ourense, en solicitude de autorización definitiva, por cambio de domicilio e traslado de instalacións, do dito centro.</p>
<p>Resultando que o devandito centro privado obtivo, por Orde do 30 de xaneiro de 1974, a clasificación condicionada para 8 unidades de educación xeral básica e 1 unidade de educación preescolar nas rúas Padre Feijóo, 17 e avenida de Portugal, 210 de Ourense.</p>
<p>Resultando que, por Resolución do 19 de febreiro de 1996, ó citado centro privado foille aprobado o proxecto para a realización de obras conducentes á obtención da autorización definitiva para 6 unidades de educación infantil, 12 unidades de educación primaria e 12 unidades de educación secun</p>
<p>daria obrigatoria na rúa Aira de Fonsillón, 4 de Barbadás (Ourense).</p>
<p>Resultando que, segundo o informe da unidade técnica, as obras se remataron de acordo co proxecto aprobado.</p>
<p>Vistos a Lei orgánica 1/1990, do 3 de outubro, de ordenación xeral do sistema educativo (BOE do 4), o Real decreto 1004/1991, do 14 de xuño (BOE do 26), o Decreto 133/1995, do 10 de maio (DOG do 22), a Orde do 20 de setembro de 1995 (DOG do 15 de decembro), pola que se desenvolve o antedito decreto.</p>
<p>Considerando que o centro que se expresa, á vista dos informes emitidos pola Unidade Técnica e Inspección de Educación da Delegación Provincial de Educación e Ordenación Universitaria de Ourense e de acordo coas disposicións vixentes na materia, acredita cumpri-los requisitos establecidos para o efecto.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Condede-la autorización definitiva do centro privado concertado Luis Vives de Barbadás (Ourense) coa composición que figura no anexo da presente orde, quedando nulas e sen ningún efecto as disposicións que autorizan o funcionamento do centro nas rúas Padre Feijóo, 17 e avenida de Portugal, 210 de Ourense.</p>
<p>Santiago de Compostela, 30 de xaneiro de 1997.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia de Ourense.</p>
<p>Concello: Barbadás.</p>
<p>Localidade: Barbadás.</p>
<p>Enderezo: Aira de Fonsillón, 4.</p>
<p>Denominación: Luis Vives.</p>
<p>Titular: Luis Vives-Ourense, Sociedad Cooperativa Limitada.</p>
<p>Composición resultante:</p>
<p>a) Centro de educación infantil: 6 unidades.</p>
<p>b) Centro de educación primaria: 12 unidades.</p>
<p>c) Centro de educación secundaria obrigatoria: 12 unidades.</p>
<p>1288</p>

