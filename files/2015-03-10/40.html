---
date: '2015-03-10'
id: G1096-240215-0001
page: 9784
number: 47
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 13 de febreiro de 2015 pola que se notifica o arquivamento do
  expediente de reposición da legalidade urbanística 107 B 2009/93-0, devolto
  polo órgano notificador por resultar o seu destinario ausente na repartición.
range: Cédula
url: >-
  https://www.xunta.gal/dog/Publicados/2015/20150310/AnuncioG1096-240215-0001_gl.html
---
<p>A directora da Axencia de Protección da Legalidade Urbanística ditou, o 16 de xaneiro de 2015, resolución pola que se arquiva o expediente de reposición da legalidade urbanística 107 B 2009/93-0, xa que as obras realizadas no lugar de Ponte da Pedra, na parroquia de Ponte Ambía, no concello de Baños de Molgas, consistentes na reconstrución dun antigo muíño, foron legalizadas mediante a obtención da pertinente autorización urbanística autonómica.</p>
    <p>Ao non poderse realizar a notificación persoal daquela resolución a Tomás Alberto López Sobral, mediante esta cédula e ao abeiro do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícaselle ao interesado a devandita resolución.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, comunícase ao interesado que o texto íntegro da resolución que se notifica se atopa ao seu dispor nas dependencias da Axencia de Protección da Legalidade Urbanística sitas no Edificio Witland, Salgueiriños, Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula. Transcorrido o devandito prazo, a notificación entenderase producida.</p>
    <p>Para que conste e lle sirva de notificación ao citado interesado, en cumprimento do disposto no artigo 59.5 da LRXPAC, expido e asino esta cédula.</p>
    <p>Santiago de Compostela, 13 de febreiro de 2015</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

