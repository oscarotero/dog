---
date: '1997-12-29'
id: E6F2
page: 12
number: 250
agency: CAIXA DE AFORROS DE GALICIA
section: VI. ANUNCIOS
title: >-
  Designación por sorteo de compromisarios para a elección de conselleiros
  xerais representantes de impositores.
range: Designación
url: 'https://www.xunta.gal/dog/Publicados/1997/19971229/AnuncioE6F2_gl.html'
---
<p>Aberto o procedemento para a renovación dos membros dos órganos de goberno da Caixa de Aforros de Galicia, as comisións electorais das circunscricións da Coruña, Ferrol, Lugo, Santiago, Ourense e Pontevedra acordaron:</p>
<p>1. Celebrar nas oficinas principais da entidade en cada unha das cidades designadas, ás trece horas do día 4 de febreiro de 1998 o acto de designación dos compromisarios correspondentes a cada unha das circunscricións electorais para a elección de conselleiros xerais representantes de impositores. A designación será efectuada, mediante sorteo público ante notario, entre as persoas que figuren na lista de impositores da circunscrición respectiva.</p>
<p>2. Expoñer, desde o vindeiro día 31 de decembro inclusive, nas oficinas principais da entidade en cada unha das cidades designadas, a lista de impositores e os seus anexos, en disposición de seren consultados polos impositores que acrediten ostenta-las condicións de idoneidade para figurar nela. Nas demais oficinas será exposta, cos anexos, a sección da lista correspondente á oficina de que se trate.</p>
<p>3. Durante o prazo de dez días hábiles todo o que estea inscrito na lista ou que xustifique o seu dereito a estalo, poderá formular reclamación contra ela ou contra o contido dos anexos, e deberá presentala na oficina na que manteña a súa imposición.</p>
<p>Durante o período de exposición, os titulares de contas de aforro infantil e de aforro de non residentes poderán reclama-la súa inclusión acreditando, respectivamente, teren acadado a maioría de idade ou teren trasladado a súa residencia ó ámbito de actuación da Caixa.</p>
<p>Nos supostos de titularidade múltiple ou dividida, os interesados, durante o período de exposición, designarán de común acordo unha soa persoa para figurar na lista para tódolos efectos. Noutro caso presumirase como titular único, o primeiro titular idóneo, nos supostos de titularidade múltiple, e o nu propietario, de ser idóneo, nos de titularidade dividida.</p>
<p>Par efectos de determinación dos requisitos esixidos para ser inscrito na lista, teranse en conta as diversas imposiciones das que puidese ser titular unha mesma persoa. Sen embargo, durante o período de exposición deberán optar pola inclusión exclusivamente por unha soa circunscrición e oficina. Noutro caso atenderase á imposición de maior saldo medio no semestre anterior ó de celebración do sorteo.</p>
<p>4. Será rexeitado de plano toda reclamación que se formule transcorrido o período de exposición ou que no se presente xunta a xustificación documental axeitada. Esta carga entenderase cumprida se se designan de maneira concreta os elemetos de proba en poder da propia Caixa.</p>
<p>5. Resoltas as reclamacións pola Comisión de Control, a lista e mailos anexos definitivos quedarán expuestos nas oficinas da entidade, ata o día no que se celebre o sorteo notarial para a elección de compromisarios. Esta exposición terá o carácter de notificación ós interesados para tódolos efectos.</p>
<p>6. No acto do sorteo permitiráselle a entrada a todo o que se acredite como impositor.</p>
<p>Os presidentes das comisións electorais</p>
<p>Rubricado</p>

