---
date: '2019-08-19'
id: G0427-080819-0001
page: 36896
number: 155
agency: Consellería do Mar
section: II. Autoridades e persoal. b) Nomeamentos.
title: >-
  ORDE do 6 de agosto de 2019 pola que se dispón a renovación dun vogal do
  Consello de Administración da Autoridade Portuaria da Coruña.
range: Orde
url: >-
  https://www.xunta.gal/dog/Publicados/2019/20190819/AnuncioG0427-080819-0001_gl.html
---
<p>O texto refundido da Lei de portos do Estado e da mariña mercante, Real decreto lexislativo 2/2011, do 5 de setembro, no seu artigo 30 atribúelles ás comunidades autónomas as facultades de designación e separación dos vogais dos consellos de administración das autoridades portuarias de interese do Estado situadas no seu territorio, que deberán facerse necesariamente por proposta das administracións públicas e organismos e entidades que aqueles representen.</p>
    <p>O Acordo do Consello da Xunta de Galicia do 16 de setembro de 2010 faculta a persoa titular da consellería competente en materia de portos para o exercicio das devanditas competencias.</p>
    <p>Polo exposto, en exercicio da facultade atribuída, por proposta da Federación de Servizos, Mobilidade e Consumo de UGT Galicia (FeSMC-UGT Galicia).</p>
    <h2>DISPOÑO:</h2>
    <p>A renovación do mandato de José Ramón Piñeiro Rodríguez como vogal no Consello de Administración da Autoridade Portuaria da Coruña, en representación das organizacións sindicais.</p>
    <p>Santiago de Compostela, 6 de agosto de 2019</p>
    <footer><p>Rosa María Quintana Carballo<br>Conselleira do Mar</p></footer>

