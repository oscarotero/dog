---
date: '2023-04-25'
id: G0426-110423-0008
page: 25576
number: 79
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 4 de abril de 2023, do Xurado Provincial de Clasificación de Montes
  Veciñais en Man Común de Lugo, polo que se publica a resolución do recurso de
  reposición presentado contra a ampliación do monte veciñal de Santa Cristina,
  Sarria (expediente 2/2020).
range: Anuncio
url: >-
  https://www.xunta.gal/dog/Publicados/2023/20230425/AnuncioG0426-110423-0008_gl.html
---
<p>Na sesión celebrada polo xurado provincial o día 17.3.2023, figura o seguinte acordo:</p>
    <p>Monte Santa Cristina-ampliación (expediente 2/2020), pertencente á parroquia de Requeixo, no concello de Sarria.</p>
    <p>O 22.9.2022 o xurado ditou a resolución de ampliar en 10,3 ha o monte veciñal en man común ampliación da comunidade de veciños da parroquia de Requeixo. Este acordo foi publicado no Diario Oficial de Galicia o 21.11.2022</p>
    <p>O 22.12.2022 tivo entrada un recurso de reposición presentado polo Servizo Provincial da Axencia Galega de Infraestruturas no que expón que as parcelas 27057A01809029, 27057A01800522 e 27057A01800327 están afectadas polo dominio público viario.</p>
    <p>En relación co recurso, o 21.2.2023 o Servizo de Montes emitiu un informe en que sinala que o plano que é achegado co recurso xa fora presentado o 8.2.2022 polo recorrente durante o período de alegacións. O dito plano, delimitador do dominio público, foi tido en conta na elaboración da memoria (carpeta-ficha) aceptada polo xurado na Resolución de clasificación do 22.9.2022.</p>
    <p>Examinado o recurso, o xurado, por unanimidade, acorda inadmitilo, de conformidade cos fundamentos que se recollen na correspondente resolución.</p>
    <p>Contra esta resolución, no prazo de dous meses contados desde o día seguinte á súa notificación ou publicación no Diario Oficial de Galicia, poderá interpoñerse recurso contencioso-administrativo perante o Xulgado do Contencioso-Administrativo de Lugo, de conformidade co artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Lugo, 4 de abril de 2023</p>
    <footer><p>Mª Olga Iglesias Fontal<br>Presidenta do Xurado Provincial de Clasificación<br>de Montes Veciñais en Man Común de Lugo</p></footer>

