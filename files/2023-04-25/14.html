---
date: '2023-04-25'
id: V0653-310323-0014
page: 25531
number: 79
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 28 de marzo de 2023, da Xefatura Territorial de Pontevedra, pola
  que se somete a información pública a petición de autorización administrativa
  e de declaración de utilidade pública, en concreto, dunha instalación
  eléctrica no concello de Oia (expediente IN407A 2023/148-4).
range: Resolución
url: >-
  https://www.xunta.gal/dog/Publicados/2023/20230425/AnuncioV0653-310323-0014_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita da instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenidade América, 38, 28028 Madrid.</p>
    <p>Denominación: LMT, CT A Mouta de Abaixo.</p>
    <p>Situación: Oia.</p>
    <p>Características técnicas:</p>
    <p>– Liña de media tensión aérea (LMTA) a 20 kV, con condutor LA-56, de 94 metros de lonxitude, con orixe no apoio proxectado C-1000/12 no tramo da LMT ROS8030155, que substitúe o 9RF6VAAF, e final no apoio proxectado C-1000/14, que substitúe o 9RF8E6FM.</p>
    <p>– Liña de media tensión subterránea (LMTS) a 20 kV, con condutor RHZ de 661 metros de lonxitude, con orixe no apoio proxectado C-1000/14, mediante un paso aéreo subterráneo, e final no centro de transformación (CT) proxectado.</p>
    <p>– Centro de transformación a 100 kVA, con RT de 20 kV/400 V, situado na parcela con referencia catastral 36036A032002710001WX, no lugar da Mouta de Abaixo.</p>
    <p>A instalación está situada na Mouta de Abaixo, Loureza, no concello de Oia (Pontevedra).</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, avenida María Victoria Moreno, 43, 36003 Pontevedra, no prazo máximo de trinta días, a partir da última publicación ou notificación individual.</p>
    <p>O proxecto encóntrase á disposición do público para a súa consulta no portal da Vicepresidencia Primeira e Consellería de Economía, Industria e Innovación (http://ceei.xunta.gal/transparencia/documentos-sometidos-a-informacion-publica) durante o prazo de trinta días hábiles, contados a partir do día seguinte ao da publicación deste anuncio no Diario Oficial de Galicia.</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Pontevedra, 28 de marzo de 2023</p>
    <footer><p>Beatriz López del Olmo<br>Xefa territorial de Pontevedra</p></footer>
    <h2>ANEXO</h2>
    <p>Nº de expediente: IN407A 2023/148-4.</p>
    <p>Denominación: LMT, CT A Mouta de Abaixo.</p>
    <p>Concello: Oia.</p>
    <table>
     <tbody>
      <tr>
       <td rowspan="2">Nº</td>
       <td rowspan="2">Lugar</td>
       <td rowspan="2">Cultivo</td>
       <td rowspan="2">Referencia catastral</td>
       <td rowspan="2">Titular</td>
       <td colspan="2">Apoio/CS</td>
       <td colspan="4">Afeccións</td>
      </tr>
      <tr>
       <td>Nº</td>
       <td>m²</td>
       <td>ml aér.</td>
       <td>ml sub.</td>
       <td>m² aér.</td>
       <td>m² sub.</td>
      </tr>
      <tr>
       <td>1</td>
       <td>Mouta</td>
       <td>Motogueira</td>
       <td>36036A032002710001WX</td>
       <td>CMVMC de&amp;nbsp;Burgueira</td>
       <td>CT</td>
       <td>14,97</td>
       <td></td>
       <td>394,77</td>
       <td></td>
       <td>1183,35</td>
      </tr>
      <tr>
       <td>2</td>
       <td>Eidos Darriba</td>
       <td>Matogueira</td>
       <td>36036A032002700000QS</td>
       <td>CMVMC de&amp;nbsp;Loureza</td>
       <td>Apoios</td>
       <td>4,00</td>
       <td>93,42</td>
       <td>134,15</td>
       <td>934,17</td>
       <td>406.35</td>
      </tr>
     </tbody>
    </table>

