---
date: '2023-04-25'
id: G0427-130423-0003
page: 25496
number: 79
agency: Consellería do Mar
section: III. Outras disposicións.
title: >-
  EXTRACTO da Orde do 12 de abril de 2023 pola que se regulan as bases e a
  convocatoria para o ano 2023 das axudas, en réxime de concorrencia
  competitiva, por paralización temporal da actividade marisqueira, ás persoas
  armadoras e tripulantes das embarcacións afectadas pola veda temporal nos
  bancos de libre marisqueo da ría de Arousa (Lombos do Ulla, O Boído e Cabío),
  cofinanciada ao 50 % polo Fondo Europeo Marítimo e da Pesca (códigos de
  procedemento PE406A e PE406B).
range: Orde
url: >-
  https://www.xunta.gal/dog/Publicados/2023/20230425/AnuncioG0427-130423-0003_gl.html
---
<p>BDNS (Identif:): 688916.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. <em>Persoas beneficiarias</em></p>
    <p>Poderán ser beneficiarias das axudas por paralización temporal da actividade de marisqueo desde embarcación con vara nos bancos marisqueiros sublitorais da ría de Arousa (Lombos do Ulla, O Boído e Cabío), sen prexuízo de reunir os demais requisitos establecidos nestas bases reguladoras, as persoas que teñan a condición de persoas armadoras e tripulantes dunha embarcación afectada pola paralización temporal.</p>
    <p>Segundo. <em>Finalidade</em></p>
    <p>Esta orde ten por finalidade compensar os efectos da medida de conservación da veda temporal nos bancos de libre marisqueo da ría de Arousa (Lombos do Ulla, O Boído e Cabío) coas axudas de paralización temporal.</p>
    <p>Terceiro. <em>Bases reguladoras</em></p>
    <p>Orde do 12 de abril de 2023 pola que se regulan as bases e a convocatoria para o ano 2023 das axudas, en réxime de concorrencia competitiva, por paralización temporal da actividade marisqueira, ás persoas armadoras e tripulantes das embarcacións afectadas pola veda temporal nos bancos de libre marisqueo da ría de Arousa (Lombos do Ulla, O Boído e Cabío), cofinanciada ao 50 % polo Fondo Europeo Marítimo e da Pesca (códigos de procedemento PE406A e PE406B).</p>
    <p>Cuarto. <em>Importe</em></p>
    <p>Para o ano 2023 as axudas concederanse con cargo á seguinte aplicación orzamentaria, que figura dotada no orzamento de gastos da Consellería do Mar para o ano 2023, e o importe total máximo das subvencións que se concedan no dito exercicio orzamentario é o seguinte:</p>
    <p>Aplicación orzamentaria: 15.02.723A.770.0, código de proxecto 2023.00185, importe total: 4.013.800,00 €, para paralización temporal da actividade pesqueira.</p>
    <p>Quinto. <em>Prazo de presentación de solicitudes</em></p>
    <p>Un mes contado a partir do día hábil seguinte ao de finalización do período de paralización temporal, é dicir, do 2 de maio ao 2 de xuño.</p>
    <p>Santiago de Compostela, 12 de abril de 2023</p>
    <footer><p>Silvia Cortiñas Fernández<br>Secretaria xeral técnica da Consellería do Mar</p></footer>

