---
date: '1998-03-23'
id: A3FE
page: 2
number: 55
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 19 de febreiro de 1998, da Dirección Provincial da Coruña, pola
  que se anuncia o concurso público 1CCP/98, polo procedemento aberto, para a
  subministración sucesiva de guantes (tramitación segundo o artigo 173-1A da
  LCAP).
range: Resolución
url: 'https://www.xunta.gal/dog/Publicados/1998/19980323/AnuncioA3FE_gl.html'
---
<p>A Dirección Provincial do Servicio Galego de Saúde da Coruña, en virtude das atribucións que lle foron delegadas, conforme o establecido na Orde do 22-5-1996 do conselleiro de Sanidade e Servicios Sociais sobre delegación de competencias en órganos centrais e periféricos do Sergas, convoca o seguinte concurso público para a subministración sucesiva de guantes.</p>
<p>1.- Nome e enderezo do servicio: Servicio Galego de Saúde, Dirección Provincial da Coruña, r/ Durán Loriga, nº 3-4º andar. Teléfono: (981) 18 56 00. Fax: (981) 18 56 78.</p>
<p>2.- Modalidade da adxudicación: concurso público.</p>
<p>3.- a) Lugar da entrega da subministración: as entregas do material faranse nos lugares de almacenamento que lles indique cada hospital ós adxudicatarios.</p>
<p>b)Natureza e cantidade dos productos que se deban subministrar: guantes (ver prego de prescricións técnicas).</p>
<p>Orzamento total: sesenta e un millóns oitocentas trinta e unha mil duascentas pesetas (61.831.200 pts.), IVE incluído.</p>
<p>c) Indicacións relativas á posibilidade de que os subministradores liciten por partes e/ou polo conxunto da subministración requirida: a licitación versará sobre a totalidade dos lotes, ou sobre cada un deles.</p>
<p>4.- Prazo de entrega eventualmente imposto: as entregas faranse á demanda de cada centro hospitalario.</p>
<p>5.- a) Nome e enderezo do servicio ó que se poden solicita-los documentos pertinentes: ve-lo punto 1.</p>
<p>b) Data límite para efectuar esta solicitude: 20 de abril de 1998.</p>
<p>6.- a) Data límite da recepción das ofertas: 27 de abril de 1998.</p>
<p>b) Enderezo ó que deben dirixirse: ve-lo punto 1.</p>
<p>c) Lingua ou linguas nas que deben redactarse: castelán ou galego.</p>
<p>7.- a) Persoas admitidas a asistiren á apertura das ofertas: apertura en acto público.</p>
<p>b) Data, hora e lugar da dita apertura: a partir das 10 horas no enderezo que se sinale no punto 1, o día 8 de maio de 1998.</p>
<p>8.- Fianzas e garantías esixidas: fianza provisional previa, equivalente ó 2% do orzamento máximo de licitación do lote ou lotes ós que se presente a empresa ofertante. Unha vez adxudicados os lotes os adxudicatarios deberán constituír unha fianza definitiva do 4% do orzamento de licitación dos lotes que lles foron adxudicados.</p>
<p>9.- Modalidades esenciais de pagamento e/ou referencia ós textos que as regulan: o pagamento realizarase mediante transferencia bancaria á conta designada polo adxudicatario, unha vez recibida a subministración, debendo terse en conta, en todo caso, o establecido no artigo 100 da Lei 13/1995, do 18 de maio, de contratos das administracións públicas.</p>
<p>10.- Forma xurídica que deberá adoptar a agrupación de provedores:</p>
<p>11.- Informacións e formalidades necesarias para a avaliación das condicións mínimas de carácter económico e técnico que deberá reuni-lo provedor: ve-lo prego de cláusulas administrativas particulares e o prego de prescricións técnicas.</p>
<p>12.- Prazo durante o que o licitador estará obrigado a mante-la súa oferta: 3 meses desde a data de apertura de proposicións.</p>
<p>13.- Criterios que se seguirán para adxudica-lo contrato: ve-lo prego de cláusulas administrativas particulares, e prego de prescricións técnicas.</p>
<p>14.- Variantes: non se admiten.</p>
<p>15.- Información adicional: ve-lo punto 1.</p>
<p>16.- Data de publicación no DOCE do anuncio de información previa ou mención da súa non publicación: non se publicou.</p>
<p>17.- Data de envío do anuncio á Oficina das Publicacións Oficiais da Comunidades Europeas: 5 de marzo de 1998.</p>
<p>18.- Data de recepción do anunico: 5 de marzo de 1998.</p>
<p>A Coruña, 19 de febreiro de 1998.</p>
<p>Antonio V. Martínez Calvo</p>
<p>Director provincial da Coruña</p>
<p>2017</p>

