---
date: '1998-03-23'
id: A3A2
page: 2
number: 55
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 3 de marzo de 1998 pola que se crea o ficheiro de datos de
  carácter persoal do Centro de Innovación e Servicios Tecnolóxicos da Madeira.
range: Resolución
url: 'https://www.xunta.gal/dog/Publicados/1998/19980323/AnuncioA3A2_gl.html'
---
<p>Primeiro.-O Centro de Innovación e Servicios Tecnolóxicos da Madeira (CIS-Madeira) dependente do Igape dispón do seguinte ficheiro automatizado no que se conteñen e procesan datos de carácter persoal: ficheiro de subministradores de maquinaria, tecnoloxía e servicios.</p>
<p>Segundo.-O ficheiro de subministradores de maquinaria, tecnoloxía e servicios contén os datos de fabricantes e distribuidores comunitarios e non comunitarios de maquinaria e equipos susceptibles de seren utilizados por empresas relacionadas co sector forestal, ben directamente ou coas adaptacións pertinentes, así como os datos de subministradores de tecnoloxías xenéricas e específicas e das empresas de servicios das que poderían beneficiarse as empresas e profesionais do sector forestal de Galicia.</p>
<p>Terceiro.-Os datos de carácter persoal rexistrados no ficheiro automatizado a que se refire o punto primeiro recolléronse tanto de fontes accesibles ó público, como mediante enquisa directa e só serán utilizados para os fins expresamente previstos, tendo acceso directo ós ditos datos os subscriptores da base de datos do CIS-Madeira.</p>
<p>Cuarto.-A responsabilidade sobre o ficheiro automatizado correspóndelle, baixo a autoridade do Consello de Dirección do Igape e o seu presidente, ó director xeral do Igape sen prexuízo da responsabilidade directa que na xestión e custodia dos ficheiros corresponde lle ó xefe de cada unha das áreas ou unidades involucradas. Os dereitos de acceso, rectificación e cancelación poderán exercese ante o director xeral do Igape (rúa Frei Rosendo Salvado, 16, Santiago de Compostela).</p>
<p>Quinto.-En caso de cesión de datos ós servicios de estatística das administracións públicas aplicarase ademáis a normativa vixente en materia de estatística.</p>
<p>Sexto.-A presente resolución entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 3 de marzo de 1998.</p>
<p>Casto Varela Gesto</p>
<p>Director xeral adxunto do Instituto Galego</p>
<p>de Promoción Económica</p>
<p>2261</p>

