---
date: '1998-03-23'
id: A382
page: 2
number: 55
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 20 de febreiro de 1998, da Dirección Xeral de Relacións
  Laborais, pola que se ordena o rexistro e a publicación, no Diario Oficial de
  Galicia, dos acordos acadados pola comisión paritaria do III convenio
  colectivo para o persoal laboral das universidades públicas de Galicia, na
  reunión celebrada o 2 de xullo de 1997, en relación cos criterios de
  baremación do concurso de traslados.
range: Resolución
url: 'https://www.xunta.gal/dog/Publicados/1998/19980323/AnuncioA382_gl.html'
---
<p>En cumprimento do disposto na normativa legal sobre rexistro e depósito de convenios colectivos de traballo R.D. 1040/1981, Art. 2e), para os efectos previstos nel, faise público que no correspondente servicio desta dirección xeral se presentou, o 16 de febreiro de 1998, a acta da terceira reunión ordinaria do 2-7-1997 da comisión paritaria do III convenio colectivo para o persoal laboral das universidades públicas de Galicia, en relación cos criterios de baremación do concurso de traslados. A Dirección Xeral de Relacións Laborais,</p>
<p>ACORDA:</p>
<p>Primeiro.-Ordena-la inscrición dos devanditos acordos no rexistro correspondente desta dirección xeral.</p>
<p>Segundo.-Dispoñe-la súa publicación no Diario Oficial de Galicia.</p>
<p>Santiago de Compostela, 20 de febreiro de 1998.</p>
<p>María José Cimadevila Cea</p>
<p>Directora xeral de Relacións Laborais</p>
<p>Acta da terceira reunión ordinaria da comisión paritaria prevista no convenio colectivo para o persoal laboral das unidades públicas galegas.</p>
<p>Asistentes:</p>
<p>-Polas universidades:</p>
<p>Aureliano García Glez.-Llanos.</p>
<p>Andrés R. Trillo García.</p>
<p>Mª de los A. Hermida Paredes.</p>
<p>Manuel Castro Oliva.</p>
<p>Concepción Novo Guerreiro.</p>
<p>Carlos A. Gómez Otero.</p>
<p>-Polos sindicatos:</p>
<p>Xosé M. Vázquez Carreira.</p>
<p>Javier Quiñoy Taboada.</p>
<p>Cándido Pérez Betanzos.</p>
<p>Manuela García Freire.</p>
<p>Andrés Proupín Castiñeiras.</p>
<p>Xan Mariñas Liste.</p>
<p>Jesús Castro López.</p>
<p>Antón García Fernández.</p>
<p>Celébrase a reunión o día 2-7-1997 na sala de xuntas da Casa da Balconada, dando comezo ás 12 horas coa asistencia que se indica e a seguinte orde do día:</p>
<p>-Lectura e aprobación da acta da xuntanza anterior.</p>
<p>-Asuntos de trámite.</p>
<p>Indicada a sesión, apróbase integramente e por asentimento a acta da sesión anterior.</p>
<p>Antes de comezar a trata-lo segundo punto da orde do día, Cándido Pérez solicita unha redacción máis clara da orde do día das convocatorias e que, de habela, se xunte documentación para que as discusións poidan ser máis productivas.</p>
<p>Entrando xa na discusión dos asuntos de trámite, Andrés Trillo manifesta que para non crear incertezas no concurso de traslados e para facilitárlle-lo traballo ás comisións de baremación deste, a comisión paritaria defina con claridade a interpretación de dúas cuestións:</p>
<p>a) Cómo se ha de entende-la antigüidade na universidade.</p>
<p>b) O límite da idade escolar dos fillos.</p>
<p>Logo da correspondente discusión, acéptase que en canto á antigüidade na universidade, se interprete como antigüidade na categoría, por parecer esta unha forma máis xusta e coherente de enfronta-lo problema.</p>
<p>Cándido Pérez puntualiza que no caso de que alguén que participe no concurso de traslados alegue para o cómputo da antigüidade traballos realizados en categoría superior, só se lle teña en conta se accedese a esa situación a través dunha lista de espera resultante dun proceso selectivo.</p>
<p>En canto á idade escolar, enténdese que debe ser considerada entre cero e dezaseis anos, ó ser este o límite máximo de escolarización obrigatoria.</p>
<p>Posta enriba da mesa a valoración das minusvalideces, acórdase que se teñan en conta aquelas que, sendo iguais ou superiores ó 33%, estean acreditadas debidamente.</p>
<p>En canto a consideración da distancia de 30 km como argumento favorecedor do traslado, valorarase cando o traballador poida acreditar mediante declaración censal indicando, alomenos, unha antigüidade de dous anos, que o seu domicilio se atopa á distancia indicada e comprendida na área de influencia do lugar de traballo ó que solicite o seu traslado.</p>
<p>Sen máis asuntos que tratar, levántase a sesión sendo as 14.45 horas do día dous de xullo de mil novecentos noventa e sete.</p>
<p>Visto e prace</p>
<p>Aureliano García Glez.-Llanos</p>
<p>Presidente</p>
<p>Antón García</p>
<p>Secretario</p>
<p>1941</p>

