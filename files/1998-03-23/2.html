---
date: '1998-03-23'
id: A366
page: 2
number: 55
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 4 de marzo de 1998 pola que se fixan as tarifas para a utilización de
  determinados servicios ofrecidos polo Centro de Innovación e Servicios
  Tecnolóxicos da Madeira (CIS-Madeira) do Instituto Galego de Promoción
  Económica. (Igape).
range: Orde
url: 'https://www.xunta.gal/dog/Publicados/1998/19980323/AnuncioA366_gl.html'
---
<p>Artigo 1º.-Obxecto.</p>
<p>A presente orde ten por obxecto fixa-los prezos privados que vai percibir o Instituto Galego de Promoción Económica no Centro de Innovación e Servicios Tecnolóxicos da Madeira (CIS-Madeira) como contraprestación pola subscrición e utilización dos seguintes servicios: revista CIS-Madeira, base de</p>
<p>datos CIS-Madeira, conferencias e seminarios impartidos por técnicos do CIS-Madeira.</p>
<p>Artigo 2º.-Revista técnica.</p>
<p>A tarifa de subscrición á revista de carácter técnico CIS-Madeira, cunha edición cuadrimestral, será de 5.000 ptas. anuais.</p>
<p>Artigo 3º.-Base de datos.</p>
<p>O CIS-Madeira dispón dun servicio de bases de datos e a súa tarifa de subscrición é de 10.000 ptas. anuais. A información que poderán solicita-los subscritores deste servicio é a seguinte:</p>
<p>ConceptoTarifas</p>
<p>1. Base de axudas e subvencións100 ptas. por páxina impresa</p>
<p>2. Base de cursos e seminarios100 ptas. por páxina impresa</p>
<p>3. Base de subministradores de</p>
<p>maquinaria, tecnoloxía e servicios100 ptas. por páxina impresa</p>
<p>4. Normativa200 ptas. por páxina impresa</p>
<p>5.Gastos de envío por correo45 ptas. por envío</p>
<p>6. Gastos de envió por fax114 ptas. por copia</p>
<p>A consulta da base de datos realizada polo subscritor deberá facerse por escrito (correo ou fax) dirixido ás oficinas do CIS-Madeira e a información será remitida polo mesmo sistema.</p>
<p>Artigo 4º.-Servicios integrados.</p>
<p>Aquelas persoas físicas ou xurídicas, que estean radicadas en Galicia ou que teñan algún centro de traballo nesa Comunidade Autónoma e que realicen unha actividade económica relacionada co sector forestal poderán subscribir un contrato para a utilización dos servicios integrados do CIS-Madeira, é dicir, a subscrición á revista e ás bases de datos do CIS-Madeira, conxuntamente, aplicándose os ditos subscritores destes servicios integrados unha reducción do 10% nas tarifas aplicables ó resto dos servicios que preste o CIS-Madeira, que se encontran recollidos na Orde do 3 de xullo de 1997 da Consellería de Economía e Facenda. A tarifa aplicable ós subscritores deste servicios integrados será de 40.000 ptas. ó ano.</p>
<p>Artigo 5º.-Seminarios e conferencias.</p>
<p>A tarifa aplicable polo CIS-Madeira en relación cos seminarios e conferencias que imparten os seus técnicos será de 30.000 ptas./hora.</p>
<p>Artigo 6º</p>
<p>O código correspondente ó prezo polo que se fixan as tarifas na presente orde será o 36.28.00, servicios ofrecidos polo CIS-Madeira (Igape), e nestas non está incluído o IVE correspondente.</p>
<p>Disposición derradeira</p>
<p>A presente orde complementa a Orde do 3 de xullo de 1997, da Consellería de Economía e Facenda, e entrará en vigor ó día seguinte da súa publicación no Diario Oficial de Galicia.</p>
<p>Santiago de Compostela, 4 de marzo de 1998.</p>
<p>José Antonio Orza Fernández</p>
<p>Conselleiro de Economía e Facenda</p>
<p>2081</p>

