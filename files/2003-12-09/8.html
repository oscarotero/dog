---
date: '2003-12-09'
id: 22FCE
page: 15
number: 238
agency: 'CONSELLERÍA DE XUSTIZA, INTERIOR E ADMINISTRACIÓN LOCAL'
section: III. OUTRAS DISPOSICIÓNS
title: >-
  Decreto 427/2003, do 27 de novembro, polo que se declara a urxente ocupación,
  para efectos de expropiación forzosa, polo Concello de Alfoz, dos bens e
  dereitos necesarios para a realización das obras do proxecto de acceso ó
  Instituto de Educación Secundaria de Alfoz-O Valadouro.
range: Decreto
url: 'https://www.xunta.gal/dog/Publicados/2003/20031209/Anuncio22FCE_gl.html'
---
<p>O Concello de Alfoz, en sesión do día dezaseis de xaneiro de dous mil tres, aprobou o proxecto de acceso ó Instituto de Educación Secundaria de Alfoz-O Valadouro e, na mesma sesión, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Por parte do Concello de Alfoz foi remitida a documentación complementaria para a correcta tramitación do expediente con data de entrada no rexistro</p>
<p>xeral da Consellería de Xustiza, Interior e Administración Local de día vinteún de outubro de dous mil tres.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Administración Local o día vinteoito de outubro de dous mil tres.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, xa que, segundo sinala o Concello, o acceso ó Instituto de Educación Secundaria se realiza directamente desde a estrada comarcal Mondoñedo-Ferreira, de</p>
<p>tráfico moi intenso, e o espacio existente entre o instituto e a citada estrada non permite a realización de manobras de vehículos en axeitadas condicións de seguridade, polo que é necesario dotar dunha vía de acceso que permita a chegada dos autobuses do transporte escolar ó propio recinto do centro educativo, evitando así o potencial risco que, para os alumnos supón a parada actual, de espacio moi limitado.</p>
<p>A competencia para a declaración da urxente ocupación correspóndelle ó Consello da Xunta de Galicia, segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Administración Local, e logo de deliberación do Consello da Xunta de Galicia na súa reunión do día vintesete de novembro de dous mil tres,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Alfoz para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de acceso ó Instituto de Educación Secundaria de Alfoz-O Valadouro, debendo, de se-lo caso, unha vez ocupados os terreos necesarios, obte-las autorizacións que foran necesarias dos organismos competentes, con carácter previo ó inicio das obras.</p>
<p>Santiago de Compostela, vintesete de novembro de dous mil tres.</p>
<p>Manuel Fraga Iribarne</p>
<p>Presidente</p>
<p>Jesús Carlos Palmou Lorenzo</p>
<p>Conselleiro de Xustiza, Interior e Administración Local</p>

