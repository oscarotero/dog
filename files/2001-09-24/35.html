---
date: '2001-09-24'
id: F31E
page: 12
number: 185
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 14 de agosto de 2001, da Delegación Provincial de Ourense, polo que
  se notifica a resolución do expediente sancionador de incendios OU 17/01 IN,
  devolto polo servicio de correos.
range: Edicto
url: 'https://www.xunta.gal/dog/Publicados/2001/20010924/AnuncioF31E_gl.html'
---
<p>De conformidade co disposto polo artigo 59.4º da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común, notifícaselles ás persoas que no anexo se mencionan a resolución do expediente sancionador por presunta infracción á Lei sobre incendios forestais 81/1968, do 5 de decembro, e do seu regulamento, aprobado polo Decreto 3769/1972, do 23 de decembro, en relación coa Resolución do 14 de xaneiro de 2000, da Dirección Xeral de Montes e Medio Ambiente Natural, sobre medidas para a prevención de incendios forestais durante o ano 2000, ó non ser posible a súa notificación a través do servicio de correos.</p>
<p>Non obstante, de acordo cos artigos 107, 114 e 115 da Lei 4/1999, de modificación da Lei 30/1992, do 26 de novembro, contra esta resolución, que non esgota a vía administrativa, poderá interpor recurso de alzada perante o conselleiro de Medio Ambiente no prazo dun mes contado desde o día seguinte ó da presente publicación.</p>
<p>O pagamento voluntario porá fin ó expediente. O importe da sanción que en cada caso corresponda farase efectivo na conta nº 2091-0388-90-3110001181 de Caixa Galicia, empregando o impreso oficial que se facilitará na Delegación Provincial de Ourense ou en calquera unidade administrativa pertencente á Xunta de Galicia no prazo de quince días hábiles contados a partir do día seguinte a aquel en que a presente resolución adquira firmeza -a firmeza producirase ó non interpoñer recurso no prazo indicado-. De non facelo dentro do prazo sinalado, procederase ó seu cobramento pola vía administrativa de constrinximento.</p>
<p>Ourense, 14 de agosto de 2001.</p>
<p>Agustín Prado Verdeal</p>
<p>Delegado provincial de Ourense</p>
<p>ANEXO</p>
<p>Expediente nº: OU 17/01 IN.</p>
<p>Denunciada: María Esther Buján Mata.</p>
<p>DNI: 32820228.</p>
<p>Último enderezo coñecido: rúa San Vicente, 1-3º, 15007 A Coruña.</p>
<p>Feito denunciado: abandono de vehículo C-3122-AV.</p>
<p>Precepto infrinxido e sancionador: artigo 137 e) do Regulamento do 23-12-1972 en relación coa Resolución do 23-1-2001 do DXM e MAN sobre medidas para a prevención de incendios durante o ano 2001.</p>
<p>Sanción: 50.000 pesetas.</p>

