---
date: '2001-09-24'
id: F2FE
page: 12
number: 185
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 29 de xuño de 2001, da Delegación Provincial de Lugo, pola que
  se notifica a resolución do expediente incoado por infracción á Lei de pesca
  fluvial, P-280/2000, devolta polo servicio de correos.
range: Resolución
url: 'https://www.xunta.gal/dog/Publicados/2001/20010924/AnuncioF2FE_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselles ás persoas que no anexo se mencionan a resolución do dito expediente, por infracción á Lei 7/1992, do 24 de xullo, sobre pesca fluvial.</p>
<p>Contra a dita resolución e de conformidade co disposto nos artigos 107.1º e 114 ó 117 da Lei 30/1992, de réxime xurídico das administracións públicas e do procedemento administrativo común, no prazo dun mes contado a partir do día seguinte ó desta publicación, poderá interpoñer recurso de alzada ante o conselleiro de Medio Ambiente (Decreto 482/1997, do 30 de decembro, DOG do 8-1-1998, polo que se establece a estructura orgánica da Consellería de Medio Ambiente). Transcorrido o prazo de interposición do recurso sen que este fose presentado, esta resolución será firme para tódolos efectos.</p>
<p>O importe da sanción, así como o da indemnización, farase efectivo dentro do prazo dun mes contando desde o momento en que a resolución sexa firme, na conta nº 2091-0388-90-3110001181 de Caixa de Galicia. De non facelo dentro do prazo sinalado procederase ó seu cobro por la vía de constrinximento.</p>
<p>Para proceder ó aboamento da sanción, deberá utiliza-los impresos normalizados que lle serán facilitados nesta Delegación Provincial de Lugo, Ronda da Muralla, nº 70-1ª planta.</p>
<p>ANEXO</p>
<p>Expediente nº: P-280/2000.</p>
<p>Denunciado: Antonio Expósito Sobrado.</p>
<p>DNI: 76618553-X.</p>
<p>Enderezo: r/ Benito Vicetto, nº 1-3º A. Monforte de Lemos. Lugo.</p>
<p>Feito denunciado: non respecta-las prescricións especiais dictadas pola Consellería de Medio Ambiente, para determinados treitos ou masas de auga, ó practica-lo deporte da pesca nun tramo non autorizado para ciprínidos (encima da ponte da antiga estrada de Monforte). Feitos constatados o día 10-9-2000, ás 13.40 h no río Miño-encoro dos Peares. San Sebastián de Ribas de Miño. O Saviñao. Lugo.</p>
<p>Precepto sancionador: artigo 33.9º da Lei 7/1992, de pesca fluvial de Galicia.</p>
<p>Cualificación: leve.</p>
<p>Sanción: 10.000 pesetas de multa.</p>
<p>Lugo, 29 de xuño de 2001.</p>
<p>Antonio García Fernández</p>
<p>Delegado provincial de Lugo en funcións</p>

