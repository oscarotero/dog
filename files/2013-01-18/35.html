---
date: '2013-01-18'
id: C141-070113-0004
page: 1625
number: 13
agency: Portos de Galicia
section: VI. Anuncios. a) Administración autonómica.
title: >-
  CÉDULA do 3 de xaneiro de 2013 pola que se efectúa apercibimento de execución
  forzosa da retirada de diversas embarcacións do porto de Cambados.
range: Cédula
url: >-
  https://www.xunta.gal/dog/Publicados/2013/20130118/AnuncioC141-070113-0004_gl.html
---
<p>Segundo informa a Xefatura da Zona Sur de Portos de Galicia, na praia de Santo Tomé, dentro de zona de servizo do porto de Cambados, atópanse abandonadas dúas embarcacións, unha intraborda de madeira e un veleiro de poliéster, e ningunha delas ten matrícula ou nome polo que resulta imposible a súa identificación.</p>
    <p>Posto que estas embarcacións levan varios meses no mesmo lugar sen aboar taxa e sen actividade ningunha, e dado o seu estado de deterioración, Portos de Gailcia adoptou a decisión de proceder á súa retirada para posterior desmantelamento e traslado a vertedoiro autorizado.</p>
    <p>Toda vez que ao non constar nin matrícula nin nome das embarcacións non é posible notificar de maneira persoal os propietarios ou armadores das embarcacións, por medio da presente cédula ponse en coñecemento destes que transcorrido un prazo máximo e improrrogable de 15 días contados a partir do día seguinte ao da publicación desta cédula no <em>Diario Oficial de Galicia</em> e ao da súa exposición no taboleiro de edictos do Concello de Cambados, de non retirarse voluntariamente as embarcacións, Portos de Galicia, sen necesidade de ningún trámite ulterior, procederá a executar subsidiariamente a retirada das embarcacións, que dado o seu grao de deterioración serán tratadas como residuos e trasladadas a vertedoiro, sen que se admitan reclamacións de indemnización de ningún tipo, e sen prexuízo de liquidar o custo da retirada e da apertura de procedementos administrativos sancionadores no caso de identificarse aos propietarios responsables.</p>
    <p>E para que conste e sirva de notificación, en cumprimento do disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo a presente cédula.</p>
    <p>Santiago de Compostela, 3 de xaneiro de 2013</p>
    <footer><p>Ramón Talín Vidal<br>Director de Operacións</p></footer>

