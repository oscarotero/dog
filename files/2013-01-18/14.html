---
date: '2013-01-18'
id: G0244-040113-0004
page: 1576
number: 13
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 20 de decembro de 2012, da Xefatura Territorial  da Coruña, pola
  que se notifica o acordo de iniciación do expediente sancionador en materia de
  espectáculos públicos AC-EP 321/2012.
range: Resolución
url: >-
  https://www.xunta.gal/dog/Publicados/2013/20130118/AnuncioG0244-040113-0004_gl.html
---
<p>Intentada a notificación ao titular do establecemento que se indica a seguir sen que se puidese practicar, resolvo notificar por este medio, ao abeiro do artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, o acordo de iniciación ditado no expediente sancionador que se relaciona no anexo, por infracción da Lei orgánica 1/1992, do 21 de febreiro, de protección da seguridade cidadá.</p>
    <p>De conformidade co establecido no artigo 29.1.d) da LOSC e nos reais decretos 1640/1996, do 5 de xullo, e 360/1996, do 26 de setembro, a competencia para impoñer esta clase de sancións corresponde á Comunidade Autónoma de Galicia e, conforme a súa estrutura orgánica, á Xefatura Territorial da Consellería de Presidencia, Administracións Públicas e Xustiza (artigo 11 do Decreto 245/2009, do 30 de abril; DOG do 1 de maio, polo que se regulan as delegacións territoriais da Xunta de Galicia).</p>
    <p>Noméase instrutora do expediente a Margarita Olmo Bosco, xefa do Servizo de Administración Local e Interior, e secretaria a Consuelo Castro Atienza, xefa da sección II do dito servizo, que poderán ser recusadas en calquera momento da tramitación do expediente nos casos e na forma prevista no artigo 29 da Lei 30/1992, do 26 de novembro. O interesado disporá dun prazo de quince días hábiles, contados a partir do seguinte ao da publicación desta notificación, para exercer o dereito de audiencia e formular alegacións, presentar documentos ou informacións que coide convenientes na súa defensa e, se é o caso, propoñer proba, podendo recoñecer voluntariamente a súa responsabilidade cos efectos previstos no artigo 8 do Real decreto 1398/1993.</p>
    <p>No suposto de non efectuar alegacións sobre o contido da iniciación do procedemento, no prazo indicado, a iniciación poderá ser considerada proposta de resolución cos efectos previstos nos artigos 18 e 19 do Real decreto 1398/1993.</p>
    <p>En cumprimento do artigo 42.4 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), modificada pola Lei 4/1999, do 13 de xaneiro, infórmase de que o prazo máximo para resolver e notificar o procedemento é de seis meses contados desde o acordo, de conformidade co artigo 20.6 do Real decreto 1398/1993, e no suposto do vencemento do prazo sen ter ditado resolución producirase a caducidade do procedemento co arquivo das actuacións, segundo sinala o artigo 44.2 da LRXPAC. </p>
    <p>Infórmase igualmente de que a tramitación do expediente se realiza na Xefatura Territorial da Consellería de Presidencia, Administracións Públicas e Xustiza, sita no Edificio Administrativo Monelos, rúa Vicente Ferrer, nº 2, A Coruña.</p>
    <p>A Coruña, 20 de decembro de 2012</p>
    <footer><p>Ana Lado Eiriz<br>Xefa territorial da Coruña</p></footer>
    <h2>ANEXO</h2>
    <p>Nº de expediente: AC-EP 321/2012.</p>
    <p>Denunciado: Blanco Couceiro, S.C.</p>
    <p>DNI/CIF: J-70300694.</p>
    <p>Enderezo: r/ Juan Canalejo, 9 B, A Coruña.</p>
    <p>Establecemento: Private.</p>
    <p>Precepto infrinxido: artigo 26.e) da Lei orgánica 1/1992.</p>
    <p>Precepto sancionador: artigo 28 da Lei orgánica 1/1992.</p>
    <p>Multa que se impoñerá se non efectúa alegacións: 180,00 euros.</p>

