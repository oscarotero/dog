---
date: '2014-07-21'
id: O92-140714-0001
page: 31822
number: 137
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 10 de xullo de 2014 pola que se adhiren dúas entidades
  financeiras ao convenio de colaboración para a habilitación dun programa de
  apoio ao acceso ao financiamento operativo (activo corrente) das pequenas e
  medianas empresas, subscrito entre o Instituto Galego de Promoción Económica
  (Igape), as sociedades de garantía recíproca e as entidades financeiras
  adheridas (Resolve 2014).
range: Resolución
url: >-
  https://www.xunta.gal/dog/Publicados/2014/20140721/AnuncioO92-140714-0001_gl.html
---
<p>O Consello de Dirección do Igape, na súa xuntanza do 30 de xaneiro de 2014, acordou por unanimidade dos seus membros asistentes a aprobación das bases reguladoras do programa de apoio ao acceso ao financiamento operativo (activo corrente) das pequenas e medianas empresas, instrumentadas mediante convenio de colaboración entre o Instituto Galego de Promoción Económica (Igape), as sociedades de garantía recíproca e as entidades financeiras adheridas (Re-solve 2014). As ditas bases publicáronse mediante a Resolución do 9 de maio de 2014 (DOG nº 90, do 13 de maio).</p>
    <p>Xunto co texto das devanditas bases publicouse a relación das entidades financeiras que se adheriron ao convenio.</p>
    <p>Xa que con datas do 13 e 16 de maio de 2014, respectivamente, se ratificou a adhesión das entidades financeiras Banco Etcheverría, S.A. e Banco de Sabadell, S.A., cómpre facelo público.</p>
    <p>Polo que antecede, en virtude das facultades que teño conferidas mediante o artigo 12.a) da Lei 5/1992, do 10 de xuño, de creación do Instituto Galego de Promoción Económica e do artigo 11.1.a) do Decreto 317/1992, do 12 de novembro, polo que se aproba o regulamento do Igape,</p>
    <footer><p>RESOLVO:</p></footer>
    <p>Único. Engadir as entidades financeiras Banco Etcheverría, S.A. e Banco de Sabadell, S.A., á relación de entidades financeiras adheridas ao convenio de colaboración para a habilitación dun programa de apoio ao acceso ao financiamento operativo (activo corrente) das pequenas e medianas empresas, asinado o 9 de maio de 2014.</p>
    <p>Santiago de Compostela, 10 de xullo de 2014</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

