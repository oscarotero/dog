---
date: '2014-07-21'
id: O92-140714-0003
page: 31818
number: 137
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 10 de xullo de 2014 pola que se adhiren dúas entidades
  financeiras ao convenio de colaboración para a bonificación dos custos do
  financiamento das pequenas e medianas empresas de Galicia titulares de
  préstamos superiores a 25.000,00 €, con fondos do Instituto de Crédito Oficial
  (ICO), subscrito entre o Instituto Galego de Promoción Económica (Igape), as
  entidades financeiras e as sociedades de garantía recíproca (Programa de apoio
  financeiro ás pemes).
range: Resolución
url: >-
  https://www.xunta.gal/dog/Publicados/2014/20140721/AnuncioO92-140714-0003_gl.html
---
<p>O Consello de Dirección do Igape, na súa xuntanza do 27 de marzo de 2014, acordou por unanimidade dos seus membros asistentes a aprobación das bases reguladoras das axudas do Igape para a bonificación dos custos do financiamento das pequenas e medianas empresas de Galicia, titulares de préstamos superiores a 25.000,00 € con fondos do Instituto de Crédito Oficial (ICO), instrumentadas mediante convenio de colaboración entre o Instituto Galego de Promoción Económica (Igape), as entidades financeiras e as sociedades de garantía recíproca (Programa de apoio financeiro ás pemes). As ditas bases publicáronse mediante a Resolución do 26 de maio de 2014 (DOG nº 103, do 2 de xuño).</p>
    <p>Xunto co texto das devanditas bases publicouse a relación das entidades financeiras que se adheriron ao convenio.</p>
    <p>Xa que con datas do 5 e 25 de xuño de 2014, respectivamente, se ratificou a adhesión das entidades financeiras Banco Santander, S.A. e Caixabank, S.A., cómpre facelo público.</p>
    <p>Polo que antecede, en virtude das facultades que teño conferidas mediante o artigo 12.a) da Lei 5/1992, do 10 de xuño, de creación do Instituto Galego de Promoción Económica, e do artigo 11.1.a) do Decreto 317/1992, do 12 de novembro, polo que se aproba o regulamento do Igape,</p>
    <footer><p>RESOLVO:</p></footer>
    <p>Único. Engadir as entidades financeiras Banco Santander, S.A. e Caixabank, S.A. á relación de entidades financeiras adheridas ao convenio de colaboración para a bonificación dos custos do financiamento das pequenas e medianas empresas de Galicia titulares de préstamos superiores a 25.000,00 €, con fondos do Instituto de Crédito Oficial (ICO), asinado o 26 de maio de 2014.</p>
    <p>Santiago de Compostela, 10 de xullo de 2014</p>
    <footer><p>Javier Aguilera Navarro<br>Director xeral do Instituto Galego de Promoción Económica</p></footer>

