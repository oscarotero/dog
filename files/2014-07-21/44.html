---
date: '2014-07-21'
id: G1096-070714-0002
page: 31909
number: 137
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 1 de xullo de 2014 pola que se notifica a resolución do expediente
  de reposición da legalidade urbanística COR/10/2013, devolta polo servizo de
  Correos por resultar os seus destinatarios ausentes na repartición.
range: Cédula
url: >-
  https://www.xunta.gal/dog/Publicados/2014/20140721/AnuncioG1096-070714-0002_gl.html
---
<p>A directora da Axencia de Protección da Legalidade Urbanística, o día 10 de xuño de 2014, ditou resolución pola que se declara que as obras executadas en solo rústico sen autorización urbanística autonómica, consistentes en dúas edificacións prefabricadas con tipoloxía de vivenda, contador e instalación para a subministración de enerxía eléctrica, ceador de estrutura de madeira e barbacoa, realizada nas proximidades da praia de Fornos, no lugar de Figueiroa, parroquia da Pedra, no termo municipal de Cariño, provincia da Coruña, non son legalizables por seren incompatibles co ordenamento urbanístico.</p>
    <p>Ao non poderse realizar a notificación a Manuel Rubido Piñón e aos herdeiros de Sara Piñón Fontela desta resolución, mediante esta cédula, e ao abeiro do disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), notifícaselles aos interesados a devandita resolución.</p>
    <p>Tendo en conta que, en atención ao previsto no artigo 61 da LRXPAC, o acto non se publica na súa integridade, fáiselles saber aos interesados que o texto íntegro da resolución que se notifica se encontra ao seu dispor nas dependencias da Axencia de Protección da Legalidade Urbanística sitas no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula. Transcurrido o devandito prazo, a notificación entenderase producida.</p>
    <p>Contra a devandita resolución, que pon fin á vía administrativa, os interesados poden interpoñer recurso de reposición no prazo dun mes, contado a partir do día seguinte a aquel en que se teña producido a notificación, ante a directora da Axencia de Protección da Legalidade Urbanística, ou ben, se non exerce o seu dereito a presentar recurso potestativo de reposición, poden interpoñer directamente recurso contencioso-administrativo, no prazo de dous meses, ante o Xulgado do Contencioso-Administrativo en cuxa circunscrición radique o inmoble afectado, conforme o disposto no artigo 14.1, regra terceira da Lei 29/1998, reguladora da xurisdición contencioso-administrativa. </p>
    <p>Para que conste, e lle sirva de notificación aos citados interesados en cumprimento do disposto no artigo 59.5º da citada Lei 30/1992, do 26 de novembro, expido e asino esta cédula.</p>
    <p>Santiago de Compostela, 1 de xullo de 2014</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>

