---
date: '2014-04-14'
id: CA01-090414-0003
page: 16863
number: 72
agency: Consellería de Facenda
section: III. Outras disposicións.
title: >-
  RESOLUCIÓN do 4 de abril de 2014 pola que se ordena a publicación do Acordo do
  Consello da Xunta de Galicia do 3 de abril de 2014 polo que se aproba a
  modificación da relación de postos de traballo da Vicepresidencia e
  Consellería de Presidencia, Administracións Públicas e Xustiza.
range: Resolución
url: >-
  https://www.xunta.gal/dog/Publicados/2014/20140414/AnuncioCA01-090414-0003_gl.html
---
<p>A aprobación da modificación da relación de postos de traballo da Vicepresidencia e Consellería de Presidencia, Administracións Públicas e Xustiza xustifícase polas necesidades organizativas e funcionais da Vicepresidencia e da consellería.</p>
    <p>En consecuencia, por proposta da Vicepresidencia e Consellería de Presidencia, Administracións Públicas e Xustiza, consultadas as organizacións sindicais presentes na Mesa Xeral de Negociación da Comunidade Autónoma e a Comisión de Persoal, o Consello da Xunta de Galicia, na súa reunión do día 3 de abril de 2014, adoptou o seguinte</p>
    <footer><p>ACORDO:</p></footer>
    <p>Primeiro. Apróbase a modificación da relación de postos de traballo da Vicepresidencia e Consellería de Presidencia, Administracións Públicas e Xustiza, nos termos que se sinalan no anexo a este acordo.</p>
    <p>Segundo. A cobertura polo sistema de libre designación do posto abaixo sinalado ampárase na aplicación do disposto no Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, por tratarse dun posto de especial responsabilidade por exercer a representación institucional da Xunta de Galicia ao substituír o delegado/a nos casos de vacante, ausencia ou enfermidade e por prestarlle asesoramento e asistencia técnica e administrativa. </p>
    <footer><p>Libres designancións</p></footer>
    <table>
     <thead>
      <tr>
       <td>Código do posto</td>
       <td>Denominación do posto</td>
       <td>Criterio</td>
      </tr>
     </thead>
     <tbody>
      <tr>
       <td>PR.C07.00.000.15770.050</td>
       <td>Secretario/a Delegación da Xunta en Montevideo</td>
       <td>Especial responsabilidade por exercer a representación institucional da Xunta de Galicia.</td>
      </tr>
     </tbody>
    </table>
    <p>Terceiro. Ordénase a súa publicación no <em>Diario Oficial de Galicia</em> para os efectos da súa entrada en vigor a partir do día seguinte ao da súa publicación.</p>
    <p>Visto o acordo adoptado polo Consello da Xunta de Galicia na súa reunión do 3 de abril de 2014, relativo á aprobación da modificación da relación de postos de traballo da Vicepresidencia e Consellería de Presidencia, Administracións Públicas e Xustiza, coa finalidade de cumprir o dito acordo, de conformidade coa Orde da Consellería de Facenda do 8 de xullo de 2013 sobre delegación de competencias na Dirección Xeral da Función Pública (DOG núm. 136, do 18 de xullo), dispoño que se publique no <em>Diario Oficial de Galicia</em> como anexo a esta resolución.</p>
    <p>Santiago de Compostela, 4 de abril de 2014</p>
    <footer><p>José María Barreiro Díaz<br>Director xeral da Función Pública</p></footer>

