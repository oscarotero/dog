---
date: '2014-04-14'
id: CA04-010414-0001
page: 17218
number: 72
agency: Consellería de Economía e Industria
section: VI. Anuncios. a) Administración autonómica.
title: >-
  ANUNCIO do 31 de marzo de 2014, da Secretaría Xeral Técnica da Consellería de
  Economía e Industria, polo se lle notifica a Racionalización de Servicios
  Navales, S.L. a Resolución do 20 de marzo de 2014, desta consellería, pola que
  se acorda a iniciación do procedemento de reintegro da subvención concedida o
  abeiro da Orde do 22 de xullo de 2009 pola que se establecen as bases
  reguladoras para a concesión, en réxime de concorrencia competitiva, das
  subvencións para o fomento da investigación e a innovación empresarial no
  ámbito da Comunidade Autónoma de Galicia para o ano 2009 (expediente
  CEI-SXT-2014/11).
range: Anuncio
url: >-
  https://www.xunta.gal/dog/Publicados/2014/20140414/AnuncioCA04-010414-0001_gl.html
---
<p>Intentada a práctica da notificación a Racionalización de Servicios Navales, S.L. da Resolución do 20 de marzo de 2014, desta consellería, pola que se acorda a iniciación do procedemento de reintegro da subvención concedida á dita persoa xurídica no ano 2009, en aplicación do disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, procédese á notificación da dita resolución por medio da súa publicación no Diario Oficial de Galicia, cuxo contido se recolle sumariamente neste anuncio.</p>
    <p>O interesado poderá examinar a resolución completa no Servizo de Xestión Económica e Orzamentaria da Vicesecretaría Xeral da Consellería de Economía e Industria, sito no Edificio Administrativo San Caetano, s/n, bloque 5, 4ª planta, en Santiago de Compostela, das 9.00 ás 14.00 horas, de luns a venres. </p>
    <p>Polo anterior e de conformidade co establecido no artigo 38.3 da Lei 9/2007, do 13 de xuño, de subvencións de Galicia, en relación co artigo 84 da Lei 30/1992, do 26 de novembro, de réxime xurídico das administracións públicas e do procedemento administrativo común, concédeselle ao interesado un prazo de 15 días hábiles contados a partir do seguinte ao da publicación desta resolución co fin de que poida facer as alegacións e presentar os documentos e xustificantes que considere oportunos para a defensa dos seus intereses.</p>
    <p>De acordo co artigo 35 da Lei 9/2007, de subvencións de Galicia, esta resolución interrompe o prazo de prescrición de que dispón a Administración para exixir o reintegro parcial da subvención concedida ao interesado.</p>
    <p>O artigo 38.5 da citada lei establece que o prazo para resolver este procedemento será de 12 meses desde a data do acordo de iniciación. Se transcorre o dito prazo para resolver sen que se notificase a resolución expresa, producirase a caducidade do procedemento.</p>
    <p>Persoa xurídica a que vai dirixida esta notificación:</p>
    <p>Racionalización de Servicios Navales, S.L. CIF: B27703271.</p>
    <p>Último enderezo coñecido: Centro de Negocios Agoramagna, Oficina 8, Travesía da Coruña, 4, 36208 Vigo.</p>
    <p>Data da resolución: 20 de marzo de 2014.</p>
    <p>Asunto: expediente-CEI-SXT-2014/11 Resolución do 20 de marzo de 2014 pola que se acorda a iniciación do procedemento de reintegro da subvención concedida a Racionalización de Servicios Navales, S.L. o abeiro da Orde do 22 de xullo de 2009 pola que se establecen as bases reguladoras para a concesión, en réxime de concorrencia competitiva, das subvencións para o fomento da investigación e a innovación empresarial no ámbito da Comunidade Autónoma de Galicia para o ano 2009.</p>
    <p>Santiago de Compostela, 31 de marzo de 2014</p>
    <footer><p>Borja Verea Fraiz<br>Secretario xeral técnico da Consellería de Economía e Industria</p></footer>

