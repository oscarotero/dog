---
date: '2014-04-14'
id: G2169-260314-0001
page: 17194
number: 72
agency: Xulgado de Primeira Instancia número 2 de Santiago de Compostela
section: V. Administración de xustiza.
title: EDICTO (564/2013).
range: Edicto
url: >-
  https://www.xunta.gal/dog/Publicados/2014/20140414/AnuncioG2169-260314-0001_gl.html
---
<p>María del Carmen Vázquez Rodríguez, secretaria xudicial do Xulgado de Primeira Instancia número 2 de Santiago de Compostela, anuncia que no presente procedemento JVB 564/2013, seguido por instancia de Manuel Suárez Cancelo fronte a descoñecidos ocupantes da r/ dos Concheiros, 46, Santiago de Compostela, se ditou sentenza, cuxo teor literal é o seguinte:</p>
    <p>Xuízo verbal nº 564/2013.</p>
    <p>Maxistrada xuíza: María Jesús Sánchez Carbajales.</p>
    <p>Demandante: Manuel Suárez Cancelo.</p>
    <p>Avogado: Sr. Varela Ferreiro.</p>
    <p>Procurador: Sra. Pérez Otero.</p>
    <p>Demandados: ocupantes descoñecidos do edificio sito no número 46 da rúa dos Concheiros.</p>
    <p>Obxecto: desafiuzamento por precario.</p>
    <p>Resolvo:</p>
    <p>Estimo integramente a demanda interposta por Manuel Suárez Cancelo contra os ocupantes descoñecidos do inmoble sito no número 46 da rúa dos Concheiros de Santiago de Compostela e, en consecuencia, condénoos a que deixen libre e expedito o inmoble citado e ao dispor da parte demandante, con apercibimento de lanzamento se non o fan voluntariamente. Todo isto con imposición expresa das custas devindicadas á parte demandada.</p>
    <p>Notifíquese esta resolución ás partes, coa indicación de que non é firme e que contra ela se poderá interpor recurso de apelación ante a Sala do Civil da Audiencia Provincial, recurso que se deberá presentar neste xulgado no prazo de vinte días desde a súa notificación.</p>
    <p>Por exixilo así a disposición adicional décimo quinta da Lei orgánica 6/1985, do 1 de xullo, do poder xudicial, a interposición de recurso contra a anterior resolución exixe a constitución dun depósito de 50 € mediante ingreso en efectivo, en calquera sucursal da entidade bancaria Banesto, na conta de depósitos e consignacións deste órgano xudicial. O depósito da expresada suma deberase acreditar ao interpor o recurso, e a este escrito xuntarase copia do xustificante ou da orde de ingreso. Sen este requisito non será admitido a trámite. Están exceptuadas da obriga de constituír o depósito as partes que teñan recoñecido o dereito de asistencia xurídica gratuíta.</p>
    <p>Expídase testemuño da presente resolución para a súa unión aos autos principais e lévese o orixinal ao libro de sentenzas deste xulgado.</p>
    <p>Así, por esta miña sentenza, pronúncioo, mándoo e asínoo, María Jesús Sánchez Carbajales, maxistrada xuíza do Xulgado de Primeira Instancia número 2 de Santiago de Compostela.</p>
    <p>Publicación. No mesmo día, en audiencia pública, leu e publicou a anterior sentenza a xuíza que a ditou. Dou fe.</p>
    <p>E como consecuencia do ignorado paradoiro de descoñecidos ocupantes da r/ dos Concheiros, 46, Santiago de Compostela, expídese este edicto para que sirva de cédula de notificación.</p>
    <p>Santiago de Compostela, 4 de febreiro de 2014</p>
    <footer><p>A secretaria xudicial</p></footer>

