---
date: '2000-11-02'
id: '13102'
page: 14
number: 212
agency: CONCELLO DE VIGO
section: VI. ANUNCIOS
title: >-
  Anuncio de aprobación inicial do proxecto de prolongación do paso inferior no
  bordo marítimo e de estructura de conexión coa autoestrada A-9 e Sanjurjo
  Badía.
range: Anuncio
url: 'https://www.xunta.gal/dog/Publicados/2000/20001102/Anuncio13102_gl.html'
---
<p>O Pleno do Concello de Vigo, en sesión do día 14 de xullo de 2000, acordou aprobar inicialmente o proxecto de prolongación do paso inferior no bordo marítimo e estructura de conexión coa autoestrada A-9 e a rúa Sanjurjo Badía, de conformidade co informe do director dos servicios técnicos da Xerencia.</p>
<p>Este expediente sométese ó trámite de información pública polo prazo dun mes, a través de publicación no DOG, nun dos xornais de maior circulación da provincia, e no taboleiro de anuncios da Xerencia Municipal de Urbanismo, segundo o establecido no artigo 42.1º, significando que o prazo de exposición pública se entenderá aberto desde a primeira publicación ata o remate do mes contado desde o derradeiro anuncio.</p>
<p>A documentación deste expediente atópase ó dispor do público en xeral na Oficina de Información Urbanística, na planta baixa da xerencia.</p>
<p>Este anuncio servirá de notificación nos termos establecidos no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, para todos aqueles propietarios ou interesados directamente afectados que, por resultar descoñecido ou ignorado o seu domicilio, non poidan ser notificados persoalmente.</p>
<p>Vigo, 25 de setembro de 2000.</p>
<p>Lois Pérez Castrillo</p>
<p>Alcalde-presidente da Xerencia Municipal</p>
<p>de Urbanismo</p>

