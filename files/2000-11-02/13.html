---
date: '2000-11-02'
id: 1309A
page: 14
number: 212
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 18 de setembro de 2000, da Dirección Xeral de Transportes, pola
  que se fan públicas as declaracións de nulidade da adxudicación e a
  declaración de deserto do contrato administrativo que se cita.
range: Resolución
url: 'https://www.xunta.gal/dog/Publicados/2000/20001102/Anuncio1309A_gl.html'
---
<p>O secretario xeral, actuando en representación do conselleiro de Política Territorial, Obras Públicas e Vivenda, por delegación de atribucións segundo a Orde do 13 de decembro de 1993, con data do 8 de setembro de 2000 resolveu anula-la Resolución do 22 de agosto de 1989 do conselleiro de Ordenación do Territorio e Obras Públicas pola que se adxudica a Juan Antonio Vallejo Herranz a concesión da explotación da estación de mercadorías de Lugo, declarándose igualmente a nulidade do contrato asinado con data do 30 de xaneiro de 1990, procedendo en consecuencia á apertura do correspondente procedemento de liquidación daquel; transitoriamente, e co obxeto de evitar un grave trastorno ó servicio público, acórdase a continuidade dos efectos do contrato de concesión da explotación da estación de mercadorías de Lugo baixo as mesmas cláusulas ata que comece a execución do contrato que se suscriba en virtude da adxudicación do novo concurso.</p>
<p>Igualmente, e por resolución da mesma data, resolveu declarar deserto o concurso para a concesión da explotación da estación de mercadorías de Lugo e que se convoque un novo concurso.</p>
<p>Contra as presentes resolucións, que poñen fin á vía administrativa, os interesados poderán interpoñer recurso de reposición ante este mesmo órgano, no prazo dun mes contado a partir do día seguinte ó da notificación desta resolución, ou recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados a partir do día seguinte ó da notificación desta resolución. En todo caso, non se poderá interpoñer recurso contencioso-administrativo ata que sexa resolto expresamente ou se producise a desestimación presunta do recurso de reposición.</p>
<p>O que se fai público para os efectos previstos polo Real decreto lexislativo 2/2000, do 16 de xuño, polo que se aproba o texto refundido da Lei de contratos das administracións públicas.</p>
<p>Santiago de Compostela, 18 de setembro de 2000.</p>
<p>P.D. (Orde 25-10-1983)</p>
<p>Juan Carlos Villarino Tejada</p>
<p>Director xeral de Transportes</p>

