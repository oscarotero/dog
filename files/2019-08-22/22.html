---
date: '2019-08-22'
id: G0424-260719-0003
page: 37324
number: 158
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 23 de xullo de 2019, da Dirección Xeral de Comercio e Consumo, polo
  que se somete a información pública o procedemento ACA 1/2019, relativo á
  concesión da autorización comercial autonómica para a implantación dun
  establecemento comercial colectivo en San Cibrao das Viñas (Ourense),
  promovido por Kronos Parque 2, S.L.U.
range: Anuncio
url: >-
  https://www.xunta.gal/dog/Publicados/2019/20190822/AnuncioG0424-260719-0003_gl.html
---
<p>De conformidade co disposto no artigo 83 da Lei 39/2015, do 1 de outubro, do procedemento administrativo común das administracións públicas, e no artigo 15.2 do Decreto 211/2012, do 25 de outubro, polo que se regula o procedemento para a obtención da autorización comercial autonómica, iníciase o trámite de información pública, como parte integrante do procedemento para a obtención da autorización comercial autonómica para a implantación dun establecemento comercial colectivo en San Cibrao das Viñas (Ourense), promovido por Kronos Parque 2, S.L.U.</p>
    <p>Para estes efectos, completando a información que debe outorgarse ao público sobre os aspectos relevantes relacionados co procedemento de autorización do proxecto de referencia, infórmase do seguinte:</p>
    <p>a) Kronos Parque 2, S.L.U. solicitou a concesión da autorización comercial autonómica relativa á implantación dun establecemento comercial colectivo en San Cibrao das Viñas (Ourense).</p>
    <p>b) O órgano competente para resolver a solicitude de concesión da autorización comercial autonómica é a persoa titular da Consellería de Economía, Emprego e Industria en virtude do establecido no artigo 32.1 da Lei do comercio interior de Galicia e no Decreto 135/2017, do 28 de decembro, polo que se establece a súa estrutura orgánica.</p>
    <p>c) O órgano do que pode obterse información ao respecto é o Servizo de Ordenación da Dirección Xeral de Comercio e Consumo.</p>
    <p>d) A solicitude e o proxecto están dispoñibles ao público, para a súa consulta, nas dependencias da Dirección Xeral de Comercio e Consumo da Consellería de Economía, Emprego e Industria, situadas no Edificio Administrativo San Caetano, bloque 5, 3º andar, de Santiago de Compostela, das 9.00 ás 14.00 horas, de luns a venres.</p>
    <p>e) A participación do público poderá realizarse, durante o prazo de 15 días hábiles contados a partir do día seguinte ao de publicación deste anuncio no Diario Oficial de Galicia. As persoas que o desexen poderán consultar o expediente durante o referido período. </p>
    <p>Así mesmo, poderán formular as alegacións, observacións e suxestións que consideren oportunas, que deberán dirixirse á Dirección Xeral de Comercio e Consumo e presentarse por calquera dos medios que recolle o artigo 16.4 da Lei 39/2015, do 1 de outubro, do procedemento administrativo común das administracións públicas, no prazo de 20 días hábiles a partir da data de publicación do presente anuncio.</p>
    <p>Santiago de Compostela, 23 de xullo de 2019</p>
    <footer><p>Sol María Vázquez Abeal<br>Directora xeral de Comercio e Consumo</p></footer>

