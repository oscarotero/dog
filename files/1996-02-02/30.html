---
date: '1996-02-02'
id: D4C6
page: 900
number: 24
agency: CONCELLO DE VIGO
section: VI. ANUNCIOS
title: >-
  Exposición pública do estudio de detalle para reaxuste de alturas na rúa
  Rosalía de Castro.
range: Exposición
url: 'https://www.xunta.gal/dog/Publicados/1996/19960202/AnuncioD4C6_gl.html'
---
<p>O Pleno deste Concello, na súa sesión de 30 de novembro de 1995, aprobou inicialmente o estudio de detalle para reaxuste de volumes da parcela situada no nº 62 da rúa Rosalía de Castro (3702/411), redactado polo arquitecto Víctor Collazo López (con visado do COAG do 27 de setembro de 1995), consistente en reordena-lo volume xerado en ordenanza 1.1.B. na parcela, nunha planta máis desde Rosalía de Castro, co que o edificio pasa a ter baixo e sete plantas desde esta rúa. Declarar, verbo da porción de parcela de 69,43 m situada na traseira da rúa Serafín Avendaño (que xera a edificabilidade que se sitúa na planta superior), coa licencia de edificación, a indivisibilidade do predio matriz, coa súa edificabilidade consumida; deberán practicarse as oportunas inscricións rexistrais.</p>
<p>Suspéndense, ata a aprobación definitiva, as licencias na área abranguida por este instrumento de planeamento secundario, que ten os seguintes lindeiros:</p>
<p>Norte: rúa Rosalía de Castro.</p>
<p>Sur: traseiras de García Barbón, 93 e 95.</p>
<p>Leste: medianeira de Serafín Avendaño, 12, c.v. a Rosalía de Castro.</p>
<p>Oeste: medianeira de Rosalía de Castro, 60.</p>
<p>O que se somete a información pública polo prazo de quince días, coa publicación do anuncio no DOG, BOP, nun xornal dos de maior difusión e no taboleiro de edictos da Casa do Concello, ademais da notificación persoal ós interesados.</p>
<p>A documentación do expediente está ó dispor dos interesados na oficina municipal de información urbanística e pódense presentar alegacións desde a primeira publicación deste anuncio ata o fin do prazo de exposición, logo do derradeiro anuncio.</p>
<p>Vigo, 10 de xaneiro de 1996.</p>
<p>Manuel Pérez Álvarez</p>
<p>Alcalde</p>
<p>0657</p>

