---
date: '2003-06-09'
id: 12C72
page: 7
number: 110
agency: SERVICIO GALEGO DE SAÚDE
section: III. OUTRAS DISPOSICIÓNS
title: >-
  Resolución do 28 de maio de 2003, da División de Farmacia e Productos
  Sanitarios, pola que se determina o procedemento para a formalización da
  homologación sanitaria de receitas oficiais.
range: Resolución
url: 'https://www.xunta.gal/dog/Publicados/2003/20030609/Anuncio12C72_gl.html'
---
<p>O Decreto 244/2003, do 24 de abril, de homologación sanitaria de receitas oficiais para a prestación farmacéutica, regula o proceso a través do cal se verifican, con carácter previo á súa dispensación, as prescricións en receita oficial de determinados medicamentos, productos sanitarios e dietoterápicos complexos, incluídos na prestación farmacéutica e complementaria do Sistema Nacional de Saúde, co obxecto de valida-lo cumprimento dos requisitos establecidos para a súa prescrición, de acordo coas indicacións terapéuticas establecidas na autorización de comercialización, coas súas fichas técnicas e cos demais requisitos de prescrición, ó abeiro da normativa vixente na materia.</p>
<p>No seu artigo 5, o antedito Decreto 244/2003 establece que a homologación sanitaria de receitas será levada a cabo por persoal sanitario facultativo farmacéutico, que dispoña de autorización expresa da División de Farmacia e Productos Sanitarios do Servicio Galego de Saúde, pertencente ós centros asistenciais de atención primaria e ós servicios de farmacia dos centros de atención especializada do Ser</p>
<p>gas e daqueles centros ou organismos con concerto específico para a prescrición da prestación farmacéutica co Sergas, que dispoñan de Servicio de Farmacia.</p>
<p>Así mesmo, o punto 3 deste artigo regula que, co obxecto de levar a cabo unha adecuada avaliación e seguimento do procedemento de homologación sanitaria de receitas oficiais, a División de Farmacia e Productos Sanitarios facilitaralle ó persoal autorizado un sistema de información, como ferramenta de apoio á xestión.</p>
<p>No artigo 7, punto 2º, do antedito decreto regúlase que a homologación sanitaria de receitas se formalizará facendo consta-los seguintes datos: a identificación do farmacéutico homologador e a súa sinatura, data de homologación, número de envases autorizados e os demais datos que, por resolución da División de Farmacia e Productos Sanitarios, se determinen.</p>
<p>Tendo en conta o anterior e co obxecto de determina-lo procedemento de formalización da homologación sanitaria de receitas, esta División de Farmacia e Productos Sanitarios, e de conformidade co artigo 22 do Decreto 45/2002, do 8 de febreiro, polo que se regula a estructura orgánica do Servicio Galego de Saúde,</p>
<p>DISPOÑO:</p>
<p>Primeiro.-Para a formalización da homologación sanitaria de receitas, o farmacéutico homologador,</p>
<p>tras comprobar que toda a documentación presentada cumpre cos requisitos esixidos para a homologación sanitaria, deberá cubri-los epígrafes recollidos na etiqueta normalizada de homologación sanitaria:</p>
<p>-Centro: código do centro homologador correspondente.</p>
<p>-Fco.: clave do farmacéutico que formaliza a homologación sanitaria.</p>
<p>-Env.: número de envases do medicamento ou producto prescrito.</p>
<p>-Data: data na que se formaliza a homologación sanitaria.</p>
<p>-Nº: número de homologación sanitaria emitido polo sistema de información.</p>
<p>Segundo.-A etiqueta, con tódolos datos cubertos, deberá adherirse á receita oficial, dentro do epígrafe de advertencias para o farmacéutico/a.</p>
<p>Terceiro.-O farmacéutico que formaliza a homologación sanitaria asinará a receita oficial no mesmo epígrafe de advertencias para o farmacéutico/a, sen impedi-la lectura dos datos incluídos na etiqueta nin dos correspondentes ó código de barras identificativo da receita.</p>
<p>Cuarto.-A División de Farmacia e Productos Sanitarios realizará a edición e distribución das etiquetas de homologación sanitaria e as direccións dos centros ou xerencias ás que pertenzan os farmacéuticos autorizados para formaliza-la homologación terán ó seu cargo a súa custodia e distribución no seu ámbito de actuación.</p>
<p>Quinto.-As anteditas direccións ou xerencias deberán solicitarlle, por escrito, as etiquetas á División de Farmacia e Productos Sanitarios, co obxecto de garanti-la súa dispoñibilidade en cada centro de homologación.</p>
<p>Sexto.-Esta resolución entrará en vigor a partir do día seguinte ó da súa publicación no Diario Oficial de Galicia.</p>
<p>Santiago de Compostela, 28 de maio de 2003.</p>
<p>Berta Cuña Estévez</p>
<p>Directora xeral da División de Farmacia</p>
<p>e Productos Sanitarios</p>
<p>ANEXO</p>
<p>Etiqueta de homologación sanitaria</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

