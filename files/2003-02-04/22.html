---
date: '2003-02-04'
id: 49AE
page: 1
number: 24
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 7 de xaneiro de 2003, da Dirección Xeral de Tecnoloxía e
  Desenvolvemento Sectorial, pola que se dá publicidade á resolución de adhesión
  da certificadora TÜV Internacional Grupo TÜV Rheinland, S.L. ó convenio aberto
  de colaboración entre a Consellería de Industria e Comercio e as empresas
  avaliadoras da conformidade para o fomento da certificación dos sistemas de
  xestión da calidade no tecido empresarial galego.
range: Resolución
url: 'https://www.xunta.gal/dog/Publicados/2003/20030204/Anuncio49AE_gl.html'
---
<p>Con data do 18 de xuño de 2002 subscribiuse entre a Consellería de Industria e Comercio e as empresas avaliadoras da conformidade un convenio aberto de colaboración para o fomento da certificación dos sistemas de xestión da calidade no tecido empresarial galego que foi publicado no Diario Oficial de Galicia nº 132, do 10 de xullo de 2002.</p>
<p>Ná cláusula terceira do convenio considérase a posibilidade de adherirse a el aquelas certificadoras que o soliciten e reúnan os requisitos esixidos no convenio. Conforme o establecido na dita cláusula, a certificadora TÜV Internacional Grupo TÜV Rhein</p>
<p>land, S.L. presentou solicitude de adhesión ó dito convenio aberto.</p>
<p>Vista a documentación remitida pola certificadora, o conselleiro de Industria e Comercio resolveu adherir a TÜV Internacional Grupo TÜV Rheinland, S.L., con CIF: B-82889296, representada por Reinhart Max Kraege e Ramón Garriga Saperas, ó convenio aberto de colaboración entre a Consellería de Industria e Comercio e as empresas avaliadoras da conformidade para o fomento dos sistemas de xestión da calidade no tecido empresarial galego, do 18 de xuño de 2002.</p>
<p>Cumprida a tramitación regulamentaria, procede a publicación no Diario Oficial de Galicia da devandita adhesión co fin de darlle publicidade a este feito.</p>
<p>O que se fai público para os efectos oportunos.</p>
<p>Santiago de Compostela, 7 de xaneiro de 2003.</p>
<p>José Manuel González González</p>
<p>Director xeral de Tecnoloxía</p>
<p>e Desenvolvemento Sectorial</p>

