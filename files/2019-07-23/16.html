---
date: '2019-07-23'
id: G2410-040719-0001
page: 34123
number: 139
agency: Xulgado do Social número 1 de Santiago de Compostela
section: V. Administración de xustiza.
title: EDICTO (ETX 129/2019).
range: Edicto
url: >-
  https://www.xunta.gal/dog/Publicados/2019/20190723/AnuncioG2410-040719-0001_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento de execución de títulos xudiciais 129/2019 deste xulgado do social, seguido por instancia de Daniel García Dios contra Líneanorte Multiservicios, S.L. e o Fogasa, se ditaron as seguintes resolucións cuxa parte dispositiva é do teor literal seguinte:</p>
    <p>«Auto</p>
    <p>Maxistrada xuíza: Ana María Souto González</p>
    <p>Santiago de Compostela, 4 de xullo de 2019.</p>
    <p>Parte dispositiva.</p>
    <p>Dispoño: </p>
    <p>Despachar orde xeral de execución da Sentenza nº 218/2019, do 15 de maio, ditada no procedemento ordinario 496/2016 a favor da parte executante, Daniel García Dios, fronte a Líneanorte Multiservicios, S.L. e ou Fogasa, parte executada, por importe de 1.972,12 euros en concepto de principal (1.519,58 euros en concepto de salarios e horas extras, 452,54 euros en concepto de xuros do artigo 29.3 do Estatuto dos traballadores respecto á cantidade anterior), máis outros 197,21 euros que se fixan provisionalmente en concepto de xuros que, se é o caso, se poidan percibir durante a execución e as custas desta, sen prexuízo da súa posterior liquidación.</p>
    <p>Contra este auto poderá interporse recurso de reposición, que se interporá ante este órgano xudicial, no prazo dos tres días hábiles seguintes ao da súa notificación.</p>
    <p>Así o acorda e asina S.S ª. Dou fe.</p>
    <table>
     <tbody>
      <tr>
       <td>A maxistrada</td>
       <td>A letrada da Administración de xustiza».</td>
      </tr>
     </tbody>
    </table>
    <p>«Decreto.</p>
    <p>Letrada da Administración de xustiza: María Teresa Vázquez Abades.</p>
    <p>Santiago de Compostela, 4 de xullo de 2019.</p>
    <p>Parte dispositiva.</p>
    <p>Acordo, en cumprimento do requisito que se contén no artigo 276.3 e logo da estimación na presente executoria da pervivencia da declaración de insolvencia da parte executada Líneanorte Multiservicios, S.L., dar audiencia previa á parte demandante Daniel García Dios e ao Fondo de Garantía Salarial, por termo de quince días para que poidan sinalar a existencia de novos bens, e do seu resultado acordarase o procedente.</p>
    <p>Modo de impugnación: contra a presente resolución cabe recurso directo de revisión que deberá interporse ante quen dita a resolución no prazo dos tres días hábiles seguintes ao da notificación desta, con expresión da infracción cometida a xuízo do recorrente (artigo 188 da LXS).</p>
    <p>A letrada da Administración de xustiza».</p>
    <p>E para que sirva de notificación en legal forma a Líneanorte Multiservicios, S.L., en paradoiro ignorado, expido o presente edicto para a súa inserción no <em>Diario Oficial de Galicia</em>.</p>
    <p>Santiago de Compostela, 4 de xullo de 2019</p>
    <footer><p>A letrada da Administración de xustiza</p></footer>

