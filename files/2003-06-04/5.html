---
date: '2003-06-04'
id: 129BE
page: 7
number: 107
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 9 de maio de 2003 pola que modifica a autorización do centro privado
  Sagrado Corazón de Jesús de Pontevedra.
range: Orde
url: 'https://www.xunta.gal/dog/Publicados/2003/20030604/Anuncio129BE_gl.html'
---
<p>Examinado o expediente presentado polo centro privado Sagrado Corazón de Jesús de Pontevedra, no que solicita a supresión de dúas unidades de bacharelato da modalidade de artes e a ampliación de tres unidades do segundo ciclo de educación infantil.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Pontevedra, que o remite cos informes correspondentes.</p>
<p>Vistos a Lei 1/1990, do 3 de outubro (BOE do 4 de outubro), de ordenación xeral do sistema edu</p>
<p>cativo; a Lei orgánica 10/2002, do 23 de decembro, de calidade da educación; o Real decreto 1004/1991, do 14 de xuño (BOE do 26 de xuño), polo que se establecen os requisitos mínimos dos centros que imparten ensinanzas de réxime xeral non universitarias; o Decreto 133/1995, do 10 de maio (DOG do 22 de maio), sobre autorización de centros docentes privados para impartir ensinanzas de réxime xeral non universitarias, e a Orde do 20 de setembro de 1995 (DOG do 15 de decembro) que o desenvolve.</p>
<p>Esta consellería, por proposta da Dirección Xeral de Centros e Ordenación Educativa,</p>
<p>RESOLVE:</p>
<p>Primeiro.-Autoriza-la supresión de dúas unidades de bacharelato da modalidade de artes.</p>
<p>Segundo.-Autorizarlle a ampliación de tres unidades do segundo ciclo de educación infantil ó centro privado Sagrado Corazón de Jesús de Pontevedra, quedando a composición resultante segundo se especifica no anexo.</p>
<p>Terceiro.-Para as ensinanzas que se autorizan, a delegación provincial da Consellería de Educación e Ordenación Universitaria, logo do informe da Inspección Educativa, aprobará expresamente a relación de persoal que imparta docencia nas unidades que se amplían.</p>
<p>Cuarto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala esta orde.</p>
<p>Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 9 de maio de 2003.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Pontevedra.</p>
<p>Concello: Pontevedra.</p>
<p>Localidade: Pontevedra.</p>
<p>Enderezo: rúa A Estrada, nº 24.</p>
<p>Denominación: centro privado Sagrado Corazón de Jesús.</p>
<p>Titular: Misioneros del Sagrado Corazón de Jesús.</p>
<p>Código do centro: 36006699.</p>
<p>Composición resultante:</p>
<p>a) Centro de educación infantil: 9 unidades.</p>
<p>b) Centro de educación primaria: 18 unidades.</p>
<p>c) Centro de educación secundaria:-12 unidades de educación secundaria obrigatoria.-6 unidades de bacharelato das modalidades de ciencias da natureza e da saúde, humanidades e ciencias sociais e tecnoloxía.</p>
<p>CONSELLERÍA DE XUSTIZA, INTERIOR E ADMINISTRACIÓN</p>
<p>LOCAL</p>

