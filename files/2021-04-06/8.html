---
date: '2021-04-06'
id: G0426-250321-0001
page: 17929
number: 63
agency: Consellería do Medio Rural
section: III. Outras disposicións.
title: >-
  ORDE do 22 de marzo de 2021 pola que se acorda a cesión en propiedade de
  tractores, rozadoiras de brazo e trituradoras suspendidas traseiras a varios
  concellos.
range: Orde
url: >-
  https://www.xunta.gal/dog/Publicados/2021/20210406/AnuncioG0426-250321-0001_gl.html
---
<p>A Consellería do Medio Rural, na forma establecida no Decreto 149/2018, do 5 de decembro, polo que se establece a estrutura orgánica da Consellería do Medio Rural e se modifica parcialmente o Decreto 177/2016, do 15 de decembro, polo que se fixa a estrutura orgánica da Vicepresidencia e das consellerías da Xunta de Galicia, é o órgano da Administración galega ao cal, baixo a superior dirección da persoa titular do departamento, lle corresponde propor e executar as directrices xerais do Goberno no ámbito rural, que engloba as competencias entre outras en materia de desenvolvemento rural e ordenación comarcal, estruturas rurais e prevención e defensa dos incendios forestais, de acordo co establecido no Estatuto de autonomía para Galicia e segundo os termos sinalados pola Constitución española e no Estatuto de autonomía.</p>
    <p>Dentro das funcións da Consellería do Medio Rural atópase, segundo o citado Decreto 149/2018, do 5 de decembro, o exercicio das funcións no referente á elaboración, proposta e desenvolvemento das directrices da política agraria en materia de mellora e modernización das infraestruturas rurais e do medio rural, co obxectivo directo da mellora da calidade de vida das zonas rurais, desenvolvendo as dotacións de equipamentos públicos básicos e de infraestrutura, sen prexuízo das competencias doutros departamentos da Xunta de Galicia, así como todos os asuntos referentes á reforma das estruturas agrarias e á preparación, execución e vixilancia dos seus correspondentes plans e programas de reforma das estruturas.</p>
    <p>Dentro dos plans de actuacións anuais de concentración/reestruturación parcelaria e de mellora das infraestruturas rurais inclúense:</p>
    <p>• A construción de camiños principais e secundarios para dar acceso aos novos predios de substitución, de acordo co artigo 60.2.a) da Lei 4/2015, do 17 de xuño, de mellora da estrutura territorial agraria de Galicia, que con posterioridade son entregadas aos concellos e pasan a ser de titularidade municipal, correspondendo a eles a súa conservación e mantemento.</p>
    <p>• A mellora da rede viaria a través dos plans marco de mellora de camiños de titularidade municipal.</p>
    <p>• Actuacións directas da Consellería do Medio Rural na mellora das infraestruturas rurais mediante a sinatura de convenios de colaboración cos concellos.</p>
    <p>• Actuacións na modernización dos regadíos das comunidades de regadores de interese xeral.</p>
    <p>A Lei 4/2015, do 17 de xuño, define as masas comúns dos procesos de concentración/reestruturación parcelaria como un conxunto das predios remanentes resultantes do axuste técnico para a compensación entre achegas e atribucións.</p>
    <p>O destino e titularidade destes terreos quedan establecidos no artigo 34 da citada lei, poden ser destinatarios os concellos, a Comunidade Autónoma de Galicia, e son xestionados pola Consellería do Medio Rural, no ano posterior á firmeza do acordo de concentración/reestruturación, e pola Axencia Galega de Desenvolvemento Rural (Agader) unha vez transcorrido este tempo.</p>
    <p>Os concellos teñen atribuídas, ao abeiro do artigo 25.2.d) da Lei 7/1985, do 2 de abril, reguladora das bases de réxime local (LRBRL), competencias en materia de conservación de camiños e vías rurais e prevención e extinción de incendios.</p>
    <p>A Lei 3/2007, do 9 de abril, de prevención e defensa contra os incendios forestais de Galicia, establece as distancias mínimas de roza e as zonas de seguridade respecto de casas illadas e núcleos de poboación e redes primarias (infraestruturas lineais de prevención e defensa) de faixas de xestión da biomasa e de seguridade libres de maleza.</p>
    <p>As redes secundarias de faixas de xestión de biomasa teñen un ámbito municipal e posúen a función prioritaria de protección dos núcleos de poboación, as infraestruturas, os equipamentos sociais, as zonas edificadas, os parques e os polígonos industriais.</p>
    <p>Galicia ten unha das redes viarias más amplas de España, máis de 17.000 quilómetros, incluíndo as vías de titularidade estatal, autonómica, deputacións e concellos. Existe, loxicamente, unha relación entre a lonxitude total das vías de dependencia municipal e a extensión superficial e a poboación, pero tamén outros factores inciden de maneira relevante como son a dispersión dos núcleos, o tamaño das parcelas e a orografía. Nos concellos de menos de 10.000 habitantes supón case o 65 % do total e a correspondente proporción é moi superior nas vías interurbanas que nas urbanas.</p>
    <p>A conservación das estradas e camiños en Galicia necesita dunha importante cantidade de recursos e de grandes esforzos. A conservación en bo estado e libre de maleza das cunetas e das marxes dos camiños e estradas é un elemento de vital importancia para manter o bo estado dos firmes e a seguridade na circulación sobre eles e para a prevención de incendios.</p>
    <p>O mantemento en bo estado e libre de maleza das masas comúns das zonas de concentración/reestruturación parcelaria é unha obriga legal para o titular da masa común, neste caso as de propiedade municipal.</p>
    <p>Para tal fin e para que poidan ter recursos para exerceren as competencias previstas consonte o artigo 331.1 da Lei 5/1997, do 22 de xullo, da Administración local de Galicia, a Consellería do Medio Rural tramita o expediente de cesión, de conformidade co disposto nos artigos 82 a 87 da Lei 5/2011, do 30 de setembro, do patrimonio da Comunidade Autónoma de Galicia, onde se regula a cesión gratuíta de bens e dereitos.</p>
    <p>Polo exposto, e en uso das facultades que me confire o artigo 83.3 da Lei 5/2011, do 30 de setembro, do patrimonio da Comunidade Autónoma de Galicia, así como os artigos 34.6 e 38 da Lei 1/1983, do 22 de febreiro, de normas reguladoras da Xunta e da súa Presidencia,</p>
    <p>En consecuencia,</p>
    <h2>ACORDO:</h2>
    <p>Artigo 1</p>
    <p>Ceder en propiedade os tractores, rozadoiras de brazo e trituradoras suspendidas traseiras que se sinalan a continuación co fin de seren destinados aos labores limpeza e mantemento dos camiños e estradas de titularidade municipal, así como aos labores de xestión da biomasa nas redes secundarias de faixas de xestión de biomasa de ámbito municipal aos seguintes concellos:</p>
    <table>
     <thead>
      <tr>
       <td>Matrícula
        nº bastidor</td>
       <td>Marca-Modelo</td>
       <td>Concello</td>
      </tr>
     </thead>
     <tbody>
      <tr>
       <td>E-7931-BGZ</td>
       <td>Tractor VALTRA N114EH5</td>
       <td rowspan="3">Lousame</td>
      </tr>
      <tr>
       <td>HM3X20.182042.06</td>
       <td>Trituradora TMC CANCELA TDR-200</td>
      </tr>
      <tr>
       <td>51171</td>
       <td>Rozadoira ORSI ALPINIST 500-0 VISUAL</td>
      </tr>
      <tr>
       <td>E-7932-BGZ</td>
       <td>Tractor VALTRA N114EH5</td>
       <td rowspan="3">Ordes</td>
      </tr>
      <tr>
       <td>HM3X20.182043.06</td>
       <td>Trituradora TMC CANCELA TDR-200</td>
      </tr>
      <tr>
       <td>51172</td>
       <td>Rozadoira ORSI ALPINIST 500-0 VISUAL</td>
      </tr>
      <tr>
       <td>E-7933-BGZ</td>
       <td>Tractor VALTRA N114EH5</td>
       <td rowspan="3">Padrón</td>
      </tr>
      <tr>
       <td>HM3X20.182198.06</td>
       <td>Trituradora TMC CANCELA TDR-200</td>
      </tr>
      <tr>
       <td>51173</td>
       <td>Rozadoira ORSI ALPINIST 500-0 VISUAL</td>
      </tr>
      <tr>
       <td>E-6986-BGZ</td>
       <td>Tractor VALTRA N114EH5</td>
       <td rowspan="3">O Páramo</td>
      </tr>
      <tr>
       <td>101</td>
       <td>Trituradora LÓPEZ GARRIDO TGL-2000</td>
      </tr>
      <tr>
       <td>51304</td>
       <td>Rozadoira ORSI ALPINIST 500-0 VISUAL</td>
      </tr>
      <tr>
       <td>E-6985-BGZ</td>
       <td>Tractor VALTRA N114EH5</td>
       <td rowspan="3">As Nogais</td>
      </tr>
      <tr>
       <td>102</td>
       <td>Trituradora LÓPEZ GARRIDO TGL-2000</td>
      </tr>
      <tr>
       <td>51386</td>
       <td>Rozadoira ORSI ALPINIST 500-0 VISUAL</td>
      </tr>
      <tr>
       <td>E-6987-BGZ</td>
       <td>Tractor VALTRA N114EH5</td>
       <td rowspan="3">Pantón</td>
      </tr>
      <tr>
       <td>104</td>
       <td>Trituradora LÓPEZ GARRIDO TGL-2000</td>
      </tr>
      <tr>
       <td>51385</td>
       <td>Rozadoira ORSI ALPINIST 500-0 VISUAL</td>
      </tr>
      <tr>
       <td>E-8376-BGZ</td>
       <td>Tractor VALTRA N114EH5</td>
       <td rowspan="3">Monterrei</td>
      </tr>
      <tr>
       <td>HM3X20.182045.06</td>
       <td>Trituradora TMC CANCELA TDR-200</td>
      </tr>
      <tr>
       <td>50049418</td>
       <td>Rozadoira GL1 AVANT 5000 MULTIPOSICIÓN (AV 500)</td>
      </tr>
      <tr>
       <td>E-8437-BGZ</td>
       <td>Tractor VALTRA N114EH5</td>
       <td rowspan="3">Rairiz de Veiga</td>
      </tr>
      <tr>
       <td>HM3X20.182046.06</td>
       <td>Trituradora TMC CANCELA TDR-200</td>
      </tr>
      <tr>
       <td>50049518</td>
       <td>Rozadoira GL1 AVANT 5000 MULTIPOSICIÓN (AV 500)</td>
      </tr>
      <tr>
       <td>E-8378-BGZ</td>
       <td>Tractor VALTRA N114EH5</td>
       <td rowspan="3">Toén</td>
      </tr>
      <tr>
       <td>HM3X20.182047.06</td>
       <td>Trituradora TMC CANCELA TDR-200</td>
      </tr>
      <tr>
       <td>50049618</td>
       <td>Rozadoira GL1 AVANT 5000 MULTIPOSICIÓN (AV 500)</td>
      </tr>
      <tr>
       <td>E-8377-BGZ</td>
       <td>Tractor VALTRA N114EH5</td>
       <td rowspan="3">Mancomunidade Intermunicipal Voluntaria do Ribeiro</td>
      </tr>
      <tr>
       <td>HM3X20.182048.06</td>
       <td>Trituradora TMC CANCELA TDR-200</td>
      </tr>
      <tr>
       <td>50049718</td>
       <td>Rozadoira GL1 AVANT 5000 MULTIPOSICIÓN (AV 500)</td>
      </tr>
      <tr>
       <td>E-8436-BGZ</td>
       <td>Tractor VALTRA N114EH5</td>
       <td rowspan="3">Mancomunidade Voluntaria de Concellos da Comarca de Ourense</td>
      </tr>
      <tr>
       <td>HM3X20.182049.06</td>
       <td>Trituradora TMC CANCELA TDR-200</td>
      </tr>
      <tr>
       <td>50050418</td>
       <td>Rozadoira GL1 AVANT 5000 MULTIPOSICIÓN (AV 500)</td>
      </tr>
      <tr>
       <td>E-1564-BHB</td>
       <td>Tractor VALTRA N114EH5</td>
       <td rowspan="3">Arbo</td>
      </tr>
      <tr>
       <td>HM3X20.182050.06</td>
       <td>Trituradora TMC CANCELA TDR-200</td>
      </tr>
      <tr>
       <td>50050518</td>
       <td>Rozadoira GL1 AVANT mod 5000 MULTIPOSICIÓN (AV 500)</td>
      </tr>
      <tr>
       <td>E-1569-BHB</td>
       <td>Tractor VALTRA N114EH5</td>
       <td rowspan="3">Moraña</td>
      </tr>
      <tr>
       <td>HM3X20.182051.06</td>
       <td>Trituradora TMC CANCELA TDR-200</td>
      </tr>
      <tr>
       <td>50050618</td>
       <td>Rozadoira GL1 AVANT mod 5000 MULTIPOSICIÓN (AV 500)</td>
      </tr>
     </tbody>
    </table>
    <p>Artigo 2</p>
    <p>A cesión sinalada no artigo anterior queda sometida ás seguintes cláusulas:</p>
    <p>1. De conformidade co establecido polo artigo 82 da Lei 5/2011, do 30 de setembro, do patrimonio da Comunidade Autónoma de Galicia, o ben cedido destinarao o concello cesionario a fins de utilidade pública ou de interese social, de xeito especial:</p>
    <p>– Aos labores de limpeza e mantemento dos camiños e estradas de titularidade municipal, así como aos labores de xestión da biomasa nas redes secundarias de faixas de xestión de biomasa de ámbito municipal para a protección dos núcleos poboacionais delimitados nos plans municipais de prevención e defensa contra os incendios forestais e que non sexan obxecto de actuacións de xestión de biomasa no marco do Convenio de colaboración subscrito entre a Xunta de Galicia a Fegamp e Seaga e, de ser o caso, das masas comúns das zonas de concentración/reestruturación parcelaria do seu ámbito territorial de titularidade municipal.</p>
    <p>– Ás funcións de prevención de incendios forestais recollidas no correspondente convenio de colaboración subscrito entre o concello e a Consellería do Medio Rural para a participación na prevención e defensa contra incendios forestais, durante a súa vida útil e en ningún caso por un tempo inferior a 5 anos, preferentemente en terreos incluídos dentro do seu termo municipal, salvo acordo coa Consellería do Medio Rural para levar a cabo as devanditas funcións en terreos incluídos dentro doutros concellos do mesmo distrito forestal.</p>
    <p>– A participar, por petición da Consellería do Medio Rural, por un período non inferior a 3 meses por ano, na execución das actuacións incluídas no Plan preventivo autonómico, coordinando os labores que prevexan o uso da maquinaria adquirida co distrito forestal.</p>
    <p>– A colaboración, por petición da Agader, nas tarefas de limpeza e mantemento das parcelas non arrendadas que sexan de titularidade desta entidade, e estean incorporadas ao Banco de Terras de Galicia.</p>
    <p>2. Os gastos de todo tipo que xerasen os bens obxecto da cesión ou o seu transporte, utilización ou conservación serán, en todo caso, por conta da entidade cesionaria, incluída a subscrición do correspondente seguro obrigatorio para o vehículo cedido.</p>
    <p>3. Tanto se os bens cedidos non se aplican aos fins sinalados, como se se descoidan ou utilizan con grave quebrantamento, ou se incumpren as condicións do acordo, considerarase resolta a cesión e os bens reverterán á Comunidade Autónoma de Galicia (Consellería do Medio Rural), que terá dereito a percibir, logo da taxación pericial, o valor dos detrimentos ou deterioracións que sufrise.</p>
    <p>Así mesmo, ante unha necesidade urxente e por razóns de interese público, a Consellería do Medio Rural poderá resolver a cesión e os bens reverterán á Comunidade Autónoma de Galicia.</p>
    <p>4. O concello cesionario responderá do valor do ben cedido no caso da destrución, roubo ou perda e asumirá a obriga de constituír un seguro de responsabilidade civil coa finalidade de garantir a cobertura dos danos que puidesen ocasionarse, tanto ás persoas como ás propiedades, coa utilización do ben cedido.</p>
    <p>5. Correspóndelle á Consellería do Medio Rural verificar a aplicación dos bens ao fin para o que foron cedidos, e poderá adoptar para iso cantas medidas sexan necesarias segundo dispón o artigo 85 da Lei 5/2011, do 30 de setembro. Así mesmo correspóndelle, se for o caso, a resolución dos expedientes de reversión.</p>
    <p>Artigo 3</p>
    <p>Esta cesión formalizarase mediante acta subscrita pola Secretaría Xeral Técnica desta consellería e o alcalde do concello cesionario ou funcionario en que delegue, e deberá constar nela o acordo da cesión e a aceptación do cesionario.</p>
    <p>Artigo 4</p>
    <p>O presente acordo de cesión leva implícita a desafectación dos bens citados no artigo 1.</p>
    <p>Disposicións derradeira primeira</p>
    <p>A Consellería do Medio Rural, a través da Secretaría Xeral Técnica, realizará os trámites necesarios para a efectividade desta orde.</p>
    <p>Disposición derradeira segunda</p>
    <p>Esta orde producirá efectos o día seguinte ao da súa publicación no Diario Oficial de Galicia.</p>
    <p>Contra a presente orde, que pon fin á vía administrativa, poderase interpoñer recurso contencioso-administrativo perante o Tribunal Superior de Xustiza de Galicia, no prazo de dous meses contados desde o día seguinte ao da súa publicación, conforme o artigo 46 da Lei 29/1998, do 13 de xullo, reguladora da xurisdición contencioso-administrativa, podendo requirir previamente que se anule ou revogue o acto de conformidade co artigo 44 da Lei 29/1998, do 13 de xullo.</p>
    <p>Santiago de Compostela, 22 de marzo de 2021</p>
    <footer><p>José González Vázquez<br>Conselleiro do Medio Rural</p></footer>

