---
date: '1995-05-25'
id: DE8E
page: 3
number: 99
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 24 de maio de 1995 pola que se determinan os servicios mínimos
  dirixidos a garanti-los servicios prestados polo persoal que realiza funcións
  de superior categoría do servicio de lavandería do Hospital Provincial de
  Pontevedra, que se levará a efecto desde as 8 ás 22 horas do día 26, desde as
  8 ás 15 do día 27, desde as 8 ás 22 dos días 29, 30 e 31 de maio, desde as 8
  ás 22 do día 1 e 2 de xuño, desde as 8 ás 15 do día 3 de xuño e desde as 8 ás
  22 horas dos días 8, 9, 10, 11 e 12 de xuño do ano que corre.
range: Orde
url: 'https://www.xunta.gal/dog/Publicados/1995/19950525/AnuncioDE8E_gl.html'
---
<p>O artigo 28.2º da Constitución española recoñece como dereito fundamental da persoa o dereito á folga.</p>
<p>O exercicio deste dereito na Administración e nas empresas, entidades e institucións públicas o privadas, que presten servicios públicos ou de recoñecida e inaprazable necesidade, no ámbito e competencias da Comunidade Autónoma de Galicia, está condicionado ó mantemento dos servicios esenciais fixados no artigo 2 do Decreto 155/1988, do 9 de xuño (DOG nº 116, do 20 de xuño), entre os que se atopa a sanidade.</p>
<p>O exercicio público da prestación da asistencia sanitaria non se pode ver afectado gravemente polo lexítimo dereito do exercicio de folga, xa que aquel é considerado e recoñecido prioritariamente en relación con este.</p>
<p>O artigo 3 do citado decreto faculta os conselleiros competentes por razón dos servicios esenciais afec</p>
<p>tados para que, mediante orde, e diante cada situación de folga, decidan o mínimo de actividade necesaria para asegura-lo mantemento de tales servicios, así como para determina-lo persoal necesario para a súa prestación.</p>
<p>Convocada folga que afecta o persoal que realiza funcións de superior categoría do servicio de lavandería do Hospital provincial de Pontevedra, que se levará a efecto desde as 8 ás 22 horas do día 26, desde as 8 ás 15 do día 27, desde as 8 horas ás 22 dos días 29, 30 e 31 de maio, desde as 8 ás 22 do día 1 e 2 de xuño, desde as 8 ás 15 do día 3 de xuño e desde as 8 ás 22 horas dos días 8, 9, 10, 11 e 12 de xuño do ano que corre, oído o Comité de Folga, esta consellería,</p>
<p>DISPÓN:</p>
<p>Artigo 1º</p>
<p>A convocatoria de folga que afecta o persoal que realiza funcións de superior categoría do servicio de lavandería do Hospital provincial de Pontevedra, que se levará a efecto desde as 8 ás 22 horas do día 26, desde as 8 ás 15 do día 27, desde as 8 horas ás 22 dos días 29, 30 e 31 de maio, desde as 8 ás 22 do día 1 e 2 de xuño, desde as 8 ás 15 do día 3 de xuño e desde as 8 ás 22 horas dos días 8, 9, 10, 11 e 12 de xuño do ano que corre, enténdese condicionada ó mantemento dos servicios mínimos que se establecen no anexo desta orde.</p>
<p>Os servicios mínimos que se fixan resultan totalmente imprescindibles para mante-la adecuada hixiene da lencería do hospital, para evitar que se produzan graves prexuízos para os usuarios.</p>
<p>Tales mínimos responden á necesidade de compatibiliza-lo respecto ineludible ó exercicio do dereito á folga, coa adecuada atención ós usuarios do centro, que, baixo ningún concepto, poden quedar desasistidos polas características do servicio dispensado.</p>
<p>Entrando na análise dos criterio da determinación dos servicios mínimos, pódese sinalar que para a fixación deles se tivo en conta a necesidade de manter unha porcentaxe da actividade imprescindible para cubri-las necesidades de lavandería, e para garantir tal actividade, ineludible para que a folga non lles ocasione graves prexuízos ós pacientes hospitalizados, requírese a presencia de nove traballadores na quenda de mañá e catro na quenda de tarde.</p>
<p>Ben entendido que unicamente se fixarán tales mínimos no persoal afectado pola folga, no caso de que a dita cobertura non se atinxa coa presencia do persoal de lavandería ó que non abrangue.</p>
<p>Artigo 2º</p>
<p>A designación nominal, con carácter rotatorio, do persoal que deberá cubri-los distintos servicios será feita pola dirección do complexo hospitalario, publicarase nos taboleiros de anuncios dos centros de traballo.</p>
<p>Artigo 3º</p>
<p>Os prazos e alteracións no traballo por parte do persoal necesario para o mantemento dos servicios mínimos determinados no anexo serán considerados ilegais para os efectos do establecido no artigo 16.1º do Real decreto lei 17/1977, do 4 de marzo (BOE nº 58, do 9 de marzo).</p>
<p>Artigo 4º</p>
<p>O disposto nos artigos anteriores non significará ningún tipo de limitación dos dereitos que a normativa reguladora da folga lle recoñece ó persoal nesta situación, nin tampouco sobre a tramitación e efectos das peticións que a motiven.</p>
<p>Artigo 5º</p>
<p>Sen prexuízo do que establecen os artigos anteriores deberanse observa-las normas legais e regulamentarias vixentes en materia de garantías dos usuarios dos establecementos sanitarios.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 24 de maio de 1995.</p>
<p>José Manuel Romay Beccaría</p>
<p>Conselleiro de Sanidade e Servicios Sociais</p>

