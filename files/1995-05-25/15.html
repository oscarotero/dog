---
date: '1995-05-25'
id: DE9E
page: 3
number: 99
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: IV. OPOSICIÓNS E CONCURSOS
title: >-
  Orde do 2 de maio de 1995 pola que se resolve a convocatoria pública para a
  provisión, polo sistema de libre designación, dun posto de traballo vacante no
  Instituto Galego da Vivenda e Solo.
range: Orde
url: 'https://www.xunta.gal/dog/Publicados/1995/19950525/AnuncioDE9E_gl.html'
---
<p>Convocada a provisión, polo sistema de libre designacion, dun posto de traballo vacante no Instituto Galego da Vivenda e Solo pola Orde do 19 de decembro de 1994 (DOG número 4, do 5 de xaneiro de 1995), este instituto, no uso das facultades e atribucións conferidas pola Lei 4/1988, da función pública, e os artigos 16 e 17 do Decreto 93/1991, do 20 de marzo,</p>
<p>RESOLVE:</p>
<p>Primeiro.-Adxudicarlle destino no posto de traballo que se indica á funcionaria que se expresa no anexo da presente orde.</p>
<p>Segundo.-O cesamento no actual destino da funcionaria que obtivo praza producirase no prazo de tres días, contados a partir do seguinte ó da data de publicación desta orde no Diario Oficial de Galicia.</p>
<p>Se, na data na que debe cesar no seu destino, a funcionaria está gozando dun período de licencia, vacacións ou permiso, o prazo para efectualo empezará a contar a partir do día seguinte ó da súa incorporación.</p>
<p>A toma de posesión da praza adxudicada deberase realizar no prazo de tres días a partir do seguinte ó do cesamento, de tratarse da mesma localidade na que actualmente presta os seus servicios a funcionaria, ou no prazo de un mes, de tratarse de distinta localidade, conforme o establecido no artigo 14 e 16 do Decreto 93/1991, do 20 de marzo (DOG número 58, do 25 de marzo).</p>
<p>Terceiro.-A xefatura de persoal do centro no que cause baixa o funcionario, así como a de aquel no que obteña praza, consignarán no título administrativo, dentro do prazo sinalado no apartado anterior, as dilixencias de cesamento e toma de posesión, respectivamente, efectuándose acto seguido os trámites necesarios para a entrada en nómina, segundo se dispón na Orde do 28 de novembro de 1983, da Consellería da Presidencia e Administración Pública.</p>
<p>Cuarto.-Contra esta orde, que esgota a vía administrativa, os interesados poderán interpoñer recurso contencioso-administrativo perante o Tribunal Superior de Xustiza de Galicia, no prazo de dous meses a partir do día seguinte ó da súa publicación no Diario Oficial de Galicia, logo de comunicación a esta consellería da vontade de interpoñelo, segundo o prevido no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 2 de maio de 1995.</p>
<p>José Cuíña Crespo</p>
<p>Conselleiro de Política Territorial, Obras Públicas</p>
<p>e Vivenda</p>
<p>ANEXO</p>
<p>Número rexistro persoal: 3497233235 A1146.</p>
<p>Grupo: D.</p>
<p>Apelidos e nome: Pérez Ramos, Raquel.</p>
<p>Posto de traballo: secretaria do director Téc. Solo.</p>
<p>Nivel: 16.</p>
<p>Código posto: OTA050000015770010.</p>
<p>Localidade: Santiago de Compostela.</p>
<p>Dependencia: IGVS.</p>

