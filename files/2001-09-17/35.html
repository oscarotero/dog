---
date: '2001-09-17'
id: EC02
page: 12
number: 180
agency: CONCELLO DE CEDEIRA
section: VI. ANUNCIOS
title: Anuncio de contratación da obra mediante concurso con procedemento aberto.
range: Anuncio
url: 'https://www.xunta.gal/dog/Publicados/2001/20010917/AnuncioEC02_gl.html'
---
<p>Obxecto.</p>
<p>É a contratación pro concurso con procedemento aberto da obra municipal que se indica a seguir:</p>
<p>Obra: nave de servicios no polígono industrial da Xunqueira.</p>
<p>Orzamento: 15.184.400 pesetas.</p>
<p>Prazo de execución: cinco (5) meses.</p>
<p>Fianza provisional: 2% do tipo de licitación.</p>
<p>Fianza definitiva: 4% do prezo de adxudicación.</p>
<p>Pregos e proxectos.</p>
<p>Rexerá o prego de cláusulas administrativas particulares que consta no expediente, podendo ser examinado conxuntamente co proxecto na secretaría do concello, durante o prazo de presentación de proposicións e en horas de oficina.</p>
<p>Presentación de proposicións.</p>
<p>No Rexistro Xeral de Entrada de documentos do concello, en horas de nove a trece, dentro do prazo dos vinteseis días naturais seguintes, contados desde o día seguinte ó da última publicación do presente anuncio no BOP ou no Diario Oficial de Galicia, en tres sobres pechados, que poderán ser lacrados e precintados, asinados polo licitador ou persoa que o represente e coa documentación esixida na cláusula III.2. do prego de condicións.</p>
<p>Apertura de proposicións.</p>
<p>En acto público, ás 18 horas do primeiro mércores hábil seguinte á data en que remate o prazo de presentación de proposicións.</p>
<p>Proposicións: presentaranse axustadas ó seguinte modelo:</p>
<p>«Don... con DNI número... natural de... provincia de... maior de idade e con domicilio en... rúa... teléfono... actuando en nome (propio ou da empresa a que represente), manifesta que é coñecedor do anuncio publicado no BOP ou Diario Oficial de Galicia, de data... conforme con tódolos requisitos e condicións que se esixen para adxudicar mediante concurso, procedemento aberto, o contrato de... e do prego de cláusulas administrativas, prego de prescricións técnicas, proxecto de obras e proxecto de seguridade e saúde que rexerá o dito concurso e na representación que representa, comprométese a asumi-lo cumprimento do citado contrato polo prezo alzado de... pesetas.</p>
<p>Lugar, data e sinatura do propoñente».</p>
<p>Modelo de sobre.</p>
<p>«Proposición para tomar parte na contratación das obras de nave de servicios no polígono industrial da Xunqueira, presentada por...</p>
<p>En... ... de... de 2001.</p>
<p>Os gastos derivados do presente anuncio serán por conta do adxudicatario».</p>
<p>Cedeira, 10 de agosto de 2001.</p>
<p>Xoán Xosé Rodríguez Pérez</p>
<p>Alcalde-presidente</p>

