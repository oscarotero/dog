---
date: '2013-02-26'
id: O90-190213-0001
page: 5565
number: 40
agency: Axencia Galega de Desenvolvemento Rural
section: III. Outras disposicións.
title: >-
  RESOLUCIÓN do 22 de xaneiro de 2013 pola que se fai pública a perda da
  condición de entidade colaboradora na xestión das subvencións para garantir o
  acceso á internet de banda larga vía satélite da empresa Mira Novas
  Tecnoloxías, S.L.
range: Resolución
url: >-
  https://www.xunta.gal/dog/Publicados/2013/20130226/AnuncioO90-190213-0001_gl.html
---
<p>Por Resolución do 11 de setembro de 2012 fíxose público o resultado do proceso de selección das entidades colaboradoras na xestión das subvencións para garantir o acceso á internet de banda larga vía satélite, cofinanciadas co Feader, en réxime de concorrencia non competitiva (DOG nº 179, do 19 de setembro). No anexo I da citada resolución figura a relación das seis empresas seleccionadas, coas cales se asinou o correspondente convenio de colaboración que regula as obrigas e condicións que asumen como entidades colaboradoras.</p>
    <p>Unha das empresas seleccionadas, Mira Novas Tecnoloxías, S.L., incumpriu as obrigas asumidas no convenio como entidade colaboradora, polo que se tramitou o procedemento de resolución do convenio de colaboración, que finalizou mediante Resolución do 3 de decembro de 2012, o que supón a perda da condición de entidade colaboradora, polo que se dispón dar publicidade á perda da condición de entidade colaboradora desta empresa.</p>
    <p>De acordo co anterior, </p>
    <h2>RESOLVO:</h2>
    <p>Facer público, no DOG e na páxina web de Agader (http://agader.xunta.es), a perda da condición de entidade colaboradora de Agader na xestión das subvencións para garantir o acceso á internet de banda larga vía satélite da empresa Mira Novas Tecnoloxías, S.L. </p>
    <p>Santiago de Compostela, 22 de xaneiro de 2013</p>
    <footer><p>P.D. (Resolución do 2.7.2007; DOG nº 134, do 11 de xullo)<br>Antonio Crespo Iglesias<br>Director xeral da Axencia Galega de Desenvolvemento Rural</p></footer>

