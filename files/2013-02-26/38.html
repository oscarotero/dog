---
date: '2013-02-26'
id: G0165-130213-0003
page: 5741
number: 40
agency: Consellería do Medio Rural e do Mar
section: VI. Anuncios. a) Administración autonómica.
title: >-
  RESOLUCIÓN do 5 de febreiro de 2013, do Xurado Provincial de Montes Veciñais
  en Man Común de Lugo, pola que se resolve o expediente de clasificación de
  montes desta provincia 1/2012.
range: Resolución
url: >-
  https://www.xunta.gal/dog/Publicados/2013/20130226/AnuncioG0165-130213-0003_gl.html
---
<p>Para os efectos previstos no artigo 28 do Regulamento para a execución da Lei 13/1989, do 10 de outubro, de montes veciñais en man común, o Decreto 260/1992, do 4 de setembro, e de conformidade co disposto no artigo 60.1º da Lei 30/1992, do 26 de novembro, de réxime xurídico das administracións públicas e do procedemento administrativo común, faise público que o Xurado Provincial de Montes Veciñais en Man Común de Lugo, na sesión que tivo lugar o 29 de xaneiro de 2013 na sala de xuntas da Xefatura Territorial da Consellería do Medio Rural e do Mar, baixo a presidencia do xefe territorial, e coa asistencia dos vogais María Isabel Concheiro Rodríguez-Segade, David Díaz Losada, José Antonio Rojo Fernández e da secretaria Lucía Belver Quiroga, ditou a resolución de non clasificar como veciñal en man común o seguinte monte:</p>
    <p>Expediente número: 1/2012.</p>
    <p>Denominación: Chandeiros.</p>
    <p>Concello: O Incio.</p>
    <p>Contra esta resolución e desde a súa notificación ou publicación, poderá interporse recurso potestativo de reposición no prazo dun mes perante o Xurado Provincial de Montes Veciñais en Man Común de Lugo, ou recurso contencioso-administrativo no prazo de dous meses perante o Xulgado do Contencioso-Administrativo de Lugo, de conformidade co disposto no artigo 46.1º da Lei 29/1998, do 13 de xullo, da xurisdición contencioso-administrativa, en relación co artigo 12 da Lei de montes veciñais en man común e o artigo 28 do seu regulamento, modificados os dous preceptos legais pola Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Lugo, 5 de febreiro de 2013</p>
    <footer><p>José Ramón Losada Fernández<br>Presidente do Xurado Provincial de Montes Veciñais en Man Común de Lugo</p></footer>

