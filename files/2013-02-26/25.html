---
date: '2013-02-26'
id: G2345-060213-0001
page: 5718
number: 40
agency: Xulgado do Social número 2 da Coruña
section: V. Administración de xustiza.
title: EDICTO (PO 888/2010).
range: Edicto
url: >-
  https://www.xunta.gal/dog/Publicados/2013/20130226/AnuncioG2345-060213-0001_gl.html
---
<p>Óscar Méndez Fernández, secretario xudicial do Xulgado do Social número 2 da Coruña, fago saber que no procedemento ordinario 888/2010 deste Xulgado do Social, seguido por instancia de María José Candal Castro contra a empresa Penedamalladora, S.L., con intervención do Fogasa, sobre ordinario, se ditou sentenza cuxo encabezamento e decisión din:</p>
    <p>«Sentenza.</p>
    <p>A Coruña, 30 de xaneiro de 2013</p>
    <p>Vistos por Montserrat Matos Salgado, maxistrada xuíza substituta do Xulgado do Social número 2 da Coruña e o seu partido, os presentes autos de xuízo 888/2010, seguidos por instancia de María José Candal Castro, que comparece asistida polo letrado Sr. Martínez Ramonde, contra a empresa Penedamalladora, S.L., en rebeldía procesual, e o Fogasa, que non comparece, e versando a <em>litis</em> sobre reclamación de salarios.</p>
    <p>Decido que, aceptando integramente a demanda formulada por María José Candal Castro, que comparece asistida polo letrado Sr. Martínez Ramonde, contra a empresa Penedamalladora, S.L., en rebeldía procesual, e o Fogasa, que non comparece, debo condenar e condeno a demandada a aboarlle á demandante a suma de 9.821,95 euros, no sentido exposto no fundamento primeiro, incrementada cos xuros moratorios pertinentes.</p>
    <p>Así mesmo, debo absolver o Fogasa, sen prexuízo da súa responsabilidade subsidiaria respecto a tales cantidades nos termos establecidos no artigo 33 do ET.</p>
    <p>Notifíqueselles esta sentenza ás partes advertíndolles que contra ela poderán interpor recurso de suplicación ante o Tribunal Superior de Xustiza, que deberá ser anunciado por comparecencia, ou mediante escrito neste xulgado, dentro dos cinco días seguintes ao da notificación desta sentenza; pasados os cales, se declarará firme e se procederá ao seu arquivo. Advírtase igualmente o recorrente que non for traballador ou beneficiario do réxime público de Seguridade Social, ou habente causa seu, ou que non teña recoñecido o beneficio de xustiza gratuíta, que deberá depositar a taxa correspondente establecida pola Lei 10/2012, do 20 de novembro.</p>
    <p>Así, por esta miña sentenza, definitivamente xulgando en primeira instancia, pronúncioo, mándoo e asínoo. Montserrat Matos Salgado, maxistrada xuíza substituta do Xulgado do Social número 2 da Coruña».</p>
    <p>E para que lle sirva de notificación en legal forma a Penedamalladora, S.L., expido este edicto para a súa inserción no <em>Diario Oficial de Galicia </em>(DOG).</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>A Coruña, 4 de febreiro de 2013</p>
    <footer><p>O secretario xudicial</p></footer>

