---
date: '2013-02-26'
id: G0168-060213-0001
page: 5724
number: 40
agency: Xulgado do Social número 4 de Reforzo da Coruña
section: V. Administración de xustiza.
title: EDICTO (1162/2012).
range: Edicto
url: >-
  https://www.xunta.gal/dog/Publicados/2013/20130226/AnuncioG0168-060213-0001_gl.html
---
<p>Marta Yanguas del Valle, secretaria xudicial de reforzo do Xulgado do Social número 4 da Coruña, fago saber que no procedemento despedimento/cesamento en xeral 1162/2012 deste xulgado do social, seguido por instancia de Luis Sánchez Calvo contra a empresa Proyectos Deportivos Noroeste, S.L. e Fogasa, sobre despedimento, se ditou a resolución cuxo encabezamento e parte dispositiva son do seguinte teor literal:</p>
    <p>Sentenza.</p>
    <p>A Coruña, 25 de xaneiro de 2013.</p>
    <p>Ana Rodríguez Piorno, maxistrada xuíza do Xulgado do Social número 4 (reforzo) da Coruña, ditou esta resolución nos autos de procedemento sobre despedimento 1162/2012, sendo demandante Luis Sánchez Calvo, representado polo letrado Sr. Méndez Sanjurjo, e demandada a empresa Proyectos Deportivos Noroeste, S.L. Sendo citado, do mesmo xeito, o Fondo de Garantía Salarial (Fogasa).</p>
    <p>Dispoño que debo estimar e estimo a demanda interposta por Luis Sánchez Calvo contra a empresa Proyectos Deportivos Noroeste, S.L. e, en consecuencia, declaro improcedente a extinción do contrato do demandante e condeno a empresa demandada a que, no prazo de 5 días desde a notificación desta sentenza, opte entre a readmisión de Luis Sánchez Calvo nas mesmas condicións que rexían no momento de se producir o despedimento, co aboamento dos salarios de tramitación que, desde a data do despedimento ata a desta sentenza, ascenden á cantidade de 15.279,76 euros, aos cales se lles deberán engadir os que se devindiquen ata a súa notificación, a razón de 57,36 euros diarios, e a extinción da relación laboral, con aboamento a Luis Sánchez Calvo da cantidade de 27.418,08 euros, en concepto de indemnización.</p>
    <p>Non procede a condena do Fondo de Garantía Salarial nesta instancia, sen prexuízo da responsabilidade que se lle poida imputar con posterioridade.</p>
    <p>Notifíquese esta sentenza ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, que deberá ser anunciado neste xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social colexiado, ou representante, dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso ter consignado a cantidade obxecto da condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Inscríbase no libro de rexistro da súa clase.</p>
    <p>Así o pronuncio, mando e asino.</p>
    <p>Publicación. A anterior sentenza leuna e publicouna a maxistrada xuíza que a subscribe no día da súa data, do que eu, secretaria xudicial, dou fe.</p>
    <p>E para que lle sirva de notificación a Proyectos Deportivos Noroeste, S.L., expídese esta cédula para a súa publicación no Diario Oficial de Galicia e colocación no taboleiro de anuncios deste xulgado.</p>
    <p>A Coruña, 5 de febreiro de 2013</p>
    <footer><p>A secretaria xudicial</p></footer>

