---
date: '2012-10-22'
id: C141-161012-0004
page: 39952
number: 201
agency: Portos de Galicia
section: VI. Anuncios. a) Administración autonómica.
title: >-
  RESOLUCIÓN do 16 de outubro de 2012 pola que se anuncia a licitación, mediante
  procedemento aberto e sistema multicriterio, con tramitación ordinaria, do
  contrato de servizos non suxeito a regulación harmonizada que se cita.
range: Resolución
url: >-
  https://www.xunta.gal/dog/Publicados/2012/20121022/AnuncioC141-161012-0004_gl.html
---
<p>Servizos auxiliares para o manexo e mantemento da comporta da dársena interior e o guindastre do porto de Malpica de Bergantiños, así como para o mantemento dos guindastres de Malpica de Bergantiños, Caión e Barizo.</p>
    <p>1. Entidade adxudicadora.</p>
    <p>a) Organismo: ente público Portos de Galicia.</p>
    <p>b) Dependencia que impulsa o expediente: Área de Explotación e Planificación.</p>
    <p>c) Dependencia que tramita o expediente: División de Contratación.</p>
    <p>2. Obxecto do contrato.</p>
    <p>a) Descrición do obxecto: prestación do servizo de manexo e mantemento dos equipamentos indicados no número 4.1 do cadro de características do contrato (CCC), propiedade de Portos de Galicia e localizados nos portos de Malpica de Bergantiños, Caión e Barizo, coas características descritas no prego de prescricións técnicas particulares (PPT).</p>
    <p>b) Lugar de execución: Malpica de Bergantiños, Caión e Barizo.</p>
    <p>c) Valor estimado do contrato: 97.960,84 euros, IVE excluído.</p>
    <p>d) Orzamento base de licitación: oitenta e un mil seiscentos trinta e catro euros (81.634 euros), IVE excluído.</p>
    <p>e) Importe do IVE (21 %): 17.143,14 euros.</p>
    <p>f) Prazo de execución: dous (2) anos.</p>
    <p>g) División por lotes: non hai.</p>
    <p>3. Tramitación e procedemento.</p>
    <p>a) Tramitación: ordinaria.</p>
    <p>b) Procedemento: aberto con varios criterios de valoración (sistema multicriterio).</p>
    <p>4. Garantías.</p>
    <p>a) Provisional: non se exixe.</p>
    <p>b) Definitiva: 5 % do orzamento de adxudicación, IVE excluído.</p>
    <p>5. Obtención de documentación e información.</p>
    <p>a) Solicitude de información e consultas sobre os pregos: farase a través de correo electrónico, dirixida á seguinte conta de correo: laura.gonzalez.gurgueiro@xunta.es</p>
    <p>Teléfono: 881 88 16 45.</p>
    <p>b) Obtención de documentación: o PPT, o prego tipo de cláusulas administrativas particulares (PCAP) e o CCC poderanse obter no seguinte enderezo da internet:</p>
    <p>– Perfil de contratante: www.contratosdegalicia.es/resultado.jsp?N=18081. Neste perfil poderase facer o seguimento das diversas fases do procedemento de contratación.</p>
    <p>c) A data límite de obtención de documentación e información coincide coa data límite de presentación de ofertas, establecida no número 7.a) deste anuncio.</p>
    <p>6. Requisitos específicos do contratista.</p>
    <p>a) Clasificación: non se exixe.</p>
    <p>b) Outros requisitos: os licitadores deberán acreditar a súa solvencia económica ou financeira e a técnica e profesional conforme o disposto no número 9.2 do CCC. Así mesmo, deberán observar o cumprimento de todos os demais requisitos que, de ser o caso, se atopen especificados tanto no PCAP como no PPT.</p>
    <p>7. Presentación de ofertas e das solicitudes de participación.</p>
    <p>a) Data límite de presentación: o prazo de presentación de proposicións rematará ás catorce (14.00) horas do décimo quinto (15º) día natural seguinte ao da publicación deste anuncio no <em>Diario Oficial de Galicia</em>. No caso de que ese día coincida en sábado ou festivo, o prazo rematará o primeiro día hábil seguinte.</p>
    <p>b) Documentación que hai que presentar: segundo o indicado nos números 12 e 9.2 do CCC, na cláusula 4.7 do PCAP e no PPT.</p>
    <p>c) Lugar da presentación:</p>
    <p>– Entidade: as proposicións presentaranse en tres (3) sobres pechados no Rexistro Central do ente público Portos de Galicia.</p>
    <p>– Enderezo: praza de Europa 5-A 6º, polígono das Fontiñas (Área Central).</p>
    <p>– Localidade e código postal: Santiago de Compostela 15707. </p>
    <p>– Teléfono: 902 40 08 70.</p>
    <p>– Fax: 981 54 53 24.</p>
    <p>Tamén poderán presentarse por correo certificado dentro do prazo de admisión sinalado conforme o disposto no artigo 80.4º do Real decreto 1098/2001, do 12 de outubro, polo que se aproba o regulamento xeral da Lei de contratos das administracións públicas.</p>
    <p>d) Prazo durante o cal o licitador se obriga a manter a súa oferta: dous (2) meses desde a apertura pública das proposicións económicas.</p>
    <p>e) Criterios de adxudicación: a oferta economicamente máis vantaxosa determinarase en virtude da aplicación dos criterios establecidos no número 14.1 do CCC, que serán valorados segundo o disposto nos números 1 e 2 do punto 14 do CCC.</p>
    <p>f) Variantes: observarase o disposto no número 5 do CCC.</p>
    <p>8. Apertura de ofertas.</p>
    <p>a) Entidade: sala de xuntas do ente público Portos de Galicia.</p>
    <p>b) Enderezo: praza de Europa nº 5-A 6º, polígono das Fontiñas (Área Central).</p>
    <p>c) Localidade e código postal: 15707 Santiago de Compostela.</p>
    <p>d) Data de apertura: a apertura pública das ofertas técnicas (sobre B) levarase a cabo nun prazo non superior a sete (7) días, contados desde a apertura da documentación administrativa do sobre A. No caso de que ese día coincida en sábado ou festivo, a apertura realizarase o primeiro día hábil seguinte.</p>
    <p>No acto público de apertura do sobre B, a mesa fixará e dará publicidade da data, do lugar e da hora en que se procederá á apertura do sobre C.</p>
    <p>e) Hora: 12.00 horas.</p>
    <p>Se por algún motivo houbese que modificar a data de realización dalgún acto público de apertura de proposicións, reflectirase a nova data no perfil de contratante.</p>
    <p>9. Outras informacións: a mesa de contratación, en cumprimento do disposto na cláusula 4.8.1.b) do PCAP, comprobará en acto previo a documentación administrativa (sobre A) e publicará no perfil de contratante e no taboleiro de anuncios dos servizos centrais de Portos de Galicia o resultado da apertura, para que se emenden, se for o caso, dentro do prazo que se indique, os defectos materiais observados na dita documentación.</p>
    <p>10. Gastos do anuncio: os gastos que deriven da publicación deste anuncio serán por conta do adxudicatario. </p>
    <p>Santiago de Compostela, 16 de outubro de 2012</p>
    <footer><p>José Juan Durán Hermida<br>Presidente de Portos de Galicia</p></footer>

