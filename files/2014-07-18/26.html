---
date: '2014-07-18'
id: G0007-270614-0002
page: 31690
number: 136
agency: Xulgado do Social número 3 de Santiago de Compostela
section: V. Administración de xustiza.
title: EDICTO (447/2014).
range: Edicto
url: >-
  https://www.xunta.gal/dog/Publicados/2014/20140718/AnuncioG0007-270614-0002_gl.html
---
<p>Susana Varela Amboage, secretaria do Xulgado do Social número 3 de Santiago de Compostela, fai saber que por resolución ditada no día da data no proceso seguido por instancia de Francisco Miranda Pérez contra Restaura Galicia, S.L. en procedemento de despedimento rexistrado co número 447/2014, se acordou citar a demandada, en ignorado paradoiro, co fin de que compareza na sala de vistas deste Xulgado do Social número 3, situado na rúa Berlín, s/n, sala de vistas 3, planta baixa, polígono das Fontiñas, Santiago de Compostela, o día 4 de agosto de 2014, ás 10.25 e 10.30 horas, para a celebración dos actos de conciliación e, se é o caso, xuízo. Poderá comparecer persoalmente ou mediante persoa legalmente apoderada e deberá acudir con todos os medios de proba de que se intente valer, coa advertencia de que é única convocatoria e de que os actos non se suspenderán por falta inxustificada de asistencia. </p>
    <p>Fáiselle saber que ten ao seu dispor na oficina xudicial o decreto de admisión da demanda, así como copia desta, e as demais resolucións ditadas neste procedemento.</p>
    <p>En caso de que pretenda comparecer no acto de xuízo asistido de avogado ou representado tecnicamente por graduado social colexiado, ou representado por procurador, porá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo co obxecto de que, unha vez trasladada esta intención ao demandante, poida este estar representado tecnicamente por graduado social colexiado, ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de se valer no acto de xuízo de avogado, procurador ou graduado social colexiado.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>E para que lle sirva de citación a Restaura Galicia, S.L., expídese esta cédula para a súa publicación no Diario Oficial de Galicia e colocación no taboleiro de anuncios.</p>
    <p>Santiago de Compostela, 27 de xuño de 2014</p>
    <footer><p>A secretaria xudicial</p></footer>

