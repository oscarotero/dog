---
date: '2022-11-10'
id: G0003-031122-0001
page: 58652
number: 214
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 31 de outubro de 2022, da Dirección Xeral de Recursos Humanos,
  pola que se publica a relación de aspirantes definitivamente seleccionados/as
  no concurso-oposición para o ingreso na categoría de médico/a de admisión e
  documentación clínica e se inicia o prazo para a elección de destino.
range: Resolución
url: >-
  https://www.xunta.gal/dog/Publicados/2022/20221110/AnuncioG0003-031122-0001_gl.html
---
<p>Mediante a Resolución da Dirección Xeral de Recursos Humanos do Servizo Galego de Saúde, do 13 de xuño de 2022 (<em>Diario Oficial de Galicia</em> núm. 119, do 22 de xuño) habilitouse o prazo dun mes para que os/as aspirantes seleccionados/as no proceso selectivo para o acceso á categoría de médico/a de admisión e documentación clínica, convocado pola Resolución do 13 de decembro de 2019 (<em>Diario Oficial de Galicia</em> núm. 246, do 27 de decembro), modificada pola Resolución do 21 de decembro de 2020, presentasen a documentación acreditativa do cumprimento dos requisitos da convocatoria. </p>
    <p>A base novena da Resolución do 13 de decembro de 2019 (<em>Diario Oficial de Galicia</em> núm. 246, do 27 de decembro), de convocatoria do proceso, dispón que os/as aspirantes que dentro do prazo fixado non presentasen a documentación ou do exame dela se deducise que carecen dalgún dos requisitos para participar no presente proceso selectivo non poderán ser nomeados/as persoal estatutario fixo e quedarán anuladas as súas actuacións. </p>
    <p>A mesma base dispón que, comprobada a documentación de todos/as os/as aspirantes aprobados/as, a Dirección Xeral de Recursos Humanos publicará no <em>Diario Oficial de Galicia</em> a relación de aspirantes definitivamente seleccionados/as, as prazas que se lles oferten e o procedemento e o prazo para que estes/as manifesten a súa opción polos destinos ofertados. </p>
    <p>En virtude do exposto, comprobada a documentación dos/das aspirantes e finalizados os prazos de impugnación administrativa contra a Resolución do 13 de xuño de 2022 pola que se fai público o acordo do tribunal da categoría de médico/a de admisión e documentación clínica, relativos á baremación definitiva da fase de concurso, esta dirección, como órgano convocante do proceso, </p>
    <h2>RESOLVE: </h2>
    <p>Primeiro. Publicar como anexo I, a relación de aspirantes definitivamente seleccionados/as no concurso-oposición para o ingreso na categoría de médico/a de admisión e documentación clínica segundo a orde que, en aplicación das bases da convocatoria, se deberá seguir para os efectos da adxudicación de destino. </p>
    <p>Segundo. Aprobar a relación de destinos que se ofertan aos/ás aspirantes seleccionados/as neste proceso, e que figura como anexo II desta resolución. </p>
    <p>Terceiro. Abrir un prazo de dez días hábiles, contados a partir do seguinte ao desta publicación para que os/as aspirantes que constan nesta resolución seleccionen telematicamente, a través do sistema de información Fides/expedient-e, os destinos ofertados por orde de prelación.</p>
    <p>No procedemento de selección de destinos resultarán de aplicación as bases aprobadas pola Resolución desta dirección do 28 de maio de 2020 (<em>Diario Oficial de Galicia</em> núm. 109, do 5 de xuño). </p>
    <p>Os/as aspirantes que, neste prazo e conforme o procedemento establecido, non seleccionen ningún destino ou non resulten adxudicatarios/as de ningún polos que optasen, non poderán ser nomeados/as persoal estatutario fixo e quedarán sen efecto todas as súas actuacións neste proceso. </p>
    <p>Contra a presente resolución, que pon fin á vía administrativa, poderase interpoñer recurso potestativo de reposición ante este órgano directivo, no prazo dun mes a partir do día seguinte á súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou poderase impugnar directamente na xurisdición contencioso-administrativa nos termos da Lei 29/1998, do 13 de xullo.</p>
    <p>Santiago de Compostela, 31 de outubro de 2022</p>
    <footer><p>Ana María Comesaña Álvarez<br>Directora xeral de Recursos Humanos do Servizo Galego de Saúde</p></footer>
    <h2>ANEXO I </h2>
    <h3>Relación de aspirantes definitivamente seleccionados/as </h3>
    <p class="basic-paragraph">Médico/a de admisión e documentación clínica</p>
    <table>
     <thead>
      <tr>
       <td>Nº</td>
       <td>DNI</td>
       <td>Apelidos e nome</td>
       <td>Acceso</td>
       <td>Nota OPE</td>
       <td>Formación</td>
       <td>Experiencia</td>
       <td>Docencia, investigación e innovación</td>
       <td>Total</td>
      </tr>
     </thead>
     <tbody>
      <tr>
       <td>1</td>
       <td>***8401**</td>
       <td>Pérez García, Margarita</td>
       <td>PI</td>
       <td>37,250</td>
       <td>6,975</td>
       <td>11,710</td>
       <td>2,725</td>
       <td>58,660</td>
      </tr>
      <tr>
       <td>2</td>
       <td>***8286**</td>
       <td>Sanz Falque, Iván</td>
       <td>LI</td>
       <td>55,625</td>
       <td>4,410</td>
       <td>6,428</td>
       <td>0,000</td>
       <td>66,463</td>
      </tr>
      <tr>
       <td>3</td>
       <td>***3533**</td>
       <td>Díaz López, Enrique</td>
       <td>LI</td>
       <td>42,750</td>
       <td>6,550</td>
       <td>16,350</td>
       <td>0,400</td>
       <td>66,050</td>
      </tr>
      <tr>
       <td>4</td>
       <td>***8714**</td>
       <td>Herranz Urbasos, María</td>
       <td>LI</td>
       <td>41,375</td>
       <td>6,600</td>
       <td>14,865</td>
       <td>1,184</td>
       <td>64,024</td>
      </tr>
      <tr>
       <td>5</td>
       <td>***0475**</td>
       <td>Pérez Cachafeiro, Santiago</td>
       <td>LI</td>
       <td>41,375</td>
       <td>7,090</td>
       <td>8,560</td>
       <td>4,000</td>
       <td>61,025</td>
      </tr>
     </tbody>
    </table>
    <p>Acceso: LI: libre; PI: promoción interna.</p>
    <p>(*) Ocúltase parcialmente o número de documento nacional de identidade para preservar os datos de carácter persoal, de acordo coa Lei orgánica 3/2018, do 5 de decembro.</p>
    <h2>ANEXO II </h2>
    <h3>Destinos que se ofertan</h3>
    <p class="basic-paragraph">Médico/a de admisión e documentación clínica</p>
    <table>
     <tbody>
      <tr>
       <td>Centro directivo</td>
       <td>Centro/s</td>
       <td>Quenda</td>
       <td>Concello</td>
       <td>Núm. prazas</td>
      </tr>
      <tr>
       <td>A.S. de Ferrol</td>
       <td>Complexo Hospitalario Universitario de Ferrol</td>
       <td>-</td>
       <td>Ferrol</td>
       <td>1</td>
      </tr>
      <tr>
       <td>A.S. de Lugo, A Mariña e Monforte de Lemos</td>
       <td>Complexo Hospitalario Universitario de Lugo</td>
       <td>-</td>
       <td>Lugo</td>
       <td>1</td>
      </tr>
      <tr>
       <td>A.S. de Lugo, A Mariña e Monforte de Lemos</td>
       <td>Hospital Público de Monforte</td>
       <td>-</td>
       <td>Monforte de Lemos</td>
       <td>1</td>
      </tr>
      <tr>
       <td>A.S. de Ourense, Verín e O Barco de Valdeorras</td>
       <td>Complexo Hospitalario Universitario de Ourense</td>
       <td>-</td>
       <td>Ourense</td>
       <td>1</td>
      </tr>
      <tr>
       <td>A.S. de Ourense, Verín e O Barco de Valdeorras</td>
       <td>Hospital Público de Valdeorras</td>
       <td>-</td>
       <td>Barco de Valdeorras, O</td>
       <td>1</td>
      </tr>
     </tbody>
    </table>

