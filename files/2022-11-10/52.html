---
date: '2022-11-10'
id: L499-021122-0001
page: 58831
number: 214
agency: Concello de Burela
section: VI. Anuncios. b) Administración local.
title: >-
  ANUNCIO do Acordo do 6 de outubro de 2022 polo que se aproba inicialmente a
  modificación do Plan xeral de ordenación municipal.
range: Anuncio
url: >-
  https://www.xunta.gal/dog/Publicados/2022/20221110/AnuncioL499-021122-0001_gl.html
---
<p>Aprobada inicialmente, mediante Acordo do Pleno da Corporación do Concello de Burela do 6 de outubro de 2022, a modificación puntual do Plan xeral de ordenación municipal do concello de Burela, de conformidade cos artigos 60.6 e 83.5 da Lei 2/2016, do 10 de febreiro, do solo de Galicia, sométese a información pública polo prazo de dous meses contados desde o día seguinte ao da publicación do presente anuncio.</p>
    <p>Durante este prazo, poderá ser examinado por calquera interesado nas dependencias municipais, para que se formulen as alegacións que se consideren pertinentes.</p>
    <p>Así mesmo, estará á disposición na sede electrónica deste concello: </p>
    <p>burela.sedelectronica.es</p>
    <p>Igualmente, suspéndese o outorgamento das licenzas nas áreas afectadas pola aprobación desta modificación puntual, nos termos que figuran no informe técnico do 22 de agosto de 2022, a saber:</p>
    <p>«As determinacións recollidas na referida MP supoñen unha modificación do réxime urbanístico vixente para todo o ámbito territorial municipal, polo que se propón a suspensión do outorgamento de licenzas urbanísticas de parcelación de terreos, de edificación e de demolición en todo o ámbito municipal. En ningún caso quedarán en suspenso aqueles títulos habilitantes de obras, maiores ou menores, que sexan compatibles tanto co PXOM en vigor como coa súa MP.</p>
    <p>Así mesmo, non afectará a implantación de actividades sempre e cando o uso previsto sexa compatible con ambos os planeamentos.</p>
    <p>En calquera caso, os títulos habilitantes de obras de conservación e mantemento, entendendo por tales as definidas no anexo I do RLSG, non entran no ámbito de suspensión».</p>
    <p>Burela, 21 de outubro de 2022</p>
    <footer><p>Alfredo Llano García<br>Alcalde</p></footer>

