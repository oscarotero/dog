---
date: '2021-05-25'
id: G0532-060521-0004
page: 25953
number: 96
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 6 de maio do 2021, da Dirección Xeral de Ordenación do Territorio e
  Urbanismo, polo que se somete a información pública a modificación das Normas
  técnicas de planeamento urbanístico de Galicia.
range: Anuncio
url: >-
  https://www.xunta.gal/dog/Publicados/2021/20210525/AnuncioG0532-060521-0004_gl.html
---
<p>As Normas técnicas de planeamento urbanístico de Galicia, aprobadas por Orde do 10 de outubro de 2019 da conselleira de Medio Ambiente, Territorio e Vivenda, teñen por obxecto unificar os criterios técnicos para a elaboración dos documentos de planeamento urbanístico, a terminoloxía e os conceptos urbanísticos xerais, así como calquera outra cuestión que precise aclaración ou orientación técnica en materia de planeamento urbanístico.</p>
    <p>Mediante a Resolución do 6 de maio de 2021, da Dirección xeral de Ordenación do Territorio e Urbanismo, acordouse o inicio da tramitación da modificación das Normas técnicas de planeamento urbanístico de Galicia, ao abeiro do disposto no artigo 48 da Lei 2/2016, do 10 de febreiro, do solo de Galicia, e 89 do Decreto 143/2016, do 22 de setembro, polo que se aproba o Regulamento que a desenvolve e, de conformidade co artigo 13 do Decreto 42/2019, do 28 de marzo, polo que se establece a estrutura orgánica da Consellería de Medio Ambiente, Territorio e Vivenda. </p>
    <p>En cumprimento do disposto nos artigos sinalados, sométense a información pública a modificación das Normas técnicas de planeamento urbanístico de Galicia, durante o prazo dun mes, contado a partir da publicación deste anuncio no <em>Diario Oficial de Galicia</em>.</p>
    <p>Durante o referido prazo, calquera persoa poderá examinar o documento, en horario de oficina, nas dependencias da Dirección Xeral de Ordenación do Territorio e Urbanismo, sitas no Edificio Administrativo San Caetano s/n, en Santiago de Compostela, e presentar ante a Consellería de Medio Ambiente, Territorio e Vivenda ou a través do correo electrónico sxurb@xunta.gal, as alegacións, observacións e xustificacións que se consideren pertinentes.</p>
    <p>Asemade, poden consultarse as Normas técnicas de planeamento urbanístico de Galicia a través da seguinte ligazón:</p>
    <p>https://cmatv.xunta.gal/seccion-tema/c/CMAOT_Territorio_e_urbanismo_Planeamento_urbanistico?content=SX_Ordenacion_Territorio_Urbanismo/Participacion_publica/seccion.html&amp;std=Participacion_publica.html.</p>
    <p>Santiago de Compostela, 6 de maio de 2021</p>
    <footer><p>María Encarnación Rivas Díaz<br>Directora xeral de Ordenación do Territorio e Urbanismo</p></footer>

