---
date: '2021-05-25'
id: L168-040521-0001
page: 25983
number: 96
agency: Concello de Ponteceso
section: VI. Anuncios. b) Administración local.
title: >-
  ANUNCIO de notificación da proposta de resolución do procedemento sancionador
  2021/X998/000018 por infracción en materia de biomasa.
range: Anuncio
url: >-
  https://www.xunta.gal/dog/Publicados/2021/20210525/AnuncioL168-040521-0001_gl.html
---
<p>De conformidade co disposto nos artigos 44, 46 e 89 da Lei 39/2015, do 1 de outubro, do procedemento administrativo común das administracións públicas, notifícase a Vaiben-Cons, S.L. con CIF B15644024 e a Promociones e Inversiones Rivero y Graña, S.L. con CIF B70008024, a proposta de resolución do expediente sancionador co nº 2021/X998/000018, instruído por infracción grave tipificada no artigo 15.a) da Ordenanza municipal non fiscal reguladora da xestión da biomasa e distancias das plantacións do Concello de Ponteceso (publicada no BOP nº 187, do 1 de outubro de 2018), por non proceder á xestión da biomasa na parcela urbana con ref. catastral 9176943NH0887N0001PX cos criterios establecidos nesta ordenanza, unha vez notificada a súa obriga e despois de serlles notificada a valoración do seu custo, cando exista risco inminente de incendio para as vivendas e persoas, propoñéndose unha sanción por importe de 601,00 €, en aplicación do artigo 17.1.b) da ordenanza, xa que intentada a notificación no último domicilio coñecido dos interesados, esta non se puido practicar.</p>
    <p>Os interesados dispoñen dun prazo de quince días hábiles, contados desde o seguinte ao da publicación do presente anuncio, para achegar cantas alegacións, documentos ou informacións consideren convenientes á súa defensa, segundo o establecido no artigo 89 da Lei 39/2015, do 1 de outubro, do procedemento administrativo común das administracións públicas. Así mesmo, poderán examinar, dentro deste prazo, o expediente nas oficinas xerais do Concello de Ponteceso, das 9.00 ás 14.00 horas, todos os días laborables, para os efectos de coñecer o seu contido íntegro.</p>
    <p>O órgano competente para resolver o expediente é o alcalde ou concelleiro no que delegue, segundo o previsto no artigo 12 da citada ordenanza municipal.</p>
    <p>Ponteceso, 3 de maio de 2021</p>
    <footer><p>Xosé Lois García Carballido<br>Alcalde</p></footer>

