---
date: '2021-11-19'
id: C3Q2-151121-0001
page: 56832
number: 223
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 15 de novembro de 2021 pola que se amplía o prazo de
  xustificación das subvencións previsto no ordinal décimo oitavo da Resolución
  do 4 de novembro de 2020, pola que se convoca o Programa de axudas para
  actuacións de rehabilitación enerxética en edificios existentes, con carácter
  plurianual (código de procedemento VI406C).
range: Resolución
url: >-
  https://www.xunta.gal/dog/Publicados/2021/20211119/AnuncioC3Q2-151121-0001_gl.html
---
<p>O 6 de novembro de 2020 publicouse no <em>Diario Oficial de Galicia</em> (en diante, DOG) a Resolución do 4 de novembro de 2020, pola que se convoca o Programa de axudas para actuacións de rehabilitación enerxética en edificios existentes, con carácter plurianual (código de procedemento VI406C).</p>
    <p>O punto 8 do ordinal décimo oitavo, Xustificación da subvención, da citada Resolución do 4 de novembro de 2020 establece que «(...) En ningún caso se admitirá a presentación de documentación xustificativa, parcial ou final, da subvención con posterioridade ao 30 de novembro de cada unha das anualidades comprendidas na resolución de concesión, salvo que o requirimento sinalado no número anterior se fixese dentro dos dez (10) días anteriores a esa data».</p>
    <p>Tendo en conta as circunstancias xeradas pola pandemia da COVID-19 (fundamentalmente, o atraso na obtención de subministracións), así como o elevado número de solicitudes presentadas nesta convocatoria, procede dar nova redacción ao dito punto 8 do ordinal décimo oitavo, co fin de ampliar o prazo que teñen as persoas e entidades beneficiarias para presentar a documentación xustificativa da subvención.</p>
    <p>De conformidade con todo o anterior, no exercicio das facultades que me confire o artigo 4 do Decreto 97/2014, do 24 de xullo, polo que se establece a estrutura orgánica do Instituto Galego da Vivenda e Solo, </p>
    <h2>RESOLVO:</h2>
    <p>Único. Dar a seguinte redacción ao punto 8 do ordinal décimo oitavo, Xustificación da subvención, da Resolución do 4 de novembro de 2020, pola que se convoca o Programa de axudas para actuacións de rehabilitación enerxética en edificios existentes, con carácter plurianual (código de procedemento VI406C):</p>
    <p>«Transcorridos os prazos indicados no punto 1º deste ordinal sen que as persoas ou entidades beneficiarias presenten a documentación xustificativa da anualidade correspondente, o órgano instrutor requiriralla para que a presente nun prazo improrrogable de dez (10) días. En ningún caso se admitirá a presentación de documentación xustificativa, parcial ou final, da subvención con posterioridade ao 30 de novembro de cada unha das anualidades comprendidas na resolución de concesión, salvo que o requirimento sinalado no número anterior se fixese dentro dos dez (10) días anteriores a esa data. No caso da xustificación da anualidade 2021 admitirase a presentación de documentación ata o 30 de decembro de 2021».</p>
    <p>Esta resolución producirá efectos desde o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 15 de novembro de 2021</p>
    <footer><p>Ángeles Vázquez Mejuto<br>Presidenta do Instituto Galego da Vivenda e Solo</p></footer>

