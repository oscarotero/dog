---
date: '2022-08-23'
id: G0003-050822-0001
page: 45448
number: 159
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 5 de agosto de 2022, da Dirección Xeral de Recursos Humanos,
  pola que se publica a relación definitiva de admitidos/as e excluídos/as e os
  resultados definitivos de baremación no proceso de actualización das listas de
  aspirantes para a formalización de nomeamentos temporais en postos de traballo
  de persoal funcionario sanitario da escala de saúde pública e administración
  sanitaria (Lei 17/1989, do 23 de outubro).
range: Resolución
url: >-
  https://www.xunta.gal/dog/Publicados/2022/20220823/AnuncioG0003-050822-0001_gl.html
---
<p>A norma II.4 da Resolución da Dirección Xeral de Recursos Humanos, do 20 de setembro de 2016 (DOG núm. 188, do 3 de outubro), pola que se regula o procedemento de cobertura temporal de postos de persoal funcionario sanitario da escala de saúde pública e administración sanitaria, establece que a inscrición das persoas aspirantes nas listas, así como a súa elaboración, efectuarase consonte o procedemento regulado nos números II.4.1 e II.4.4 da Resolución do 13 de xuño de 2016 pola que se dispón a publicación do Pacto sobre selección de persoal estatutario temporal do Sistema público de saúde de Galicia, publicado pola Resolución da Dirección Xeral de Recursos Humanos, do 13 de xuño de 2016 (<em>Diario Oficial de Galicia</em> núm. 123, do 30 de xuño), ou disposición equivalente que o substitúa.</p>
    <p>Mediante a Resolución do 28 de xuño de 2022 (<em>Diario Oficial de Galicia</em> núm. 131, do 11 de xullo), publicáronse a relación provisional de solicitantes admitidos/as e excluídos/as e os resultados provisionais de baremación no proceso de actualización das listas de aspirantes para a formalización de nomeamentos temporais en postos de traballo de persoal funcionario sanitario da escala de saúde pública e administración sanitaria, nos colectivos profesionais que se indican a seguir:</p>
    <p>1. Clase de inspector/a médico/a.</p>
    <p>2. Clase de inspector/a farmacéutico/a.</p>
    <p>3. Clase de farmacéutico/a inspector/a de saúde pública.</p>
    <p>4. Lista xeral de licenciado/a sanitario/a: licenciado/a en Medicina e Cirurxía, licenciado/a en Farmacia, licenciado/a en Ciencias Químicas, licenciado/a en Ciencias Biolóxicas, licenciado/a en Psicoloxía.</p>
    <p>5. Clase de subinspector/a sanitario/a.</p>
    <p>6. Clase de ATS/DUE.</p>
    <p>Unha vez finalizado o prazo de reclamación contra a citada resolución e analizadas estas, este centro directivo, de conformidade coa base sétima da resolución de inicio do prazo de inscrición (<em>Diario Oficial de Galicia</em> núm. 205, do 27 de outubro de 2016),</p>
    <h2>RESOLVE:</h2>
    <p>Primeiro. Aprobar a orde de prelación e a puntuación definitiva obtida polas persoas aspirantes admitidas no proceso de actualización das listas para a formalización de nomeamentos temporais en postos de traballo do persoal funcionario sanitario da escala de saúde pública e administración sanitaria (Lei 17/1989, do 23 de outubro), nos colectivos profesionais que se indican a seguir:</p>
    <p>1. Clase de inspector/a médico/a.</p>
    <p>2. Clase de inspector/a farmacéutico/a.</p>
    <p>3. Clase de farmacéutico/a inspector/a de saúde pública.</p>
    <p>4. Lista xeral de licenciado/a sanitario/a: licenciado/a en Medicina e Cirurxía, licenciado/a en Farmacia, licenciado/a en Ciencias Químicas, licenciado/a en Ciencias Biolóxicas, licenciado/a en Psicoloxía.</p>
    <p>5. Clase de subinspector/a sanitario/a.</p>
    <p>6. Clase de ATS/DUE.</p>
    <p>Segundo. As listas co número de orde e a puntuación definitiva obtida polas persoas aspirantes admitidas están publicadas, á disposición das persoas interesadas, na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/la solicitante no seu expediente electrónico persoal en Fides/expedient-e/sección de procesos.</p>
    <p>Terceiro. Contra esta resolución, que pon fin á vía administrativa, as persoas interesadas poderán interpor recurso contencioso-administrativo no prazo de dous meses, contados a partir do día seguinte ao da súa publicación, de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderase interpor recurso de reposición, ante este mesmo órgano, no prazo dun mes, nos termos dos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Cuarto. As listas entrarán en vigor con efectos do día seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 5 de agosto de 2022</p>
    <footer><p>Ana María Comesaña Álvarez<br>Directora xeral de Recursos Humanos</p></footer>

