---
date: '2022-04-26'
id: G0596-010422-0001
page: 25334
number: 79
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 31 de marzo de 2022, da Xefatura Territorial de Pontevedra, de
  autorización administrativa previa, declaración, en concreto, de utilidade
  pública e a necesidade da urxente ocupación que leva implícita e de
  autorización administrativa de construción dunha instalación eléctrica no
  concello de Lalín (expediente IN407A 2021/056-4).
range: Resolución
url: >-
  https://www.xunta.gal/dog/Publicados/2022/20220426/AnuncioG0596-010422-0001_gl.html
---
<p>Feitos:</p>
    <p>Primeiro. O 12 de marzo de 2021, a empresa UFD Distribución Electricidad, S.A. solicitou a autorización administrativa previa, a autorización administrativa de construción e a declaración de utilidade pública da instalación eléctrica denominada Reforma LMTA LAL803 en Castelo, Cepeiras, Candelas e Erbo de Arriba.</p>
    <p>Examinado o proxecto de execución, conclúese que ten como finalidade o cambio da sección do condutor da liña de media tensión LAL803 en dous tramos:</p>
    <p>1. O tramo comprendido entre as derivacións ao CT Castelo (36CR25) e ao CT Cancela (36AR26). Neste tramo proxéctase a substitución de 13 vans de condutor LA-30 por condutor LA-56 nunha lonxitude de 1.594 metros e no primeiro van das derivacións ao CT Cangas (36CYT8) de 31 metros e ao CT Cancela (36AR26) de 57 metros. Será necesaria a instalación de 10 apoios metálicos de maior esforzo e altura: C-500/20, C-1000/14 (dous), C-1000/16, C-1000/18 (dous), C-2000/14, C-3000/16, C-3000/20 e CH-1600/20. Substitúese o XS (36HNC0) existente por un ITC que se instalará no apoio proxectado C-3000/20.</p>
    <p>2. E o tramo comprendido entre as derivacións ao CT Palmou (36AR27) e ao CT Ervo (36CR28). Neste tramo proxéctase a substitución de 6 vans de condutor LA-30 por condutor LA-56 Avifauna nunha lonxitude de 498 metros e no primeiro van das derivacións ao CT Reguefe (36AV19) de 50 metros. Será necesaria a instalación de 3 apoios metálicos (C-500/18, C-2000/18 e C-2000/16) en substitución de 5 apoios. Substitúese o XS (36HW60) existente por un ITC que se instalará no apoio proxectado C-2000/18 e retírase o telecontrol (36HHK8) proxectándose un ITC no apoio proxectado C-2000/16.</p>
    <p>Segundo. Esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas, isto é, o Concello de Lalín, a Deputación Provincial de Pontevedra, Augas de Galicia, o Servizo de Montes e o Servizo de Patrimonio Natural de Pontevedra. A empresa promotora manifestou a súa conformidade cos condicionados técnicos emitidos polo Concello de Lalín, a Deputación Provincial de Pontevedra e o Servizo de Montes.</p>
    <p>O Servizo de Patrimonio Natural de Pontevedra e Augas de Galicia non emitiron condicionado técnico, entendéndose en consecuencia a súa conformidade coa autorización de construción da dita infraestrutura eléctrica, conforme o disposto no artigo 131 do Real decreto 1955/2000, do 1 de decembro, sen prexuízo da autorización que lle corresponda outorgar.</p>
    <p>Terceiro. O proxecto someteuse ao trámite de información pública mediante a Resolución do 15 de xuño de 2021 publicada nos seguintes medios:</p>
    <p>DOG (<em>Diario Oficial de Galicia</em>): 7 de xullo de 2021.</p>
    <p>Xornal <em>Faro de Vigo</em>: 23 de xuño de 2021.</p>
    <p>Taboleiro de anuncios do Concello de Lalín do 17 de xuño de 2021 ao 29 de xullo de 2021 conforme certificado expedido polo propio Concello.</p>
    <p>Durante o mencionado trámite non se recibiron alegacións.</p>
    <p>Cuarto. Mediante escrito do 15 de xuño de 2021, esta xefatura territorial notificou a solicitude da autorización administrativa previa, a autorización administrativa de construción e a declaración de utilidade pública da referida instalación eléctrica ás persoas que figuran afectadas pola declaración de utilidade pública na relación de bens e dereitos achegada pola empresa promotora. </p>
    <p>As persoas afectadas non achegaron alegacións.</p>
    <p>Consideracións legais e técnicas:</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 230/2020, do 23 de decembro, da Vicepresidencia Segunda e Consellería de Economía, Empresa e Innovación, polo que se establece a estrutura orgánica da Vicepresidencia Segunda e Consellería de Economía, Empresa e Innovación (DOG nº 5, do 11 de xaneiro de 2021), e no Decreto 9/2017, do 12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro).</p>
    <p>Segundo. A lexislación de aplicación ao presente expediente é:</p>
    <p>Lei 24/2013, do 26 de decembro, do sector eléctrico.</p>
    <p>Lei 39/2015, do 1 de outubro, do procedemento administrativo común das administracións públicas.</p>
    <p>Lei 40/2015, do 1 de outubro, de réxime xurídico do sector público.</p>
    <p>Lei 3/2007, do 9 de abril, de prevención e defensa contra os incendios forestais de Galicia.</p>
    <p>Lei do 16 de decembro de 1954, sobre expropiación forzosa.</p>
    <p>Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Real decreto lei 23/2020, do 23 de xuño, polo que se aproban medidas en materia de enerxía e noutros ámbitos para a reactivación económica.</p>
    <p>Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Decreto do 26 de abril de 1957 polo que se aproba o Regulamento da Lei de expropiación forzosa.</p>
    <p>Terceiro. As características técnicas da instalación son as que a seguir se describen:</p>
    <p>LMT aérea a 20 kV con condutor tipo LA-56, en cinco actuacións: </p>
    <p>1. 1.594 metros; orixe: apoio existente CH-1600/17,5 da derivación ao CT Castelo, 36CR25; final: apoio proxectado C-3000/16 (punto 10).</p>
    <p>2. 31 metros; orixe: apoio proxectado C-3000/20 (punto 6); final: apoio existente HV-630/11 da derivación ao CT Cangas, 36CYT8.</p>
    <p>3. 57 metros; orixe: apoio proxectado C-3000/16 (punto 10); final: apoio existente C-2000/20 da derivación ao CT Cancelas, 36AR26.</p>
    <p>4. 498 metros; orixe: apoio existente C-2000/12 da derivación ao CT Palmou, 36AR27; final: apoio existente HV-630/13 ao CT Ervo, 36CR28.</p>
    <p>5. 50 metros; orixe: apoio proxectado C-2000/18 (punto 12); final: apoio existente C-1000/10 da derivación ao CT Regufe, 36AV19.</p>
    <p>As instalacións están situadas nos lugares de Castelo, Cepeiras, Cancelas e Erbo de Arriba, no concello de Silleda (Pontevedra).</p>
    <p>Conforme con todo o indicado,</p>
    <p class="dog-titulo">RESOLVO:</p>
    <p>Primeiro. Outorgar á empresa UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada Reforma LMTA LAL803 en Castelo, Cepeiras, Candelas e Erbo de Arriba.2 (expediente IN407A 2021/056-4), cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. Declarar a utilidade pública, en concreto, da citada instalación eléctrica, o que leva implícito a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa.</p>
    <p>A empresa UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento deberanse cumprir as normas e directrices vixentes que resulten de aplicación, en particular, canto establece o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09, e o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, poderase interpoñer recurso de alzada ante o vicepresidente segundo e conselleiro de Economía, Empresa e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 31 de marzo de 2022</p>
    <footer><p>Tomás Nogueiras Nieto<br>Xefe territorial de Pontevedra</p></footer>

