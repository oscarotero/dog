---
date: '2022-04-26'
id: G0595-190422-0001
page: 24993
number: 79
agency: 'Vicepresidencia primeira e Consellería de Presidencia, Xustiza e Turismo'
section: II. Autoridades e persoal. b) Nomeamentos.
title: >-
  ORDE do 13 de abril de 2022 pola que se dispón o cesamento e o nomeamento de
  vogais do Consello Galego de Cooperación para o Desenvolvemento en
  representación dos axentes de cooperación.
range: Orde
url: >-
  https://www.xunta.gal/dog/Publicados/2022/20220426/AnuncioG0595-190422-0001_gl.html
---
<p>Segundo sinala o artigo 13 do Decreto 29/2017, do 9 de marzo, de cooperación para o desenvolvemento, de acordo co previsto polo artigo 89 da Lei 10/2021, do 9 de marzo, reguladora da acción exterior e da cooperación para o desenvolvemento, o Consello Galego de Cooperación para o Desenvolvemento é o órgano de consulta e participación da sociedade galega en materia de cooperación para o desenvolvemento e estará adscrito ao departamento competente nesa materia.</p>
    <p>O punto primeiro do artigo 15 do Decreto 29/2017, do 9 de marzo, de cooperación para o desenvolvemento, regula a composición do Consello Galego de Cooperación para o Desenvolvemento (Congacode). </p>
    <p>O punto terceiro do dito artigo 15 sinala que as persoas vogais do Congacode, excepto a persoa titular da vicepresidencia e as persoas representantes das consellerías da Administración xeral da Xunta de Galicia, serán nomeadas e separadas pola persoa titular da consellería competente en materia de cooperación para o desenvolvemento, por proposta das entidades con representación nel, mediante orde publicada no <em>Diario Oficial de Galicia</em>, e desempeñarán os seus cargos por un período de catro anos.</p>
    <p>Polo tanto, vista a proposta de nomeamento formulada polos órganos de goberno dos distintos axentes de cooperación con representación no Congacode e de acordo co disposto no número 3 do artigo 15 do Decreto 29/2017, do 9 de marzo, de cooperación para o desenvolvemento,</p>
    <h2>DISPOÑO:</h2>
    <p>Artigo único </p>
    <p>1. Separar como vogais titulares e suplentes do Consello Galego de Cooperación para o Desenvolvemento en representación dos axentes de cooperación, agradecéndolles os servizos prestados, as seguintes persoas:</p>
    <p>Pilar García de la Torre.</p>
    <p>Víctor Arce Vázquez.</p>
    <p>Débora Navarro García.</p>
    <p>Cristina Calvo Alamillo.</p>
    <p>Juan Redondo Abelenda.</p>
    <p>Joaquín Varela Rivera.</p>
    <p>2. Nomear como vogais do Consello Galego de Cooperación para o Desenvolvemento en representación das universidades galegas a:</p>
    <p>Titular: Víctor Arce Vázquez, vicerreitor de Estudantes e Proxección Internacional da Universidade de Santiago de Compostela.</p>
    <p>Suplente: María José Cabaleiro Casal, profesora titular da Universidade de Vigo.</p>
    <p>3. Nomear como vogais do Consello Galego de Cooperación para o Desenvolvemento en representación das entidades inscritas na sección D do Rexistro Galego de Axentes de Cooperación a:</p>
    <p>Titular: Esther Basanta Regodesebes (Fundación Mujeres).</p>
    <p>Suplente: Débora Navarro García (Fundación Galicia Innova).</p>
    <p>4. Nomear como vogais do Consello Galego de Cooperación para o Desenvolvemento en representación daquelas organizacións non gobernamentais que traballen no eido social e/ou con persoas migrantes ou refuxiadas e outros colectivos afíns ao traballo en cooperación, educación ou acción humanitaria a:</p>
    <p>Titular: Juan Redondo Abelenda (Cruz Vermella).</p>
    <p>Suplente: Joaquín Varela Rivera (Cruz Vermella).</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 13 de abril de 2022</p>
    <footer><p>Alfonso Rueda Valenzuela<br>Vicepresidente primeiro e conselleiro <br>de Presidencia, Xustiza e Turismo</p></footer>

