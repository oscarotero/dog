---
date: '2002-08-14'
id: F92E
page: 12
number: 156
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Orde do 1 de agosto de 2002 pola que se aproban os temarios que rexerán nos
  programas dos procesos selectivos para o ingreso nos corpos superior de
  Administración (grupo A), auxiliar (grupo D) e subalterno (grupo E) da Xunta
  de Galicia.
range: Orde
url: 'https://www.xunta.gal/dog/Publicados/2002/20020814/AnuncioF92E_gl.html'
---
<p>A Lei 4/1988, do 26 de maio, da función pública de Galicia, establece no seu artigo 32.1º que as probas selectivas de funcionarios serán teóricas e prácticas e deberán adecuarse ós postos de traballo que se vaian ocupar.</p>
<p>Así mesmo, na alínea 3 do artigo 35 da Lei 4/1988, establece que: «Os programas das probas de selección e, se é o caso, dos cursos de formación deberán procurar especialmente que as materias esixidas se correspondan co desenvolvemento posterior da tarefas que se van cumprir».</p>
<p>De conformidade cos ditos preceptos, esta consellería resolve aproba-los temarios que rexerán nos programas dos procesos selectivos para o ingreso nos corpos superior de Administración (grupo A), auxiliar (grupo D) e subalterno (grupo E) da Xunta de Galicia, e que se publican como anexo á presente orde, estando pendente de negociación entre a Administración e as representacións sindicais a exención de temas ou grupos de temas para a quenda de promoción interna.</p>
<p>Santiago de Compostela, 1 de agosto de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>
<p>ANEXO</p>
<p>PROGRAMA QUE REXERÁ AS PROBAS SELECTIVAS PARA O ACCESO</p>
<p>Ó CORPO SUPERIOR DA ADMINISTRACIÓN DA XUNTA DE GALICIA (GRUPO A)</p>
<p>Parte común</p>
<p>I. Dereito constitucional e autonómico.</p>
<p>1. Concepto de constitución. A constitución como norma xurídica. Liñas fundamentais do constitucionalismo español.</p>
<p>2. A Constitución española de 1978. Os principios constitucionais. O Estado español como estado social e democrático de dereito. A reforma constitucional.</p>
<p>3. Os dereitos fundamentais: evolución histórica e conceptual. Os dereitos fundamentais da Constitución española. Garantías e tutela. A participación social na actividade do Estado.</p>
<p>4. A Coroa. Sucesión e rexencia. As atribucións do Rei.</p>
<p>5. As Cortes Xerais. O Congreso dos Deputados e o Senado. Composición e funcións. O control parlamentario do Goberno en España.</p>
<p>6. Procedemento de elaboración e aprobación das leis. Órganos de control da Administración: o Tribunal de Contas e o Defensor do Pobo. A Administración Consultiva: o Consello do Estado.</p>
<p>7. O Tribunal Constitucional. Organización. Orzamentos materiais e procedementos dos recursos perante o tribunal. A regulación constitucional da xustiza. O poder xudicial. O Consello Xeral do Poder Xudicial: organización e competencias. O Tribunal Supremo. Os tribunais superiores de xustiza. O Ministerio Fiscal.</p>
<p>8. O Goberno. A súa composición. Nomeamento e cesamento. As funcións do Goberno. O presidente do Goberno. Os ministros. A Administración pública: concepto. Principios constitucionais informadores. Actividade administrativa e actividade política. Goberno e Administración.</p>
<p>9. A Administración xeral do Estado. A súa organización: a Lei 6/1997, do 14 de abril. Órganos superiores e órganos directivos. A Administración periférica do Estado. Os delegados do Goberno nas comunidades autónomas: carácter e atribucións.</p>
<p>10. As administracións locais: a posición constitucional dos municipios e provincias. Distribución de competencias entre o Estado e as comunidades autónomas sobre Administración local.</p>
<p>11. A Administración institucional. Os organismos públicos. Os organismos autónomos. As entidades públicas empresariais. Administración corporativa. Colexios profesionais, cámaras de Comercio, Industria e Navegación. Confrarías de pescadores.</p>
<p>12. A distribución territorial do poder do Estado: análise histórica e evolución. Os diversos modelos existentes. O Estado das autonomías. Precedentes histórico-constitucionais. A súa regulación na Constitución.</p>
<p>13. A autonomía política. Principios xerais: xurisprudencia constitucional. Vías de acceso á autonomía. Os estatutos de autonomía: contido. Procedemento de elaboración e reforma dos estatutos.</p>
<p>14. A autonomía galega: orixe e evolución. O Estatuto de autonomía de Galicia: estructura e contido.</p>
<p>15. Bases fundamentais da autonomía galega: o territorio. Os símbolos. A lingua e a cultura galegas. O recoñecemento da galeguidade. A condición de galego. Os dereitos dos cidadáns galegos: garantías. Os dereitos lingüísticos dos cidadáns galegos: a administración pública como garantía destes. A xurisprudencia do Tribunal Constitucional sobre as linguas oficiais.</p>
<p>16. Organización política das comunidades autónomas. As institucións de autogoberno de Galicia: descrición. Sede. A Administración de Xustiza en Galicia.</p>
<p>17. O Goberno da comunidade autónoma. A Xunta de Galicia e o seu presidente.</p>
<p>18. O Parlamento de Galicia. Sistema electoral. Funcións do Parlamento. O control parlamentario da acción do Goberno. O Valedor do Pobo.</p>
<p>19. Competencias das comunidades autónomas. As transferencias de competencias do Estado ás comunidades autónomas. Reserva de competencias estatais: normativa básica. Leis de harmonización.</p>
<p>20. As administracións públicas das comunidades autónomas: bases do réxime xurídico das administracións públicas. A Administración pública galega. A Administración central. As consellerías, organización e estructura. A Administración periférica da comunidade autónoma.</p>
<p>21. A Administración institucional na Comunidade Autónoma galega. As corporacións de dereito público de Galicia. As fundacións de interese galego.</p>
<p>22. As relacións entre administracións públicas. As relacións entre o Estado e as comunidades autónomas: os mecanismos de cooperación e coordinación. O control sobre a actividade das comunidades.</p>
<p>II. Teoría xeral do dereito e dereito civil.</p>
<p>23. As fontes de dereito: teoría xeral e regulación no Código Civil. Especialidades do sistema de fontes de dereito no ámbito de dereito administrativo.</p>
<p>24. Dereito obxectivo. Interpretación, aplicación e eficacia das normas.</p>
<p>25. Dereitos e facultades. O dereito subxectivo. A relación xurídica.</p>
<p>26. Teoría xeral do negocio xurídico. Estudio especial do contrato, elementos dos contratos: consentimento, obxecto e causa; a forma dos contratos.</p>
<p>27. Os dereitos reais. O dereito de propiedade. Os dereitos reais limitados e de garantía. A posesión.</p>
<p>28. Rexistro da Propiedade. Títulos inscribibles. Clases de asentos. A Administración e o Rexistro da Propiedade.</p>
<p>III. Dereito administrativo.</p>
<p>29. A lei: concepto e clases. Disposicións do executivo con forza de lei: decretos leis e decretos lexislativos.</p>
<p>30. O regulamento: clases. Fundamento e límites da potestade regulamentaria. Regulamentos ilegais: a súa impugnación. Regulamentos dos órganos constitucionais.</p>
<p>31. O ordenamento xurídico de Galicia: leis de Galicia. Decretos lexislativos. Regulamentos. O réxime xurídico do exercicio das competencias autonómicas. Aplicación do dereito galego. Supletoriedade do dereito estatal.</p>
<p>32. A relación xurídico-administrativa. Concepto. Suxeitos da relación xurídico-administrativa: as administracións públicas. O administrado. Situacións xurídicas dos administrados.</p>
<p>33. O principio de legalidade da Administración: a súa construcción técnica. As potestades administrativas: concepto. A atribución de potestades. Potestades regradas e potestades discrecionais. O control da discrecionalidade: en especial o control do fin e a desviación de poder. O principio de autotutela.</p>
<p>34. O acto administrativo: concepto e clases. Elementos do acto administrativo: suxeito, obxecto, causa, fin e forma.</p>
<p>35. A eficacia do acto administrativo: principios xerais. Executividade e suspensión. Procedementos de execución. Nulidade de pleno dereito. Anulabilidades. Revogación e revisión de oficio.</p>
<p>36. O procedemento administrativo: concepto e natureza. A lei de réxime xurídico das administracións públicas e do procedemento administrativo común: ámbito de aplicación. Principios informadores.</p>
<p>37. Fases do procedemento administrativo: iniciación, ordenación, instrucción e terminación. Especial referencia ó silencio administrativo. As reclamacións previas ó exercicio das accións civís e laborais.</p>
<p>38. Os recursos administrativos: concepto e clases. Requisitos xerais. Materia impugnable, lexitimación e órgano competente. Recurso de alzada, de reposición e de revisión.</p>
<p>39. Os dereitos dos cidadáns na Lei de réxime xurídico das administracións públicas e do procedemento administrativo común.</p>
<p>40. A xurisdicción contencioso-administrativa: concepto e natureza. Capacidade procesual, lexitimación, representación e defensa. Actos impugnables. O recurso contencioso-administrativo: procedemento xeral.</p>
<p>41. Recursos de súplica, apelación, casación e revisión. Execución de sentencias. Os procesos especiais: clases; especial referencia ós procesos en materia electoral e para a protección dos dereitos fundamentais.</p>
<p>42. Os órganos da Administración pública. Orixe e contido. Estructura. Tipos de órganos. Centralización e descentralización. Clases de descentralización. A desconcentración. Mecanismos de cooperación, coordinación e control entre as administracións públicas.</p>
<p>43. As administracións locais. O municipio. Poboación municipal, organización e competencias. Eleccións municipais.</p>
<p>44. A provincia: organización e competencias. Outras entidades locais. Especial referencia á comarca e á parroquia.</p>
<p>45. Os contratos administrativos: natureza, caracteres e clases. Elementos: suxeitos, obxecto, causa e forma. Formas de adxudicación dos contratos.</p>
<p>46. Contido e efectos dos contratos administrativos: prerrogativas da Administración e equilibrio financeiro. Cumprimento dos contratos administrativos. Risco e ventura e forza maior na contratación administrativa. Revisión de prezos. Resolución, rescisión e renuncia.</p>
<p>47. A responsabilidade patrimonial da Administración. Características da institución no sistema español. Lesión determinante, suxeitos imputables e causas de imputación. A extensión da reparación. A acción de responsabilidade.</p>
<p>48. As propiedades administrativas en xeral. Clases. Os bens patrimoniais da Administración. O dominio público: concepto, natureza xurídica e elementos. Réxime xurídico do dominio público.</p>
<p>49. Función pública e burocracia. A relación de servicio entre a Administración e os empregados públicos: réxime estatutario e dereito laboral. A reforma da función pública española de 1984, modificacións sucesivas. Estructura da función pública española. Órganos superiores da función pública española.</p>
<p>50. Función pública do Estado e autonómica: selección dos funcionarios públicos. Adquisición da condición de funcionario. Formación e perfeccionamento. A carreira administrativa. Provisión de postos de traballo e promoción profesional. Plans de emprego. Situacións administrativas.</p>
<p>51. Funcionarios públicos da Administración do Estado e das comunidades autónomas: os dereitos. Os dereitos de sindicación e folga. A Seguridade Social. Deberes. Réxime de incompatibilidades. Responsabilidade e réxime disciplinario. Extinción da relación funcionarial.</p>
<p>52. A función pública galega: bases do seu réxime xurídico. Persoal funcionario e persoal laboral. A xestión do persoal ó servicio da Xunta de Galicia. Sistemas de acceso. Provisión de postos de traballo.</p>
<p>Promoción. Situacións administrativas dos funcionarios. Dereitos, deberes e réxime disciplinario.</p>
<p>53. Persoal laboral. O IV convenio colectivo único do persoal laboral da Xunta de Galicia.</p>
<p>IV. Unión Europea, xerencia pública, economía e orzamentos.</p>
<p>54. A Constitución e a acción exterior do Estado. Os tratados internacionais. As comunidades autónomas e a acción exterior do Estado.</p>
<p>55. As comunidades europeas. Natureza, obxectivos e fins. Nacemento e fases da súa evolución. A Acta Única Europea. O Tratado da Unión Europea. O Tratado de Amsterdam.</p>
<p>56. Fontes do dereito comunitario. Tipoloxía, características e efectos. A integración do dereito comunitario en España.</p>
<p>57. As institucións comunitarias e o seu funcionamento: o Consello, a Comisión, o Parlamento, o Tribunal de Xustiza e o Tribunal de Contas.</p>
<p>58. As competencias da comunidade. O marco de atribucións concedidas polos tratados. O desenvolvemento das competencias comunitarias. As relacións entre a competencia comunitaria e a competencia nacional. Participación dos entes territoriais non estatais no proceso decisorio.</p>
<p>59. As liberdades básicas do sistema comunitario: libre circulación de mercadorías, de persoas, de servicios e de capitais.</p>
<p>60. Integración de España nas comunidades. Exame xeral da acta de adhesión de España ás comunidades europeas.</p>
<p>61. A función directiva nas administracións públicas: novas tendencias. O Management público. Selección, formación e reciclaxe do directivo público.</p>
<p>62. A política modernizadora das administracións públicas: sistemas comparados. A crise do sistema burocrático clásico. A utilización de técnicas privadas na xestión administrativa.</p>
<p>63. Formulación e designación de políticas públicas. Políticas de xestión e de execución. Avaliación de políticas públicas: obxectivos e sistemas. Elementos participantes na avaliación.</p>
<p>64. A planificación na xestión pública. Planificación estratéxica e operativa. A análise de custos. A dirección por obxectivos e outras técnicas modernas de programación. A planificación dos recursos humanos nas administracións públicas.</p>
<p>65. Tipos de organizacións públicas. O sector público e as institucións mediais.</p>
<p>66. O control da xestión: técnicas. O sistema de información da xestión na Administración pública. Control interno e externo.</p>
<p>67. Sistemas de información para a dirección e a xestión. As organizacións baseadas na información.</p>
<p>A información como recurso. Os sistemas de información e a súa estructura.</p>
<p>68. O modelo económico español no marco da economía mundial. O sector primario. O sector industrial. O sector servicios.</p>
<p>69. A renda nacional. Evolución e distribución. A balanza de pagamentos. Especial consideración da balanza comercial.</p>
<p>70. Os orzamentos do sector público en España. O gasto público: evolución e distribución actual. O su financiamento. O déficit público.</p>
<p>71. O sistema fiscal español. Estructura actual. Os ingresos públicos: concepto e clasificación. O sistema tributario español: réxime actual. Taxas e prezos públicos.</p>
<p>72. O sistema financeiro español. Estructura. Evolución recente. A política monetaria. O Banco de España.</p>
<p>73. O sistema monetario español. A inflación: control e medidas correctoras. Política monetaria.</p>
<p>74. O financiamento das CC.AA. Principios e recursos financeiros. Tributos propios e cedidos. A corresponsalidade fiscal.</p>
<p>75. A estructura económica de Galicia, sectores productivos e relacións intersectoriais.</p>
<p>76. O mercado de traballo en España. A evolución do emprego. Poboación activa, ocupación e paro.</p>
<p>77. O sistema educativo. Estructura e características xerais. Financiamento. A reforma do sistema educativo.</p>
<p>78. O sistema sanitario. Estructura e características xerais. Financiamento. Relacións co sistema de seguridade social.</p>
<p>79. A Lei xeral orzamentaria e as leis anuais de orzamentos.</p>
<p>80. O orzamento: concepto e natureza. Contido. Estructura. Elaboración. Aprobación.</p>
<p>81. Modificacións orzamentarias. Créditos extraordinarios e suplementos de créditos. Transferencias. Outras modificacións orzamentarias.</p>
<p>82. O procedemento de execución orzamentaria. Fases.</p>
<p>83. O control orzamentario. Concepto. Natureza e ámbito de aplicación. Clases.</p>
<p>84. O Decreto lexislativo 1/1999, do 7 de outubro, polo que se aproba o texto refundido da Lei de réxime financeiro e orzamentario de Galicia. A Facenda da comunidade. Os orzamentos da comunidade autónoma. Control orzamentario: o Consello de Contas.</p>
<p>Opción xurídica</p>
<p>I. Dereito autonómico.</p>
<p>1. A posición xurídico-constitucional do Estatuto de autonomía: o Estatuto no sistema constitucional;</p>
<p>o Estatuto como norma autonómica e como norma do Estado; o Estatuto como norma subordinada á Constitución, posición do Estatuto respecto ás demais normas do Estado e da comunidade autónoma.</p>
<p>2. A interpretación do Estatuto. A súa reforma; a rixidez estatutaria; as súas garantías. Os supostos de reforma; os seus respectivos procedementos.</p>
<p>3. As competencias da Xunta de Galicia: a reserva de competencias ó Estado do artigo 149. A atribución estatutaria de competencias; a cláusula de cerramento do artigo 149.3º. Os límites xerais das competencias; a súa efectividade.</p>
<p>4. As competencias exclusivas: a súa relativización. As competencias normativas: as leis da comunidade autónoma; o seu rango e posición constitucional. O principio de competencia nas relacións entre o ordenamento estatal e autonómico.</p>
<p>5. A concorrencia normativa entre o Estado e a comunidade autónoma. Normativa básica e normativa de desenvolvemento: elementos formais e materiais no concepto de lexislación básica; estructura da normativa básica; a relación bases-desenvolvemento; o problema de rango das dúas normativas.</p>
<p>6. A execución autonómica da lexislación do Estado: significación desta fórmula; extensión da competencia do Estado; atribucións da comunidade autónoma. A coordinación entre as dúas ordes.</p>
<p>7. A modificación extraestatutaria de competencias: a Lei marco; a Lei orgánica de delegación; a Lei de harmonización. As cláusulas constitucionais de prevalencia e supletoriedade.</p>
<p>8. A colaboración entre o Estado e a comunidade autónoma: o seu desenvolvemento na doutrina do Tribunal Constitucional. Os elementos de colaboración; en especial, as conferencias sectoriais e os convenios de colaboración. O control da actividade da comunidade autónoma.</p>
<p>9. Conflictos constitucionais entre órganos do Estado. Conflictos coas comunidades autónomas. Impugnación de disposicións e resolucións das comunidades autónomas.</p>
<p>10. Medio ambiente e protección civil. Producción forestal. Os montes veciñais en man común. Aproveitamentos forestais. Caza.</p>
<p>11. Administración territorial: organización territorial. Réxime local. Lei 5/1997, de Administración local de Galicia e o desenvolvemento comarcal.</p>
<p>12. Xustiza e interior: policía autonómica. Bases do réxime de xogos e apostas. Cooperativas.</p>
<p>13. Ordenación do territorio. Solo e ordenación urbana. Vivenda.</p>
<p>14. Obras públicas. Estradas. Transportes. Obras hidráulicas. Portos.</p>
<p>15. Agricultura. Estructuras agrarias. Arrendamentos rústicos. Concentración parcelaria. Desenvolvemento rural. Gandería. Vías pecuarias.</p>
<p>16. Industrias agrarias. Producción e comercialización agropecuaria.</p>
<p>17. Pesca, marisqueo e acuicultura: ordenación xurídica e réxime das sancións.</p>
<p>18. Industria e enerxía. Minas.</p>
<p>19. Comercio interior. Comercio exterior. Defensa da competencia. Disciplina do mercado.</p>
<p>20. Consumo. O Estatuto galego do consumidor e usuario.</p>
<p>21. Educación non universitaria.</p>
<p>22. Universidades e investigación.</p>
<p>23. Saúde pública. Sanidade interior. Seguridade Social.</p>
<p>24. Traballo e emprego. Familia, infancia e adolescencia.</p>
<p>25. Cultura. Patrimonio histórico e documental. Deportes.</p>
<p>26. Medios de comunicación social. Turismo. Tempo libre.</p>
<p>27. Administración financeira. As caixas de aforro de Galicia. Administración económica. A planificación da actividade económica. O sector público da economía galega.</p>
<p>II. Administrativo e laboral.</p>
<p>28. Funcionamento das entidades locais. Potestade regulamentaria das organizacións locais. Réxime xurídico e impugnación de acordos.</p>
<p>29. Os bens das entidades locais. As facendas locais.</p>
<p>30. Potestades administrativas. A potestade organizatoria: límites e principios xerais. Os órganos administrativos. Creación. Competencias. A dislocación competencial. Os órganos colexiados: réxime de funcionamento. Conflictos de competencias.</p>
<p>31. A potestade expropiatoria: a expropiación forzosa. A súa xustificación e natureza. Suxeitos e obxecto da potestade expropiatoria. A causa expropiandi. O contido da expropiación.</p>
<p>32. O procedemento expropiatorio en xeral. Determinación e pagamento do prezo xusto. A reversión do ben expropiado. Expropiacións especiais. Garantías xurisdiccionais.</p>
<p>33. A potestade sancionadora da Administración. Principios. O procedemento sancionador.</p>
<p>34. Outras potestades da Administración. A potestade financeira e tributaria. A potestade de programación e planificación. As potestades arbitrais.</p>
<p>35. O administrado. A súa capacidade xurídica e de obrar. As situacións xurídicas do administrado en xeral. Situacións xurídicas de carácter activo: potestades do administrado. Situacións xurídicas pasivas: situación de suxeición e deber do administrado.</p>
<p>36. Os dereitos subxectivos do administrado. Os dereitos fundamentais como dereitos subxectivos. O dereito a obter prestacións dos servicios públicos. A participación dos administrados nas funcións públicas. Actos xurídicos do administrado.</p>
<p>37. A incidencia da acción administrativa sobre as situacións xurídicas do administrado. Creación e ampliación de situacións activas e favorables: o acto administrativo como título. Creación e ampliación de situacións pasivas: operacións de gravame. As concesións e autorizacións administrativas. A delimitación administrativa de dereitos privados.</p>
<p>38. A revisión de oficio dos actos administrativos nulos e anulables: casos en que procede. Procedemento. A revogación de actos. A impugnación xurisdiccional de actos pola propia Administración: a declaración de lesividade.</p>
<p>39. O procedemento económico-administrativo: a súa natureza. Órganos competentes. Interesados. Actos impugnables. Tramitación en primeira ou única instancia. Procedementos especiais. Recurso de alzada e recurso de revisión.</p>
<p>40. As propiedades administrativas en xeral. Clases. Os bens patrimoniais da Administración. A Lei de patrimonio da Comunidade Autónoma de Galicia.</p>
<p>41. O dominio público: concepto e natureza xurídica. Clasificacións. Elementos: suxeitos, obxecto e destino. Afectación, desafectación e mutacións demaniais. Réxime xurídico do dominio público: inalienabilidade, imprescritibilidade e inembargabilidade.</p>
<p>42. Augas terrestres. O dominio público hidráulico. Competencias da Xunta de Galicia. Utilización de dominio público hidráulico.</p>
<p>43. Responsabilidade civil, penal e administrativa dos funcionarios públicos. Réxime disciplinario.</p>
<p>44. Delictos dos funcionarios públicos no exercicio dos seus cargos.</p>
<p>45. Seguridade e hixiene no traballo. A Lei 31/1995, do 8 de novembro, de prevención de riscos laborais. Actuacións das administracións públicas: competencias. Dereitos e obrigas dos traballadores e empresarios en materia de prevención. Os servicios de prevención de riscos. Participación dos traballadores.</p>
<p>46. O dereito do traballo. A súa especialidade e caracteres. As fontes do dereito do traballo. O principio de xerarquía normativa. Os convenios colectivos de traballo: concepto e natureza. Réxime xurídico. Partes. Procedemento. Contido.</p>
<p>47. O contrato de traballo. Concepto. Natureza. Suxeitos. Forma. Contido e réxime xurídico. Modificación, suspensión e extinción do contrato de traballo.</p>
<p>48. Modalidades do contrato de traballo. O traballo directivo. Contrato de traballo para a formación. Contrato en prácticas. Contrato de traballo a tempo parcial. Contratos de duración determinada.</p>
<p>49. Réxime de representación de persoal. Órganos de representación.</p>
<p>50. A Seguridade Social en España. Antecedentes lexislativos e douctrinais. Caracteres xerais do sistema español. Réxime xeral e réximes especiais. O modelo de seguridade social na Constitución. Réxime xeral. Afiliación. Altas e baixas: procedemento e efectos. Cotización: concepto e natureza xurídica da cota. Continxencias e situacións protexidas.</p>
<p>51. A acción protectora da Seguridade Social. Prestacións: incapacidade temporal, invalidez, xubilación, morte e supervivencia. A protección por desemprego. A protección á familia. A asistencia sanitaria.</p>
<p>Opción económica</p>
<p>I. Teoría, política económica e facenda pública.</p>
<p>1. Teoría da demanda do consumidor. Función de utilidade. Curvas de indiferencia. Comportamento maximizador. Efecto renda e substitución. Teoría da preferencia revelada.</p>
<p>2. Teoría da empresa. Función de producción. Curvas isocuantas e isocustos. Comportamento maximizador. Oferta de producto. Demanda de factores.</p>
<p>3. O mercado en condicións de competencia perfecta. Definición de competencia perfecta. O mercado en condicións de competencia imperfecta. Monopolio. Determinación de prezos. Discriminación de prezos. Oligopolio. Equilibrio xeral.</p>
<p>4. Macromagnitudes agregadas básicas. Producción, renda e gasto. Contas simplificadas da nación. O cadro macroeconómico. Medición da inflación e o crecemento.</p>
<p>5. Determinantes e comportamento do investimento. Investimento en existencias. Investimento en equipamento: o custo de uso do capital. O proceso de axuste óptimo. Determinantes e comportamento do consumo privado.</p>
<p>6. Demanda de diñeiro. Compoñentes. Funcións do diñeiro. Motivos para demandar diñeiro: transacción, precaución e especulación. Oferta de diñeiro. O proceso da oferta de diñeiro. O multiplicador monetario. A política monetaria.</p>
<p>7. Demanda agregada. A curva de demanda agregada. Propiedades. Efecto dunha expansión fiscal. Efecto dunha expansión monetaria. Oferta agregada. O mercado de traballo. Fundamentos microeconómicos. Racionamento. Rixidez de prezos.</p>
<p>8. Modelos de determinación da renda nunha economía pechada. O modelo clásico. O modelo keynesiano. A nova macroeconomía clásica: expectativa racional e baleiramento continuo dos mercados.</p>
<p>9. A inflación e o desemprego. Expectativas. Clases e efectos. Estratexias para reduci-la inflacción.</p>
<p>10. A balanza de pagamentos e o tipo de cambio. Definición de balanza de pagamentos. Réximes cambiarios: sistema de cambios fixos e flexibles. Refe</p>
<p>rencia ó sistema monetario europeo. Balanza de pagamentos e cantidade de diñeiro. Estabilización.</p>
<p>11. Determinación da renda nunha economía aberta con tipos de cambio fixos. Determinación do volume de producción e do tipo de xuros. Política fiscal e monetaria. Resposta a shocks externos: sincronía cíclica e diferenciais de xuros</p>
<p>12. Determinación da renda nunha economía aberta con tipos de cambio flexibles. Determinación do volume de producción e do tipo de xuro. Política fiscal e monetaria. Resposta a shocks externos: sincronía cíclica e diferenciais de xuros.</p>
<p>13. A política fiscal. A política monetaria. Outras políticas económicas.</p>
<p>14. O crecemento económico. Factores. A política de estabilización. A política de redistribución e a política de desenvolvemento económico.</p>
<p>15. Factores determinantes do comercio internacional: custos comparativos e demanda recíproca. Tecnoloxía e dotación de recursos.</p>
<p>16. O equilibrio externo e interno. Problemas xerais. Políticas de desviación e reducción do gasto. Outras políticas.</p>
<p>17. A planificación económica. Modelos guiados por prezos e por cantidades. Problemas de aplicación da planificación. Información. Incentivos.</p>
<p>18. O sistema monetario europeo: o euro.</p>
<p>19. A actividade económica. A actividade financeira: concepto, caracteres e efectos.</p>
<p>20. A Facenda pública: funcións, instrumentos e medios. A Facenda pública supranacional.</p>
<p>21. O suxeito da actividade financeira do sector público: características. A actividade financeira descentralizada.</p>
<p>22. O dereito tributario: concepto e contido. Fontes. Os principios do ordenamento tributario español.</p>
<p>23. A Lei xeral tributaria. Harmonización fiscal comunitaria. Aplicación e interpretación das normas tributarias. Ámbito temporal e ámbito espacial. A fraude de lei. Normativa da Comunidade Autónoma de Galicia.</p>
<p>24. Os ingresos públicos: concepto e clases. Efectos económicos. Taxas e prezos públicos.</p>
<p>25. O imposto: concepto, clases, principios e efectos. Os impostos directos: concepto, caracteres e clases. Impostos indirectos: concepto, caracteres e clases.</p>
<p>26. A Seguridade Social: características económicas. Financiamento.</p>
<p>II. Xestión orzamentaria pública e economía da empresa.</p>
<p>27. O gasto público: concepto, natureza e clases. A incidencia do gasto público.</p>
<p>28. A Administración financeira: a súa organización. Órganos de orzamentación. Órganos de execución orzamentaria. Órganos de control.</p>
<p>29. O orzamento: concepto e contido. Os principios clásicos do orzamento e a súa crise. Os fins do orzamento. A súa evolución.</p>
<p>30. Clasificación dos gastos públicos: efectos limitativos.</p>
<p>31. As técnicas orzamentarias. O orzamento administrativo. O orzamento por programas. O orzamento base cero.</p>
<p>32. Procedemento de pagamento. O pagamento directo polo Tesouro público. Pagamentos a través de habilitados: anticipos de caixa fixa e pagamentos a xustificar.</p>
<p>33. Xestión dos gastos de persoal: retribucións dos empregados públicos. Devengo e liquidación. Os gastos de clases pasivas.</p>
<p>34. Xestión dos gastos contractuais: tipos de contratos. Autorización e compromiso de gastos contractuais. Recoñecemento da obriga. Pagamento. Control dos gastos contractuais.</p>
<p>35. Xestión dos gastos de transferencias. As subvencións: procedemento de concesión. O recoñecemento da obriga e o pagamento das subvencións: reintegro e control.</p>
<p>36. A contabilidade nacional: contido, ámbito, estructura e caracteres.</p>
<p>37. O Plan Xeral de Contabilidade pública. Ámbito e estructura. Obxectivos. Criterios de valoración.</p>
<p>38. O control orzamentario. Clases de control. A contabilidade como medio de control. Sistema contable da Administración do Estado.</p>
<p>39. Liquidación do orzamento e rendición de contas.</p>
<p>40. O déficit público: causas e efectos. O financiamento do déficit público.</p>
<p>41. O Tesouro público.</p>
<p>42. A débeda pública. Clases. A xestión da débeda pública.</p>
<p>43. O réxime económico e orzamentario da Comunidade Autónoma de Galicia. O orzamento: elaboración, tramitación e aprobación.</p>
<p>44. A empresa e o seu marco institucional. A empresa e o mercado. A demanda. O empresario. O contorno: estratexias e límites.</p>
<p>45. O investimento. Concepto e clases. Selección de investimentos.</p>
<p>46. As fontes de financiamento da empresa. O financiamento interno ou autofinanciamento. A amortización. O financiamento externo da empresa.</p>
<p>47. A valoración externa da empresa. Valor matemático ou rendible. Valor de liquidación, valor de reposición, valor substancial, valor bursátil e valor</p>
<p>de rendemento da empresa. O concepto de goodwill. Métodos para determina-lo valor global da empresa.</p>
<p>48. A dimensión da empresa. Criterios e teorías delimitadores do tamaño. O crecemento da empresa. Estratexias de crecemento.</p>
<p>49. A información económico-financeira e os estados contables. Análise de balances e normalización contable.</p>
<p>50. A sociedade anónima. Outras sociedades mercantís.</p>
<p>51. A empresa pública: obxectivos. Efectos macroeconómicos. Características fundamentais da súa xestión. O sistema de control. O financiamento da empresa pública. A estructura financeira.</p>
<p>PROGRAMA QUE REXERÁ AS PROBAS SELECTIVAS PARA O ACCESO</p>
<p>Ó CORPO AUXILIAR DA ADMINISTRACIÓN DA XUNTA DE GALICIA</p>
<p>(GRUPO D)</p>
<p>I. Sistemas de información.</p>
<p>1. Introducción á comunicación. A comunicación humana. A linguaxe como medio de comunicación. Diferencia entre información e comunicación. Tipos de comunicación: oral e telefónica. Atención ó público: acollida e información ó administrado. Os servicios de información administrativa.</p>
<p>2. Concepto de documento, rexistro e arquivo. Funcións do rexistro e do arquivo. Clases de arquivo. Especial consideración do arquivo de xestión.</p>
<p>3. Análise documental: documentos oficiais. Formación do expediente. Documentación de apoio informativo. Criterios de ordenamento do arquivo. O arquivo como fonte de información: servicios de arquivo.</p>
<p>4. Aplicación das novas tecnoloxías á documentación de arquivo. Disposicións legais sobre normalización e procedemento: escritos oficiais.</p>
<p>5. O concepto de informática. Desenvolvemento histórico. A información e o ordenador electrónico. Nocións sobre microordenadores. Elementos físicos. Sistema operativo. Programa de aplicación.</p>
<p>6. A automatización de oficinas. Concepto e aplicacións. Sistemas físicos e lóxicos. O tratamento de textos. Arquivo e axenda electrónica. A folla electrónica de cálculo. Os gráficos de oficina e o correo electrónico. O SXPA. Os rexistros administrativos da Xunta de Galicia.</p>
<p>II. Dereito constitucional. Organización política e administrativa do Estado.</p>
<p>7. A Constitución española de 1978: estructura e contido. Dereitos e deberes fundamentais. A súa garantía e suspensión. O Tribunal Constitucional. O Defensor do Pobo. A Coroa.</p>
<p>8. As Cortes Xerais. Composición. Atribucións e funcionamento. A elaboración das leis. Os tratados internacionais.</p>
<p>9. O poder xudicial. O Consello Xeral do Poder Xudicial. O Tribunal Supremo. O Ministerio Fiscal.</p>
<p>10. O Goberno e a Administración. O presidente do Goberno. O Consello de Ministros. Os ministros. Secretarios de Estado e subsecretarios. Directores xerais. Órganos da Administración periférica.</p>
<p>11. A organización territorial do Estado na Constitución. A Administración local: a provincia e o municipio. As comunidades autónomas: a súa constitución, competencias. Os estatutos de autonomía.</p>
<p>III. Organización política da comunidade autónoma.</p>
<p>12. A Comunidade Autónoma de Galicia (I). O Estatuto de autonomía. Os dereitos linguísticos dos cidadáns galegos: a Administración pública como garantía deles. As competencias da comunidade. O Parlamento. A Xunta e o seu presidente.</p>
<p>13. A Comunidade Autónoma de Galicia (II). A Administración autonómica: organización e estructura das consellerías.</p>
<p>IV. A Unión Europea.</p>
<p>14. Configuración da Unión Europea: os tratados orixinarios e de modificación. Fontes do dereito comunitario: os tratados, os regulamentos, as directivas. Os fundamentos da Comunidade Europea. As liberdades básicas comunitarias.</p>
<p>15. As institucións comunitarias. A Comisión. O Consello. O Parlamento Europeo. O Tribunal de Xustiza. O Tribunal de Contas.</p>
<p>V. A Administración pública. O dereito administrativo.</p>
<p>16. A Administración pública: concepto e principios. O dereito administrativo. As fontes do dereito administrativo. Principios da organización administrativa. O órgano administrativo: concepto e clases. A competencia administrativa: concepto. A xerarquía administrativa. A delegación, a avocación e a substitución. A coordinación administrativa.</p>
<p>17. O acto administrativo: concepto e clases. Elementos. A motivación e a forma. O silencio administrativo e os actos presuntos. Eficacia do acto administrativo. A notificación e a publicación. Invalidez dos actos: actos nulos e actos anulables.</p>
<p>18. O procedemento administrativo: iniciación, ordenación, instrucción e terminación. Os recursos administrativos: concepto e clases.</p>
<p>19. Revisión dos actos en vía administrativa. Revisión de oficio. Os recursos administrativos: concepto e clases. O recurso contencioso-administrativo. A responsabilidade das administracións públicas.</p>
<p>20. A contratación administrativa. Principios básicos da Lei de contratos das administracións públicas. A selección do contratista. Dereitos e deberes do contratista e da Administración.</p>
<p>21. As formas de actividade administrativa. Formas de xestión dos servicios públicos. A xestión directa. A xestión indirecta. O dominio público e privado da Administración.</p>
<p>VI. A función pública.</p>
<p>22. O persoal ó servicio das administracións públicas. O funcionario público: adquisición e perda da condición de funcionario. Situacións administrativas. Dereitos e deberes. Incompatibilidades. Réxime da Seguridade Social dos funcionarios civís do Estado. O sistema de dereitos pasivos.</p>
<p>23. A función pública de Galicia. Réxime xurídico. Persoal funcionario. Sistemas de acceso, provisión de postos de traballo, promoción, situacións administrativas.</p>
<p>24. O persoal laboral ó servicio das administracións públicas. Dereitos e deberes. Incompatibilidades. O contrato laboral: contido, duración e suspensión. Negociación laboral. Conficto e convenios colectivos. O IV convenio colectivo único do persoal laboral da Xunta.</p>
<p>25. O sistema español de Seguridade Social. Réxime xeral: acción protectora. Continxencias cubertas. Concepto e clases de prestacións. Xestión da Seguridade Social.</p>
<p>PROGRAMA QUE REXERÁ AS PROBAS SELECTIVAS PARA O ACCESO</p>
<p>Ó CORPO SUBALTERNO DA ADMINISTRACIÓN DA XUNTA DE GALICIA</p>
<p>(GRUPO E)</p>
<p>1. A Constitución española. Visión xeral e especial referencia ós dereitos e liberdades fundamentais.</p>
<p>2. O Estatuto de autonomía de Galicia. Os dereitos linguísticos dos cidadáns galegos: a Administración pública como garantía deles. O Parlamento de Galicia.</p>
<p>3. O concepto de administración pública. Diferentes tipos de administración: central, autonómica, local e institucional.</p>
<p>4. A Administración da Comunidade Autónoma de Galicia. O Consello da Xunta e o seu presidente. As consellerías.</p>
<p>5. As dependencias administrativas da Administración central na Xunta de Galicia: relación e situación física. Os rexistros administrativos da Xunta de Galicia. O SXPA.</p>
<p>6. As normas xurídicas. A lei e o regulamento: concepto e clases.</p>
<p>7. O procedemento administrativo: concepto e principios xerais.</p>
<p>8. Os dereitos do cidadán na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>9. A función pública de Galicia. Dereitos e deberes dos funcionarios.</p>
<p>10. Funcións do persoal pertencente ó corpo de subalternos. Información e atención ó cidadán.</p>

