---
date: '2023-08-24'
id: G0692-010823-0006
page: 50273
number: 160
agency: 'Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 31 de xullo de 2023, da Xefatura Territorial da Coruña, pola que
  se concede a autorización administrativa previa e de construción dunha
  instalación de distribución eléctrica no concello de Rianxo (expediente IN407A
  2022/260-1).
range: Resolución
url: >-
  https://www.xunta.gal/dog/Publicados/2023/20230824/AnuncioG0692-010823-0006_gl.html
---
<p>Expediente: IN407A 2022/260-1.</p>
    <p>Promotora: UFD Distribución Electricidad, S.A.</p>
    <p>Denominación da instalación: regulamentación da LMT BOI808 entre os apoios 9RR7IU8W/ 64-A6 e 9RU5S76B/ 64-A8.</p>
    <p>Concello: Rianxo.</p>
    <p>Feitos:</p>
    <p>1. O día 30 de agosto do 2022, a empresa promotora solicitou a autorización administrativa previa e a autorización administrativa de construción do proxecto de execución da dita instalación de distribución eléctrica, coa fin de realizar obras de regulamentación nun treito da liña de distribución de media tensión LMT BOI808 procedente da subestación Boiro, no lugar da Barraca, concello de Rianxo. Proxéctase o desmantelamento dun treito aéreo e a instalación dun treito soterrado que manterá a alimentación do centro de transformación existente CT. Barraca (15AAQ7).</p>
    <p>Ao abeiro do artigo 123 do Real decreto 1955/2000, achegan o proxecto, que inclúe memoria, planos e orzamento, e que abrangue os seguintes documentos:</p>
    <p>• Proxecto de execución nomeado regulamentación LMT BOI808 entre os apoios 9RR7IU8W//64-A6 e 9RU5S76B//64-A8, asinado o 5 de xuño do 2023 por Victoriano González Lemos, enxeñeiro técnico industrial eléctrico con número colexial 2.980 de Vigo.</p>
    <p>2. O proxecto non se someteu ao trámite de información pública, segundo o artigo 50 da Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro).</p>
    <p>3. Consonte o artigo 127 do Real decreto 1955/2000, do 1 de decembro, trasladóuselles unha separata do proxecto ás entidades afectadas, na parte en que a instalación puider afectar bens e dereitos ao seu cargo. As separatas conteñen as características da instalación e a documentación cartográfica correspondente. Así, solicitouse o informe preceptivo á Deputación da Coruña e ao Concello de Rianxo. No día desta resolución non consta no expediente resposta dos organismos afectados ás solicitudes dos condicionados solicitados. </p>
    <p>4. O día 27 de xullo de 2023 emitiuse un informe técnico.</p>
    <p>Consideracións legais e técnicas</p>
    <p>1. O xefe territorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia; o Decreto 59/2023, do 14 de xuño, polo que se establece a estrutura orgánica da Xunta de Galicia; o Decreto 79/2023, do 22 de xuño, polo que se fixa a estrutura orgánica das vicepresidencias e das consellerías da Xunta de Galicia, e no Decreto 116/2022, do 23 de xuño, polo que se establece a estrutura orgánica da Vicepresidencia Primeira e Consellería de Economía, Industria e Innovación, modificado polo Decreto 49/2023, do 19 de maio (DOG núm. 98, do 25 de maio).</p>
    <p>2. Lexislación de aplicación:</p>
    <p>a) A Lei 24/2013, do 26 de decembro, do sector eléctrico.</p>
    <p>b) O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>c) O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>d) O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>e) O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>f) Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro).</p>
    <p>3. Características técnicas:</p>
    <p>– LMTS a 20 kV de 222 metros, condutor tipo RHZ1-2OL 12/20 kV 1×150 mm2 Al, coa orixe no PA/S proxectado no apoio número 64-A6 de formigón a substituír por un de tipo C-2000/18 e seccionador XS na LMT BOI808, procedente da subestación Boiro e remate no PA/S proxectado no apoio número 9RU5S76B//64-A8 existente. Desmontaxe do treito da LMTA a 20 kV de 146 m coa orixe e remate nos ditos apoios. Desmontaxe do apoio número 9RSTN34T//64-A7 existente intercalado.</p>
    <p>– LMTA a 20 kV de 10 m condutor tipo LA-56 Al, coa orixe no apoio número 64-A6 para substituír e remate no apoio número 9RR7EU8M//64-A6-1 existente.</p>
    <p>– Retensado do treito da LMTA a 20 kV, condutor tipo LA-30, coa orixe no apoio número 9ROUXDS3//64-A5 existente e remate no apoio número 64-A6 para substituír.</p>
    <p>4. No expediente consta un informe favorable dos servizos técnicos desta xefatura territorial.</p>
    <p>De acordo con todo o exposto,</p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción para a dita instalación de distribución eléctrica.</p>
    <p>2. A instalación executarase no prazo dun ano, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>3. Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>• As declaracións de conformidade relativas ao material ou equipamento, e as certificacións ou homologacións, se procede.</p>
    <p>• Un certificado do/a director/a da montaxe en que se garantirá o cumprimento das especificacións do proxecto e das prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>• Planimetría <em>as built</em> da instalación eléctrica en formato <em>shape</em>.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial no relativo á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada perante a conselleira de Economía, Industria e Innovación no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que consideren pertinente.</p>
    <p>Mediante este documento notifícaselles aos interesados esta resolución, segundo o exixido no artigo 40.1 da dita Lei 39/2015.</p>
    <p>A Coruña, 31 de xullo de 2023</p>
    <footer><p>Isidoro Martínez Arca<br>Xefe territorial da Coruña</p></footer>

