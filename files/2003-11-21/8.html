---
date: '2003-11-21'
id: 210BA
page: 14
number: 227
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 11 de novembro de 2003 pola que se conceden os premios para o fomento
  da recollida de pilas en Galicia.
range: Orde
url: 'https://www.xunta.gal/dog/Publicados/2003/20031121/Anuncio210BA_gl.html'
---
<p>Por Orde do 4 de febreiro de 2003 (publicada no DOG nº 34, do 18 de febreiro) foron convocados os premios para o fomento de recollida de pilas en Galicia.</p>
<p>No punto 6º do artigo 2 da citada orde prevese que para a concesión de premios se calculará a taxa de quilos recollidos por alumno matriculado, nas distintas categorías segundo a fórmula:</p>
<p>Total de quilos recollidos por colexio/total de alumnos matriculados no colexio.</p>
<p>Así mesmo, prevese neste artigo que os premios se concederán ós colexios que acrediten unha maior taxa de recollida de pilas usadas segundo a fórmula para toda a Comunidade Autónoma e por categorías.</p>
<p>Polo tanto, en uso das atribucións conferidas no artigo 34 da Lei 1/1983, do 22 de febreiro, modificada pola Lei 11/1998, do 20 de outubro, en relación cos artigos 27.30º e 30 do Estatuto de autonomía e o Decreto 14/2002, do 24 de xaneiro, polo que se establece a estructura orgánica da Consellería de Medio Ambiente</p>
<p>RESOLVO:</p>
<p>Artigo único.</p>
<p>Primero.-De acordo co disposto na Orde do 4 de febreiro de 2003, concédense os premios ós colexios que se relacionan no anexo da presente orde.</p>
<p>Segundo.-A concesión destes premios será comunicada persoalmente ós beneficiados.</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 11 de novembro de 2003.</p>
<p>José Manuel Barreiro Fernández</p>
<p>Conselleiro de Medio Ambiente</p>
<p>ANEXO</p>
<p>A.-Centros educativos cun número de alumnos matriculados no curso 2002-2003 inferior a 50.</p>
<p>Primeiro premio: San Xerome Emiliani (A Guarda).</p>
<p>Segundo premio: Escola Infantil de Baiuca (Catoira).</p>
<p>Terceiro premio: Aspanaes (As Pontes de García Rodríguez).</p>
<p>B.-Centros educativos cun número de alumnos matriculados no curso 2002-2003 entre 50-300.</p>
<p>Primeiro premio: CEIP Celso Currás (Trabada).</p>
<p>Segundo premio: CEIP A Sangriña (A Guarda).</p>
<p>Terceiro premio: Rogelio García Yáñez (Ramirás).</p>
<p>Cuarto premio: CEIP Nadela (Lugo).</p>
<p>Quinto premio: CEIP Unión Mugardesa (Mugardos).</p>
<p>Sexto premio: CEIP San Martiño (Pontevedra).</p>
<p>C.-Centros educativos cun número de alumnos matriculados no curso 2002-2003 superior a 300.</p>
<p>Primeiro premio: Colexio Inmaculada (Ponteareas).</p>
<p>Segundo premio: Colexio Labor (Vigo).</p>
<p>Terceiro premio: Colexio Divina Pastora-MM Franciscanas (Ourense).</p>
<p>Cuarto premio: CEIP Escultor Acuña (Vigo).</p>
<p>Quinto premio: IES M. Soliño (Cangas do Morrazo).</p>
<p>Sexto premio: CEIP Manuel Mato Vizoso (Vilalba).</p>

