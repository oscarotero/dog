---
date: '1997-01-17'
id: 27C6
page: 561
number: 11
agency: CONCELLO DE BRIÓN
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1997/19970117/Anuncio27C6_gl.html'
---
<p>O Concello Pleno, en sesión extraordinaria celebrada o día 27 de novembro de 1996, adoptou por unanimidade o acordo de aprobar definitivamente a modificación nº 2 das normas subsidiarias de planeamento municipal do Concello de Brión, relativa ó balneario do Tremo, nos Ánxeles, modificación que se concreta no seguinte texto:</p>
<p>Ordenación específica nº 10.</p>
<p>Denominación: zona pendente de plan especial.</p>
<p>Definición: zonas que necesitan dunha maior concreción ordenadora, ben por problemas de deseño, ben por problemas de cesión de terreos, ou por ámbalas dúas razóns.</p>
<p>Normativa aplicable: será de aplicación na zona o disposto nas condicións pactadas no convenio urbanístico mellorado, asinado entre a propiedade dos terreos e o concello de Brión, que se incorpora á presente modificación, convenio que contén as mesmas condicións de edificabilidade que figuraban nas NSMB e que xa se recollían no convenio asinado o 25 de outubro de 1989 (0,5 metros cadrados por metro cadrado, cun máximo de 12.400 metros cadrados construíbles), pero incrementa os espacios libres de uso e dominio público para cederlle ó concello, pasando dun mínimo de 3.000 metros cadrados a un mínimo de 7.000 metros cadrados; e incorpora, ademais dos xa previstos, a autorización dos usos residenciais de 1ª e 2ª categoría, así coma o comercial, o sanitario-asistencial e o de garaxe-aparcamento, facéndoo coas intensidades que figuran, así mesmo, no convenio citado que se xunta, suprimindo, por innecesaria, a esixencia de superficies máximas para as unidades edificatorias de calquera dos </p>
<p>usos previstos no convenio.</p>
<p>Non se modifica a altura máxima (AMR) das edificacións permitidas na zona, que seguirá sendo de 12,5 metros, fixándose en 14 m a AMP. Fíxase como número máximo de andares o de 4 (PB+3 PP.AA.), autorizándose tamén aquí a utilización do baixo cuberta que con carácter xeral se permite en todo o concello, nas condicións fixadas nas NSMB.</p>
<p>O que se fai público para xeral coñecemento.</p>
<p>Brión, 29 de novembro de 1996.</p>
<p>José Luis García García</p>
<p>Alcalde</p>
<p>9387</p>

