---
date: '2001-11-12'
id: 11B4A
page: 14
number: 218
agency: CONCELLO DE VIVEIRO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20011112/Anuncio11B4A_gl.html'
---
<p>O alcalde do Concello de Viveiro, César Aja Mariño, por medio de Decreto de 2 de outubro do ano que andamos, aprobou inicialmente o proxecto de estudio de detalle presentado por Ramón Salgueiro Abad para a ordenación de volumes e determinación de aliñacións e rasantes nun soar da súa propiedade dunhas dimensións de 24.804 m sito en Magazos, segundo o proxecto que achega, asinado polo estudio de enxeñería Monsa, S.L.</p>
<p>A aprobación inicial do estudio de detalle determina automaticamente, por aplicación do disposto no artigo 34.2º da Lei 1/1997, do solo de Galicia, a suspensión do outorgamento de licencias no ámbito obxecto do plan para tódolos usos e obras que resulten incompatibles coa ordenación proxectada.</p>
<p>En cumprimento do que dispón o artigo 44.3º da Lei 1/1997, o expediente sométese a exposición pública durante o prazo dun mes, contado desde o día seguinte ó da publicación deste anuncio no Diario Oficial de Galicia e nun xornal dos de maior</p>
<p>difusión da provincia. Durante este prazo, os interesados poderán consulta-lo expediente no Negociado de Urbanismo e Contratación e formular por escrito as alegacións que coiden oportunas.</p>
<p>Viveiro, 9 de outubro de 2001.</p>
<p>César Aja Mariño</p>
<p>Alcalde</p>

