---
date: '2001-11-12'
id: 11B32
page: 14
number: 218
agency: CONCELLO DE GUITIRIZ
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2001/20011112/Anuncio11B32_gl.html'
---
<p>A Comisión de Goberno, en sesión do día 26 de setembro de 2001, adoptou o acordo de prestarlle a súa aprobación ó prego de condicións económico-administrativas que terán que rexer na contratación, mediante tramitación urxente e por concurso aberto, da obra que se indica no punto dous; exporase ó público polo prazo dos oito días seguintes, excluídos sábados, ó da última publicación deste anuncio no BOP ou no Diario Oficial de Galicia.</p>
<p>Simultaneamente, anúnciase concurso para a presentación de propostas, podendo aprazarse a licitación no caso de que se formulen reclamacións en relación co dito prego.</p>
<p>1. Entidade adxudicadora: Comisión de Goberno do concello.</p>
<p>2. Obxecto do contrato e prazo de execución: pavimentación de accesos en núcleos de poboación de Labrada, Os Vilares, Guitiriz e Pígara. Prazo: dous meses.</p>
<p>3. Tramitación, procedemento e forma de adxudicación: urxente, aberto e concurso.</p>
<p>4. Orzamento de licitación e criterios de selección: dez millóns novecentas mil pesetas (10.900.000). Os consignados no prego de condicións.</p>
<p>5. Garantías: provisional 218.000 pesetas. Definitiva, catro por cento do importe de adxudicación.</p>
<p>6. Obtención de documentación e información: concello de Guitiriz, Secretaría. Rúa Xeneral Franco, 4. Teléfono e fax: 982 37 01 09. Ata o día anterior a aquel no que finalice o prazo de presentación de proposicións.</p>
<p>7. Requisitos específicos do contratista: os especificados no prego.</p>
<p>8. Presentación de ofertas: prazo de trece días, excluídos sábados, seguintes ó da última publicación</p>
<p>no BOP ou no Diario Oficial de Galicia. Documentación: a esixida no prego. Lugar de presentación: rexistro xeral do concello, das nove ás catorce horas.</p>
<p>9. Prazo de vixencia das ofertas: tres meses contados desde o día de apertura das proposicións.</p>
<p>10. Apertura de ofertas: primeiro día hábil seguinte ó da finalización do prazo de presentación de proposicións, que non coincida en sábado, ás trece horas e quince minutos.</p>
<p>11. Gastos de anuncios: por conta do adxudicatario.</p>
<p>Guitiriz, 27 de setembro de 2001.</p>
<p>Mª José Vázquez Lorenzo</p>
<p>Alcaldesa</p>

