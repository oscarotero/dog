---
date: '2001-11-12'
id: 11B1A
page: 14
number: 218
agency: CONCELLO DE CERVO
section: VI. ANUNCIOS
title: >-
  Edicto de anuncio de aprobación definitiva da modificación puntual das normas
  subsidiarias de planeamento municipal do Concello de Cervo (As Lobeiras).
range: Edicto
url: 'https://www.xunta.gal/dog/Publicados/2001/20011112/Anuncio11B1A_gl.html'
---
<p>O Pleno do Concello de Cervo, en sesión que tivo lugar o 3 de outubro de 2001, acordou aprobar definitivamente a modificación puntual das normas subsidiarias de planeamento en Cervo (As Lobeiras).</p>
<p>A modificación puntual que se pretende, segundo consta no documento técnico, consiste en colocar-lo volume residencial R (VU) 2 de forma ortogonal a como se encontra na actualidade, é dicir, colocalo paralelamente ás curvas de nivel (buscando a mellor adaptación topográfica e, polo tanto, economía e accesabilidade) e con fronte á rúa da Lobeira.</p>
<p>Resumo de superficie:</p>
<p>-SUP. das actuais N.S.P</p>
<p>R (VU) II: 1.859,50 m</p>
<p>Esp. libre: 2.553,00 m</p>
<p>Vías: 587,50 m</p>
<p>Total: 5.000,00 m</p>
<p>-Trala modificación puntual</p>
<p>R (VU) II: 1.290,00 m</p>
<p>Esp. libre: 3.122,50 m</p>
<p>Vías: 587,50 m</p>
<p>Total: 5.000.00 m</p>
<p>Normativa urbanística e significación.</p>
<p>As modificacións do uso do solo e da edificación, tralas modificacións puntuais das N.S.P. obxecto deste traballo, rexeranse polas mesmas ordenanzas do parlamento vixente de Cervo, núcleo de Cervo, para esta clase de solo.</p>
<p>En canto ó volume residencial edificable cómpre dicir que se reduce, xa que cun número igual de alturas II se ocupan un total de 570 m menos, o que supón, ademais, liberar solo para aumenta-lo tamaño do espacio libre.</p>
<p>En canto ó solo destinado a espacio libre, hai que dicir que ademais do incremento de 570 m na superficie total, o dito espacio urbano pasa a te-la súa dimensión maior paralela ás curvas de nivel e non no sentido da máxima pendente.</p>
<p>Iso supón, en relación coas esixencias xustificativas do Decreto 35/2000, de aprobación do Regulamento de desenvolvemento e execución da Lei de accesibilidade e supresión de barreiras na C.A. de Galicia, que este traballo permitirá unha máis fácil adaptación ás condicións técnicas de obrigado cumprimento dos futuros proxectos de urbanización e edificación.</p>
<p>Finalmente, cómpre dicir que a nova disposición espacial do espacio libre, máis próxima ó centro</p>
<p>do núcleo urbano, favorece un maior grao de utilización e desfrute del.</p>
<p>Por iso e baseándonos en todo o anterior, parece importante o interese público deste proxecto de modificación puntual.</p>
<p>Este anuncio efectúase para cumprir co establecido no artigo 48 en relación co artigo 50, ámbolos dous da Lei 1/1997, do 24 de marzo, do solo de Galicia.</p>
<p>Contra este acordo, que non pon fin á vía administrativa, poderá interpoñerse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, con sede na cidade da Coruña, no prazo de dous meses a partir da publicación deste anuncio, segundo determina o artigo 8 da Lei 29/1998, do 13 de xullo, reguladora da xurisdicción contencioso-administrativa.</p>
<p>Todo isto sen prexuízo de que as persoas interesadas exerzan os recursos ou accións que entendan convenientes para a defensa dos seus lexítimos intereses.</p>
<p>O que se fai público para xeral coñecemento.</p>
<p>Cervo, 23 de outubro de 2001.</p>
<p>José Insua Pernas</p>
<p>Alcalde</p>

