---
date: '2000-05-31'
id: AF5A
page: 8
number: 105
agency: CONCELLO DE VILAGARCÍA DE AROUSA
section: VI. ANUNCIOS
title: Anuncio de poxa con procedemento restrinxido.
range: Anuncio
url: 'https://www.xunta.gal/dog/Publicados/2000/20000531/AnuncioAF5A_gl.html'
---
<p>Por acordo do Concello Pleno do día 31 de marzo de 2000, foi aprobado o prego de cláusulas administrativas particulares para a venda mediante poxa restrinxida dun ben patrimonial, propiedade do concello de Vilagarcía de Arousa, parcela edificable de 1.174 m no sector do Plan parcial do Castriño, con destino ó uso concreto e específico de centro de atención e tratamento integral de parálise cerebral.</p>
<p>Tipo de licitación: fíxase en 4.100.000 ptas. A mellora realizarase á alza con respecto ó tipo de licitación.</p>
<p>O adxudicatario estará obrigado a aboa-lo IVE correspondente.</p>
<p>Fianza provisional: fíxase en 82.000 ptas.</p>
<p>Exposición do expediente: na Secretaría do Concello, tódolos días laborables, durante as horas de oficina, agás o sábado.</p>
<p>Prazo e lugar de presentación das proposicións: na Secretaría do Concello, de 9.30 a 13.30 horas, durante o prazo de vinteseis días hábiles, contados a partir do seguinte ó da publicación do último anuncio de licitación no BOP ou no Diario Oficial de Galicia.</p>
<p>Apertura de plicas: no concello, ás 12 horas do quinto día hábil seguinte ó do remate do prazo de presentación de propostas.</p>
<p>Proposicións: deberán presentarse conforme o modelo que consta no prego de cláusulas administrativas particulares.</p>
<p>Documentos que deben presenta-los licitadores: a documentación que presentarán os licitadores é a prevista na cláusula VII do prego de cláusulas administrativas particulares.</p>
<p>Vilagarcía de Arousa, 2 de maio de 2000.</p>
<p>Manuel Rodríguez Cuervo</p>
<p>Alcalde</p>

