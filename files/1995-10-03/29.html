---
date: '1995-10-03'
id: 4A4A
page: 7
number: 190
agency: UNIVERSIDADE DE VIGO
section: VI. ANUNCIOS
title: >-
  Resolución do 22 de setembro de 1995 pola que se anuncia concurso público,
  procedemento aberto, para contrata-la subministración da ampliación da rede de
  comunicacións da E.T.S. de Enxeñeiros de Telecomunicacións, Facultade de
  Ciencias Económicas, CUVI e E.T.S. de Enxeñeiros Industriais do Campus de
  Lagoas-Marcosende e da E.U. de Estudios Empresariais e E.U. de Enxeñería
  Técnica Industrial de Vigo-Centro (expediente número 42/1995).
range: Resolución
url: 'https://www.xunta.gal/dog/Publicados/1995/19951003/Anuncio4A4A_gl.html'
---
<p>O rector, unha vez cumpridos os trámites administrativos correspondentes, resolve anunciar concurso público, polo procedemento aberto, da subministración que a continuación se indica:</p>
<p>Obxecto: ampliación da rede de comunicacións da E.T.S. de Enxeñeiros de Telecomunciacións, Facultade de Ciencias Económicas, CUVI, E.T.S. de Enxeñeiros Industriais do Campus de Lagoas-Marcosende e da E.U. de Estudios Empresariais e E.U. de Enxeñería Técnica Industrial de Vigo-Centro (expediente número 42/1995).</p>
<p>Orzamento de licitación: 31.320.000 ptas. IVE incluído.</p>
<p>Garantías: provisional, 2% do importe de licitación; definitiva, 4% do importe de licitación.</p>
<p>Prazo de entrega: mes e medio, segundo o indicado no prego de cláusulas.</p>
<p>Prego de condicións: os interesados poderán consultalos, ou solicita-lo seu envío por correo ó Servicio de Xestión Económica e Contratación da Universidade de Vigo, rúa Oporto, 1-2ª planta C.P. 36201 Vigo (Pontevedra) das 9 ás 14 horas de luns a venres.</p>
<p>Lugar de presentación: as propostas presentaranse no rexistro xeral da Universidade de Vigo, rúa Oporto, 1, planta baixa, C.P. 36201 Vigo (Pontevedra) das 9 ás 14 horas.</p>
<p>Prazo de presentación: o prazo de para a recepción das ofertas comezará o día seguinte ó da publicación da presente resolución no BOE e rematará o vixésimo sexto día natural ás 14 horas.</p>
<p>Documento que presentarán os licitadores: a especificada no prego de cláusulas administrativas.</p>
<p>Apertura de ofertas: terá lugar na sala de xuntas do rectorado, rúa Oporto, 1, Vigo (Pontevedra), ás 11 horas do segundo día hábil seguinte ó da data de remate do prazo de presentación de propostas (en caso de cadrar en sábado terá lugar o día hábil seguinte).</p>
<p>Acreditación da capacidade de obrar e das condicións mínimas de solvencia económica, financeira e técnica polo licitador:</p>
<p>-Capacidade de obrar: acreditarse de acordo co disposto no prego de cláusulas.</p>
<p>-Solvencia económica e financeira: poderá acreditarse por un ou varios dos medios seguintes: informe de institucións financeiras ou, se é o caso, xustificante da existencia dun seguro de indemnización por riscos profesionais, declaración sobre a cifra global de negocios e das subministracións, servicios ou traballos realizados pola empresa no curso dos tres últimos exercicios. Tratándose de sociedades presentación de balances ou extractos de balances se a súa publicación é obrigatoria no Estado onde estean establecidos.</p>
<p>-Solvencia técnica: mostras, descricións e fotografía dos productos que se van a subministrar. Relación das principais subministracións efectuadas durante os tres últimos anos, o seu importe, datas e destino público ou privado, incorporando os correspondentes certificados deles.</p>
<p>Información adicional: o prazo mínimo de garantía dos bens que se van a subministrar fíxase nun ano. Non se admitirán variantes ou alternativas.</p>
<p>O importe desde anuncio correrá por conta da/s empresa/s adxudicataria/s.</p>
<p>Vigo, 22 de setembro de 1995.</p>
<p>Resolución 13-3-1995</p>
<p>José Pose Blanco</p>
<p>Vicerrector de Economía</p>
<p>95-06117</p>

