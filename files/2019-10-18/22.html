---
date: '2019-10-18'
id: G2241-300919-0001
page: 45895
number: 199
agency: Xulgado de Primeira Instancia e Instrución número 2 de Lalín
section: V. Administración de xustiza.
title: EDICTO (615/2018).
range: Edicto
url: >-
  https://www.xunta.gal/dog/Publicados/2019/20191018/AnuncioG2241-300919-0001_gl.html
---
<p>Eu, María del Pilar Pazos González, letrada da Administración de xustiza do Xulgado de Primeira Instancia e Instrución número 2 de Lalín, fago saber que no presente procedemento F02 FAML.GARD,CUST ALI. FILL MENOR NON MATRI NO C 615/2018, seguido por instancia de Noa Devesa Rodríguez fronte a Jefferson Max da Costa, se ditou sentenza e auto de aclaración, cuxo encabezamento e resolución son do teor literal seguinte:</p>
    <p>Sentenza </p>
    <p>Lalín, 25 de setembro de 2019</p>
    <p>Xuíz: Gonzalo Sans Besada</p>
    <p>Demandante: Noa Devesa Rodríguez</p>
    <p>– Procuradora: Yolanda González Alonso</p>
    <p>– Letrada: Concepción Colmeiro Varela</p>
    <p>Demandado: Jefferson Max da Costa, en situación de rebeldía procesual</p>
    <p>Ministerio Fiscal</p>
    <p>Obxecto: garda, custodia e alimentos de fillo non matrimonial</p>
    <p>Resolución</p>
    <p>Estimo parcialmente a demanda presentada por Noa Devesa Rodríguez fronte a Jefferson Max da Costa e, en consecuencia, acordo a aplicación das seguintes medidas relativas á garda, custodia e alimentos dos fillos comúns menores de idade, ...:</p>
    <p>I) Suspéndeselle a Jefferson Max da Costa o exercicio da patria potestade respecto dos fillos comúns menores de idade, ..., e atribúeselle a Noa Devesa Rodríguez o exercicio exclusivo da dita patria potestade. Jefferson poderá recuperar o exercicio conxunto da patria potestade acreditando un relevante cambio de circunstancias no oportuno procedemento de modificación de medidas. </p>
    <p>II) Atribúeselle a garda e custodia dos fillos comúns menores de idade, ... a Noa Devesa Rodríguez. Jefferson poderá estar en compañía do seu fillo da maneira que libremente pacte con Noa. </p>
    <p>III) Establécese a favor do fillo menor e a cargo de Jefferson Max da Costa unha pensión mensual de alimentos de 300 euros, que deberá ser ingresada por Jefferson dentro dos 5 primeiros días de cada mes na conta bancaria determinada por Noa e que se actualizará anualmente de acordo coas variacións do IPC.</p>
    <p>Os gastos extraordinarios deberán ser afrontados por metade entre ambos os proxenitores. Merecen tal consideración os gastos médicos, farmacéuticos e asistenciais non cubertos polo réxime público de saúde, os derivados de actividades extraescolares e calquera outro de análoga natureza. A reclamación da parte correspondente dos gastos extraordinarios exixirá coñecemento e consentimento previos manifestados polo outro proxenitor, salvo situacións de urxencia.</p>
    <p>Non procede a condena en custas de ningunha das partes.</p>
    <p>Notifíquese esta resolución ás partes e ao Ministerio Fiscal.</p>
    <p>Esta sentenza non é firme e contra ela cabe recurso de apelación ante a Audiencia Provincial, que se deberá interpor ante este xulgado no prazo de 20 días contados desde o seguinte ao da notificación daquela. Para a interposición do dito recurso deberase acreditar a consignación dun depósito de 50 euros na conta deste xulgado, baixo apercibimento de non admitir a trámite o recurso.</p>
    <p>Así o acordo e asino, Gonzalo Sans Besada, xuíz do Xulgado de Primeira Instancia e Instrución número 2 de Lalín.</p>
    <p>Auto</p>
    <p>Xuíz: Gonzalo Sans Besada</p>
    <p>Lalín, 26 de setembro de 2019</p>
    <p>Antecedentes de feito </p>
    <p>Primeiro. Este procedemento finalizou por sentenza do 25 de setembro de 2019, en cuxa resolución, punto III), se indica:</p>
    <p>«Establécese a favor do fillo menor e a cargo de Jefferson Max da Costa unha pensión mensual de alimentos de 300 euros, que deberá ser ingresada por Jefferson dentro dos 5 primeiros días de cada mes na conta bancaria determinada por Noa e que se actualizará anualmente de acordo coas variacións do IPC».</p>
    <p>Despois de asinar a sentenza, advertiuse un erro consistente en que no parágrafo transcrito se alude a un único fillo menor de idade, cando as partes do procedemento teñen dous.</p>
    <p>Parte dispositiva</p>
    <p>Acordo rectificar de oficio o erro material apreciado na sentenza do 25 de setembro de 2019, de tal maneira que o punto III) da resolución, parágrafo primeiro, quede redactado como segue:</p>
    <p>«Establécese a favor dos dous fillos menores e a cargo de Jefferson Max da Costa unha pensión mensual de alimentos de 300 euros (150 euros por cada fillo), que deberá ser ingresada por Jefferson dentro dos 5 primeiros días de cada mes na conta bancaria determinada por Noa e que se actualizará anualmente de acordo coas variacións do IPC».</p>
    <p>E ao estar o dito demandado, Jefferson Max da Costa, en paradoiro descoñecido, expídese este edicto co fin de que lle sirva de notificación en forma.</p>
    <p>Lalín, 30 de setembro de 2019</p>
    <footer><p>A letrada da Administración de xustiza</p></footer>

