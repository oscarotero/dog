---
date: '2019-10-18'
id: G0003-141019-0001
page: 45875
number: 199
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 14 de outubro de 2019, da Dirección Xeral de Recursos Humanos, 
  pola  que  se  aproba  a  relación  de  prazas  que  se ofertan  e  se 
  convocan  para  o  acto  de  elección  de  destino  os/as  aspirantes 
  seleccionados/as no proceso selectivo para o ingreso na categoría de médico/a
  de familia de atención primaria.
range: Resolución
url: >-
  https://www.xunta.gal/dog/Publicados/2019/20191018/AnuncioG0003-141019-0001_gl.html
---
<p>A base novena da Resolución do 1 de marzo de 2018 (<em>Diario Oficial de Galicia</em> núm. 50, do 12 de marzo) pola que se convoca concurso-oposición para o ingreso na categoría de médico/a de familia de atención primaria do Servizo Galego de Saúde dispón que, comprobada a documentación de todos/as os/as aspirantes aprobados/as, a Dirección Xeral de Recursos Humanos publicará no <em>Diario Oficial de Galicia</em> a relación definitiva de aspirantes seleccionados/as, as prazas que se lles ofertan e o procedemento e prazo para que estes manifesten a súa opción polos destinos ofertados.</p>
    <p>Finalizado o prazo de presentación de documentación, esta dirección, como órgano convocante do proceso,</p>
    <h2>RESOLVE:</h2>
    <p>Primeiro. Publicar, como anexo I, a relación de aspirantes definitivamente seleccionados/as no concurso oposición para o ingreso na categoría de médico/a de familia de atención primaria do Servizo Galego de Saúde, convocado pola Resolución da Dirección Xeral de Recursos Humanos do 1 de marzo de 2018. </p>
    <p>Segundo. Aprobar a relación de prazas que se ofertan aos/ás aspirantes seleccionados/as no proceso, e que figura como anexo II desta resolución.</p>
    <p>As prazas que se ofertan corresponden sempre a prazas básicas da correspondente categoría, de conformidade co establecido no artigo 17 do Decreto 206/2005, do 22 de xullo.</p>
    <p>Terceiro. Convocar os/as aspirantes seleccionados/as que se indican no anexo I desta resolución para que en único chamamento e acto e pola orde que nel se establece, en aplicación das bases da convocatoria, elixan destino definitivo. </p>
    <p>O acto de elección de destino terá lugar o día 26 de outubro de 2019, no salón de actos da Consellería de Sanidade, Edificio Administrativo San Lázaro, s/n, Santiago de Compostela, na hora que para cada unha das persoas aspirantes convocadas se indica no anexo I desta resolución.</p>
    <p>O acto de elección desenvolverase consonte o seguinte procedemento:</p>
    <p>a) As persoas aspirantes deberán comparecer provistas de documento nacional de identidade ou outro documento que acredite de modo fidedigno a súa identidade.</p>
    <p>b) A solicitude que formulen as persoas aspirantes será vinculante e irrenunciable.</p>
    <p>c) Os/as aspirantes que non comparezan persoalmente poderán ser representados/as por terceiras persoas provistas de poder suficiente.</p>
    <p>d) O/a aspirante seleccionado/a que non opte por un destino, na data e de acordo o procedemento establecido, non poderá ser nomeado/a, e quedarán sen efecto todas as súas actuacións. En todo caso, non serán tidas en conta causas de forza maior ou calquera outra causa para emendar a non elección de destino.</p>
    <p>e) Por razóns organizativas e de limitación da capacidade do recinto, poderase limitar a presenza de persoas que acompañen ao/á aspirante no acto de elección.</p>
    <p>Cuarto. Contra a presente resolución, que pon fin á vía administrativa, poderase interpoñer recurso potestativo de reposicion ante este órgano directivo, no prazo dun mes a partir do día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou poderase impugnar directamente na xurisdición contencioso-administrativa nos termos da Lei 29/1998, do 13 de xullo.</p>
    <p>Santiago de Compostela, 14 de outubro de 2019</p>
    <footer><p>Margarita Prado Vaamonde<br>Directora xeral de Recursos Humanos</p></footer>

