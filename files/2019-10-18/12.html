---
date: '2019-10-18'
id: CA01-101019-0007
page: 45855
number: 199
agency: Consellería de Facenda
section: IV. Oposicións e concursos.
title: >-
  RESOLUCIÓN do 7 de outubro de 2019, do tribunal designado para xulgar o
  proceso selectivo convocado mediante a Orde do 31 de marzo de 2017 (Diario
  Oficial de Galicia número 69, do 7 de abril), para o ingreso no corpo
  facultativo superior de Administración especial da Administración xeral da
  Comunidade Autónoma de Galicia, subgrupo A1, escala de veterinarios, pola que
  se eleva a definitivo o baremo das puntuacións da fase de concurso.
range: Resolución
url: >-
  https://www.xunta.gal/dog/Publicados/2019/20191018/AnuncioCA01-101019-0007_gl.html
---
<p>O tribunal para cualificar o proceso selectivo para o ingreso no corpo facultativo superior de Administración especial da Administración xeral da Comunidade Autónoma de Galicia, subgrupo A1, escala de veterinarios, foi nomeado mediante as ordes do 5 e do 28 de febreiro de 2018 (DOG núm. 29, do 9 de febreiro, e núm. 49, do 9 de marzo) da Consellería de Facenda.</p>
    <p>Mediante a Resolución do dito tribunal, do 2 de agosto de 2019 (DOG núm. 165, do 2 de setembro), publícase o baremo provisional da fase de concurso, con indicación da puntuación obtida polas persoas aspirantes, de acordo co disposto na base II.2 da convocatoria.</p>
    <p>De acordo co disposto na base II.2.5 da convocatoria, as persoas aspirantes puideron presentar reclamación contra o baremo provisional no prazo de dez (10) días hábiles contados a partir do día seguinte ao da súa publicación no DOG. </p>
    <p>O tribunal revisou as alegacións presentadas comprobando a adecuación dos méritos alegados co establecido nas bases da convocatoria e tendo en conta que non foron valorados por non adecuarse ao establecido nas bases da convocatoria:</p>
    <p>a) Os servizos que non foron acreditados de conformidade coas bases II.2.2 e II.2.3 da convocatoria.</p>
    <p>b) Os servizos prestados na Empresa Pública de Servizos Agrarios Galegos, S.A. (Seaga); na Fundación Rof Codina; en Tragsa ou en calquera outra entidade pública instrumental do sector público que non teña a consideración de Administración pública, de conformidade co artigo 2 da Lei 39/2015, do procedemento administrativo común das administracións públicas, e coa Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>c) Os servizos prestados como persoal investigador, docente ou bolseiro en universidades, Administración local e outras administracións.</p>
    <p>d) Os períodos que corresponden a «salarios de tramitación».</p>
    <p>e) Outros servizos non xustificados de conformidade co establecido nas bases da convocatoria.</p>
    <p>Unha vez revisadas as alegacións presentadas, o tribunal, na sesión que tivo lugar o día 7 de outubro de 2019,</p>
    <h2>ACORDOU:</h2>
    <p>Primeiro. Estimar, por existir un erro material na transcrición dos datos da súa puntuación, a reclamación formulada por Plácido Calvo Dopico, con nº de DNI **6588**, e modificar a puntuación que lle foi asignada, que pasa de 13,75 puntos no baremo provisional a 24,50 puntos no baremo definitivo.</p>
    <p>Segundo. Desestimar as restantes reclamacións presentadas polos aspirantes por non se axustaren as súas alegacións ao establecido nas bases da convocatoria. </p>
    <p>Terceiro. Elevar a definitivas as puntuacións dos aspirantes publicadas mediante a Resolución deste tribunal do 2 de agosto de 2019 (DOG núm. 165, do 2 de setembro); a puntuación de Plácido Calvo Dopico é de 24,50 puntos.</p>
    <p>Cuarto. Publicar este acordo no <em>Diario Oficial de Galicia</em>.</p>
    <p>Quinto. De conformidade co disposto na base III.13 da convocatoria, contra este acordo poderase interpor recurso de alzada, perante a persoa titular da consellería competente en materia de función pública, nos termos previstos no artigo 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 7 de outubro de 2019 </p>
    <footer><p>José Ángel Viñuela Rodríguez<br>Presidente do tribunal</p></footer>

