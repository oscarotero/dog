---
date: '1999-03-12'
id: E066
page: 2
number: 50
agency: CONCELLO DE MUGARDOS
section: VI. ANUNCIOS
title: >-
  Anuncio da aprobación definitiva da modificación puntual das normas
  subsidiarias do Concello de Mugardos no contorno de Punta Promontoiro.
range: Anuncio
url: 'https://www.xunta.gal/dog/Publicados/1999/19990312/AnuncioE066_gl.html'
---
<p>O Concello Pleno, na sesión celebrada o día 26 de febreiro de 1999, adoptou o seguinte acordo:</p>
<p>«1º Aprobar definitivamente a modificación puntual das normas subsidiarias de planeamento do Concello de Mugardos, no contorno de Punta Promontoiro, coas observacións introducidas polo informe vinculante do conselleiro de Política Territorial, Obras Públicas e Vivenda, que son as seguintes:</p>
<p>a) Os terreos reclasificados considéranse como solo urbano non consolidado, de acordo coa propia memoria do proxecto e os artigos 65 da Lei do solo de Galicia e 14.2º da Lei 6/1998, de réxime do solo e valoracións.</p>
<p>b) As observacións efectuadas pola Dirección Xeral de Costas, Ministerio de Medio Ambiente, no punto nº 4 do seu informe do 29-9-1998, que se dan aquí por reproducidas, por figurar como anexo 8 do documento da modificación forman parte da presente modificación que se aproba definitivamente.</p>
<p>2º Que se proceda á publicación do presente acordo no DOG e no BOP nos termos establecidos no artigo 48 da Lei 1/1997, do 24 de marzo, do solo de Galicia, así como ó cumprimento do disposto no nº 3 do citado artigo».</p>
<p>O que se fai público, en cumprimento do disposto no artigo 48 da Lei 1/1997, do 24 de marzo, do solo de Galicia.</p>
<p>Contra o presente acordo, que esgota a vía administrativa, poderá interporse recurso contencioso-administrativo durante o prazo de dous meses contados</p>
<p>a partir do día seguinte ó da publicación do presente anuncio, ante o Tribunal Superior de Xustiza de Galicia.</p>
<p>Mugardos, 4 de marzo de 1999.</p>
<p>Ramón Toimil Saavedra</p>
<p>Alcalde</p>

