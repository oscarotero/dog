---
date: '2012-01-27'
id: CA02-190112-11225
page: 4161
number: 19
agency: 'Consellería de Medio Ambiente, Territorio e Infraestruturas'
section: VI. Anuncios. a) Administración autonómica.
title: >-
  ANUNCIO do 17 de xaneiro de 2012, da Secretaría Xeral Técnica da Consellería
  de Medio Ambiente, Territorio e Infraestruturas, polo que se acorda someter a
  información pública o borrador do anteproxecto da Lei de caza de Galicia.
range: Anuncio
url: >-
  https://www.xunta.gal/dog/Publicados/2012/20120127/AnuncioCA02-190112-11225_gl.html
---
<p>De conformidade co artigo 16.1.a) da Lei 27/2006, do 18 de xuño, pola que se regulan os dereitos de acceso á xustiza en materia de ambiente, para promover unha participación real e efectiva do público na elaboración, modificación e revisión dos plans, programas e disposicións de carácter xeral relacionados co ambiente a que se refiren os artigos 17 e 18 desa lei, as administracións públicas, ao estableceren ou tramitaren os procedementos que resulten de aplicación, velarán por que se informe o público, mediante avisos públicos ou outros medios apropiados, como os electrónicos, cando se dispoña deles, sobre calquera proposta de plans, programas ou disposicións de carácter xeral.</p>
    <p>Dentro das materias sobre as que deben as administracións públicas asegurar que se observen as garantías en materia de participación, atópase a de conservación da natureza e a diversidade biolóxica, segundo o artigo 18 da Lei 27/2006, do 18 de xuño.</p>
    <p>Con data do 9 de xaneiro de 2012, publícase no <em>Diario Oficial de Galicia</em> o Anuncio da Secretaría Xeral Técnica da Consellería do Medio Rural do 23 de decembro de 2011, polo que se acorda someter a información pública, por un prazo de vinte días hábiles, contados desde o seguinte ao da súa publicación, o borrador do anteproxecto da Lei de caza de Galicia.</p>
    <p>O Decreto 13/2012, do 4 de xaneiro, polo que se fixa a estrutura orgánica das consellerías da Xunta de Galicia, establece, no seu artigo 3, unha nova estrutura da Consellería de Medio Ambiente, Territorio e Infraestruturas, á que se lle adscribe a Dirección Xeral de Conservación da Natureza, ata entón dependente da extinta Consellería do Medio Rural.</p>
    <p>Para garantir unha maior participación da cidadanía neste trámite administrativo, e tendo en conta as modificacións na estrutura orgánica das consellerías da Xunta de Galicia,</p>
    <p class="dog-centrado-sin-cursiva-c-a">ACORDO:</p>
    <p>Someter a información pública o borrador do anteproxecto da Lei de caza de Galicia, por un prazo de trinta días hábiles, contados desde o seguinte ao da finalización do prazo de vinte días previsto no Anuncio do 23 de decembro de 2011.</p>
    <p>O borrador do anteproxecto da Lei de caza de Galicia poderase consultar na páxina web da Consellería de Medio Ambiente, Territorio e Infraestruturas:</p>
    <p>http://medioambiente.xunta.es/disposicionsXerais.do</p>
    <p>As posibles alegacións presentaranse durante o prazo sinalado, dirixidas á Subdirección Xeral de Recursos Cinexéticos e Piscícolas (Dirección Xeral de Conservación da Natureza), en calquera das oficinas previstas no artigo 38.4 da Lei 30/1992, do 26 de novembro, de réxime xurídico das administracións públicas e do procedemento administrativo común, ou a través da devandita páxina web.</p>
    <p>Santiago de Compostela, 17 de xaneiro de 2012. </p>
    <footer><p>José Antonio Fernández Vázquez<br>Secretario xeral técnico da Consellería de Medio Ambiente,<br>Territorio e Infraestruturas</p></footer>

