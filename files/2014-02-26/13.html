---
date: '2014-02-26'
id: G0003-200214-0004
page: 8259
number: 39
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 17 de febreiro de 2014, da Dirección Xeral de Recursos Humanos,
  pola que se nomean os tribunais cualificadores do concurso-oposición para o
  ingreso en diversas especialidades da categoría de facultativo/a especialista
  de área do Servizo Galego de Saúde.
range: Resolución
url: >-
  https://www.xunta.gal/dog/Publicados/2014/20140226/AnuncioG0003-200214-0004_gl.html
---
<p>Por Resolución da Dirección Xeral de Recursos Humanos do Servizo Galego de Saúde, do 30 de abril de 2013 (<em>Diario Oficial de Galicia</em> nº 91, do 14 de maio) convocouse concurso-oposición para o ingreso en diversas especialidades da categoría de facultativo especialista de área do Servizo Galego de Saúde.</p>
    <p>Na súa base sétima disponse que os tribunais cualificadores do concurso-oposición, para cada unha das especialidades que se convocan, serán nomeados pola autoridade convocante cunha anticipación mínima dun mes ao da data de realización das probas, e para este efecto publicarase a oportuna resolución no <em>Diario Oficial de Galicia</em>.</p>
    <p>De conformidade coa antedita base, esta dirección, como órgano convocante do proceso</p>
    <p class="dog-centrado-cursiva-c-a">ACORDA:</p>
    <p>Primeiro. Nomear os membros dos tribunais, titulares e suplentes, que xulgarán o proceso selectivo convocado pola Resolución da Dirección Xeral de Recursos Humanos do Servizo Galego de Saúde, do 30 de abril de 2013 (DOG nº 91, do 14 de maio), e que aparecen relacionados, para cada especialidade, no anexo desta resolución.</p>
    <p>Segundo. Declarar de aplicación a este proceso as normas de funcionamento e actuación dos tribunais e persoal colaborador negociadas e aprobadas na Mesa Sectorial de Sanidade do 31 de xaneiro de 2014, publicadas á disposición das persoas interesadas na páxina web do Servizo Galego de Saúde (www.sergas.es).</p>
    <p>Terceiro. Esta resolución producirá os seus efectos a partir do mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 17 de febreiro de 2014</p>
    <footer><p>Margarita Prado Vaamonde&lt;br&gt;Directora xeral de Recursos Humanos</p></footer>

