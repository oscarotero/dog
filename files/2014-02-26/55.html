---
date: '2014-02-26'
id: L115-070214-0001
page: 8358
number: 39
agency: Concello de Cabanas
section: VI. Anuncios. b) Administración local.
title: >-
  ANUNCIO de aprobación inicial do Plan xeral de ordenación municipal,
  suspensión de licenzas e convenios urbanísticos.
range: Edicto
url: >-
  https://www.xunta.gal/dog/Publicados/2014/20140226/AnuncioL115-070214-0001_gl.html
---
<p>O Pleno da Corporación, en sesión ordinaria realizada o día 29 de xaneiro de 2014, acordou aprobar inicialmente o Plan xeral de ordenación municipal do Concello de Cabanas, redactado por UTE DVega Arquitectura, Territorio y Medioambiente, S.L. e Proyestegal, S.L., que inclúe como anexos a documentación relativa ao desenvolvemento do planeamento:</p>
    <p>– Modificación puntual do Plan parcial do polígono de Vilar do Colo.</p>
    <p>– PEONR M-1 nas Modias.</p>
    <p>– Sector de solo urbanizable SUD-1.</p>
    <p>Así como os seguintes convenios urbanísticos:</p>
    <p>– Convenio asinado cos promotores para PEONR M-1 nas Modias.</p>
    <p>– Convenio asinado cos promotores para sector de solo urbanizable SUD-1.</p>
    <p>– Convenio asinado con Francisco López Allegue para cesión parcela en Irís.</p>
    <p>– Convenio con BJ Promociones e Inversiones, S.L. no Día Oito. </p>
    <p>– Convenio con Costa Ortegal, S.L. no Día Oito.</p>
    <p>– Convenio con El Tejo del Arenal, S.L. no Día Oito.</p>
    <p>De conformidade co previsto nos artigos 85.2 e 237.2 da Lei 9/2002, do 30 de decembro, de ordenación urbanística e protección do medio rural de Galicia, o dito documento aprobado inicialmente, cos anexos relativos a desenvolvemento do planeamento, convenios urbanísticos e documentación integrante do expediente, incluído o informe de sustentabilidade ambiental, sométense a un período de consultas e de exposición ao público polo prazo de dous meses, contados a partir do día seguinte ao da publicación deste anuncio no Diario Oficial de Galicia, durante o cal os interesados poderán proceder ao seu exame e presentar cantas alegacións consideren convenientes.</p>
    <p>Durante o dito prazo, o documento aprobado inicialmente con seus anexos e convenios urbanísticos estará á disposición dos interesados no salón de sesións da antiga casa do concello, sita en Rúa do Concello, 4, de luns a venres, das 9.00 ás 14.00 horas. O expediente poderá examinarse na Secretaría do concello nas mesmas datas. </p>
    <p>Así mesmo, de acordo co previsto no artigo 77.2 da Lei 9/2002, do 30 de decembro, e 118 e 120 do Regulamento de planeamento, aprobado polo Real decreto 2159/1978, do 23 de xuño, acordouse a suspensión do procedemento de outorgamento de licenzas polo prazo máximo de dous anos no ámbito do todo o termo municipal nas áreas en que as novas determinacións supoñan a modificación da ordenación urbanística vixente; en calquera caso, extinguirase coa aprobación definitiva do planeamento. Poderán concederse licenzas baseadas no réxime vixente sempre que respecten as determinacións do novo planeamento.</p>
    <p>Cabanas, 5 de febreiro de 2014</p>
    <footer><p>Germán Castrillón Permuy<br>Alcalde</p></footer>

