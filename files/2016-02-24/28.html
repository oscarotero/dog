---
date: '2016-02-24'
id: G0291-040216-0001
page: 6918
number: 37
agency: Xulgado do Social número 5 de Reforzo da Coruña
section: V. Administración de xustiza.
title: EDICTO (795/2015).
range: Edicto
url: >-
  https://www.xunta.gal/dog/Publicados/2016/20160224/AnuncioG0291-040216-0001_gl.html
---
<p>Marta Yanguas del Valle, secretaria xudicial do Xulgado do Social número 5 de reforzo da Coruña, fago saber que no procedemento de despedimento/cesamentos en xeral 795/2015 deste xulgado do social, seguido por instancia de Ana María Bonome Ordóñez contra Setillas, S.L., Fogasa, sobre despedimento, se ditou a resolución cuxo encabezamento e parte dispositiva son do teor literal seguinte:</p>
    <p>Sentenza: 71/2016.</p>
    <p>Xuíz: Javier López Cotelo.</p>
    <p>Procedemento: despedimento 795/2015, acumulado despedimento 1038/2015.</p>
    <p>Demandante: Ana María Bonome Ordóñez</p>
    <p>Letrado: Sr. Puñal Souto</p>
    <p>Demandado: Setillas, S.L.</p>
    <p>Fogasa.</p>
    <p>Sentenza 71/2016.</p>
    <p>A Coruña, 1 de febreiro de 2016.</p>
    <p>Decisión:</p>
    <p>1º. Teño por desistida a parte demandante da acción de resolución de relación laboral que dera lugar á tramitación do procedemento de despedimento 795/2015.</p>
    <p>2º. Estimo a demanda sobre despedimento formulada por Ana María Bonome Ordóñez fronte á empresa Setillas, S.L. e, en consecuencia, declaro a improcedencia do despedimento e a extinción da relación laboral na data desta sentenza. Todo iso con condena da empresa indicada ao aboamento ao demandante de:</p>
    <p>a) 4.798,84 euros, en concepto de indemnización.</p>
    <p>b) 4.981,50 euros, en concepto de salarios de tramitación.</p>
    <p>3º. Estimo a acción sobre reclamación de cantidade formulada por Ana María Bonome Ordóñez fronte á empresa Setillas, S.L. e, en consecuencia, condeno esta última a aboarlle á primeira a suma de 2.134,58 euros en concepto de salarios debidos, así como o 10 % de xuro de mora da dita cantidade nos termos do artigo 29.3 do ET.</p>
    <p>4º. O Fogasa deberá pasar polo resolto na presente resolución.</p>
    <p>Inscríbase a presente resolución no libro de sentenzas, e déixese testemuño desta no presente procedemento.</p>
    <p>Notifíqueselles esta sentenza ás partes advertíndolles que contra ela se poderá interpor recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución por comparecencia ou mediante escrito, pasados os cales se declarará firme e se procederá ao seu arquivamento.</p>
    <p>Advírtaselle igualmente ao recorrente que non fose traballador ou beneficiario do réxime público da Seguridade Social, ou habente causa seu, ou non teña recoñecido o beneficio da xustiza gratuíta, que deberá depositar a taxa establecida na Lei 10/2012, do 20 de novembro.</p>
    <p>Así o pronuncio, mando e asino, Javier López Cotelo, xuíz social de reforzo da Coruña.</p>
    <p>Publicación. A anterior sentenza foi lida e publicada polo xuíz que a subscribe no día da súa data, do cal eu, a secretaria xudicial, dou fe.</p>
    <p>E para que conste e lle sirva de notificación a Setillas, S.L., en ignorado paradoiro, expídese a presente cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 1 de febreiro de 2016</p>
    <footer><p>A secretaria xudicial</p></footer>

