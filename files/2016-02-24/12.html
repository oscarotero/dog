---
date: '2016-02-24'
id: G1534-160216-0003
page: 6883
number: 37
agency: Fondo Galego de Garantía Agraria
section: III. Outras disposicións.
title: >-
  RESOLUCIÓN do 11 de febreiro de 2016 pola que se dá publicidade á denegación
  de axudas para a mellora da calidade das producións de ovino e cabrún da
  campaña 2014-2015.
range: Resolución
url: >-
  https://www.xunta.gal/dog/Publicados/2016/20160224/AnuncioG1534-160216-0003_gl.html
---
<p>Mediante a Orde do 18 de febreiro de 2014 (<em>Diario Oficial de Galicia</em> núm. 37, do 24 de febreiro) a Consellería do Medio Rural e do Mar regulou a aplicación dos pagamentos directos á agricultura e á gandaría e as axudas ao desenvolvemento rural para a utilización sustentable das terras agrícolas no ano 2014.</p>
    <p>O artigo 28 da citada orde dispón que as resolucións poderán ser notificadas de acordo co establecido no artigo 59.6.b) da Lei 30/1992, do 26 de novembro, de réxime xurídico das administracións públicas e do procedemento administrativo común. De conformidade co establecido no dito artigo, a notificación realizarase mediante a publicación no <em>Diario Oficial de Galicia</em>.</p>
    <p>Por outra banda, de conformidade co artigo 7.1 da Lei 9/2007, do 13 de xuño, de subvencións de Galicia, e o Decreto 7/2014, do 16 de xaneiro, polo que se aprobaron os estatutos do organismo autónomo Fondo Galego de Garantía Agraria (de aquí en diante Fogga), atribuíuse á Dirección do Fogga a potestade de resolver os procedementos de concesión de axudas que se tramiten no ámbito das súas competencias.</p>
    <p>Base legal:</p>
    <p>Orde do 18 de febreiro de 2014 pola que se regula a aplicación dos pagamentos directos á agricultura e á gandaría e das axudas ao desenvolvemento rural para a utilización sustentable das terras agrícolas no ano 2014.</p>
    <p>Logo do informe da Subdirección Xeral de Xestión da PAC e de acordo coa proposta de resolución da Dirección do Fondo Galego de Garantía Agraria da Consellería do Medio Rural,</p>
    <h2>RESOLVO:</h2>
    <p>Denegar as axudas para a mellora da calidade das producións de ovino e cabrún correspondentes á campaña 2014-2015 aos solicitantes relacionados no anexo e polos motivos indicados nel.</p>
    <p>O dito anexo, xunto con esta resolución, publicarase na páxina web do Fondo Galego de Garantía Agraria: http://www.medioruralemar.xunta.es/fogga/</p>
    <p>Contra esta resolución, que non esgota a vía administrativa, poderá interpoñerse recurso de alzada perante a presidenta do Fogga, no prazo dun mes, de conformidade co disposto no artigo 5.2 do Decreto 7/2014, do 16 de xaneiro, e nos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común. A presentación do recurso poderá facerse en calquera dos lugares previstos no artigo 38.4 da Lei 30/1992, do 26 de novembro.</p>
    <p>Santiago de Compostela, 11 de febreiro de 2016</p>
    <footer><p>Belén María do Campo Piñeiro<br>Directora do Fondo Galego de Garantía Agraria</p></footer>

