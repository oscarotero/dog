---
date: '2016-02-24'
id: G2410-040216-0001
page: 6914
number: 37
agency: Xulgado do Social número 1 de Santiago de Compostela
section: V. Administración de xustiza.
title: EDICTO (909/2012).
range: Edicto
url: >-
  https://www.xunta.gal/dog/Publicados/2016/20160224/AnuncioG2410-040216-0001_gl.html
---
<p>María Teresa Vázquez Abades, secretaria xudicial do Xulgado do Social número 1 de Santiago de Compostela, fai saber que no procedemento ordinario 909/2012 deste xulgado do social, seguido por instancia de Alberto Quintas Fernández contra Rodrigo Calvo Malvar, Tránsito dos Gramáticos, S.L., José Plasencia Couceiro, Fogasa, sobre ordinario, se ditou a seguinte resolución cuxa parte dispositiva é:</p>
    <p>«Tense a Alberto Quintas Fernández por desistido da demanda que deu orixe ao presente procedemento contra Rodrigo Calvo Malvar e José Plasencia Couceiro, e decrétase o sobresemento e arquivamento deste procedemento respecto dos ditos codemandados.</p>
    <p>Que estimando integramente a demanda interposta por Alberto Quintas Fernández contra Tránsito dos Gramáticos, S.L., debo declarar e declaro o dereito do demandante a percibir a suma de 8.648,24 euros brutos polos conceptos indicados no feito probado sexto desta resolución e, en consecuencia, debo condenar e condeno a Tránsito dos Gramáticos, S.L. a abonarlle ao demandante a suma de 8.648,24 euros brutos polos conceptos indicados no feito probado sexto desta resolución, máis os xuros de mora do artigo 29.3 do ET sobre a dita cantidade calculado desde a interposición da papeleta de conciliación ata a presente resolución e o do artigo 576 da LEC a partir da presente resolución.</p>
    <p>No que respecta á responsabilidade do Fogasa, deberá observarse o que resulta da aplicación do artigo 33 do ET. </p>
    <p>Notifíquese ás partes a presente resolución e fágaselles saber que fronte a ela cabe recurso de suplicación para ante a Sala do Social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E, para que sirva de notificación en legal forma a Tránsito dos Gramáticos, S.L., en ignorado paradoiro, expido este para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 4 de febreiro de 2016</p>
    <footer><p>A secretaria xudicial</p></footer>

