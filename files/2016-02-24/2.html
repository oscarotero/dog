---
date: '2016-02-24'
id: G0424-160216-0001
page: 6759
number: 37
agency: 'Consellería de Economía, Emprego e Industria'
section: III. Outras disposicións.
title: >-
  ORDE do 9 de febreiro de 2016 pola que se determina a situación dunha nova
  estación fixa de inspección técnica de vehículos.
range: Orde
url: >-
  https://www.xunta.gal/dog/Publicados/2016/20160224/AnuncioG0424-160216-0001_gl.html
---
<p>Os criterios polos que se regula, planifica e estrutura a rede de estacións de inspección técnica de vehículos en Galicia veñen fixados no Decreto 205/1994, do 16 de xuño, polo que se refunde a normativa vixente en materia de inspección técnica de vehículos.</p>
    <p>A devandita norma no seu artigo 1.2 establece que a situación das estacións fixas será determinada por orde da consellería competente en materia de industria, procurando a total cobertura do territorio, atendendo aos criterios de economía e custo mínimo global do servizo para os usuarios e posibilitando o autofinanciamento das estacións.</p>
    <p>O exercicio das competencias para determinar a localización dunha nova estación fixa de inspección técnica de vehículos correspóndelle á Consellería de Economía, Emprego e Industria, de acordo co establecido no Decreto 175/2015, do 3 de decembro, polo que se establece a súa estrutura orgánica.</p>
    <p>Na súa virtude,</p>
    <h2>DISPOÑO:</h2>
    <p>Artigo único</p>
    <p>Establecer a localización dunha nova estación fixa de inspección técnica de vehículos no Carballiño.</p>
    <p>Disposición derradeira primeira</p>
    <p>Facúltase o director xeral competente en materia de industria para ditar as disposicións necesarias para a aplicación desta orde.</p>
    <p>Disposición derradeira segunda</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 9 de febreiro de 2016</p>
    <footer><p>Francisco Conde López<br>Conselleiro de Economía, Emprego e Industria</p></footer>

