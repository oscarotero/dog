---
date: '2012-08-24'
id: CA05-090812-0004
page: 33954
number: 161
agency: Consellería de Traballo e Benestar
section: VI. Anuncios. a) Administración autonómica.
title: >-
  RESOLUCIÓN  do  6  de  agosto  de  2012,  da  Secretaría  Xeral  Técnica  da
  Consellería de Traballo e Benestar, pola que se emprazan as persoas
  interesadas no recurso contencioso-administrativo, procedemento ordinario
  144/2012, interposto polo Concello de Lugo contra a Resolución da Secretaría
  Xeral de Familia e Benestar, do 18 de outubro de 2011, que resolve a
  solicitude de subvención ao abeiro da Orde do 3 de marzo de 2011 pola que se
  regulan as bases polas que se rexerá a concesión de subvencións destinadas ao
  cofinanciamento da prestación de servizos sociais polas corporacións locais e
  se procede á súa convocatoria para o exercicio 2011.
range: Resolución
url: >-
  https://www.xunta.gal/dog/Publicados/2012/20120824/AnuncioCA05-090812-0004_gl.html
---
<p>A Consellería de Traballo e Benestar recibiu da Sección Primeira da Sala do <br>Contencioso-Administrativo do Tribunal Superior de Xustiza de Galicia un oficio mediante o cal se ordena a remisión a ese órgano xudicial do expediente que motivou a Resolución da Secretaría Xeral de Familia e Benestar, do 18 de outubro de 2011, que resolve a solicitude de subvención ao abeiro da Orde do 3 de marzo de 2011 pola que se regulan as bases polas que se rexerá a concesión de subvencións destinadas ao cofinanciamento da prestación de servizos sociais polas corporacións locais e se procede á súa convocatoria para o exercicio 2011, obxecto do recurso contencioso-administrativo interposto polo Concello de Lugo, ou ben dunha copia autenticada, debidamente foliada e, de ser o caso, cos documentos e índices correspondentes. </p>
    <p>En consecuencia, esta secretaría xeral técnica acordou, nesta data e de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo á referida sala, o que se publica para xeral coñecemento de todas as persoas interesadas no procedemento e emprázanse estas para que poidan comparecer como parte nos autos na Sección Primeira da Sala do Contencioso-Administrativo do Tribunal Superior de Xustiza de Galicia no prazo de nove días, contados desde o seguinte ao da publicación desta resolución no Diario Oficial de Galicia.</p>
    <p>Santiago de Compostela, 6 de agosto de 2012</p>
    <footer><p>Cristina Ortiz Dorda<br>Secretaria xeral técnica da Consellería de Traballo e Benestar</p></footer>

