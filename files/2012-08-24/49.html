---
date: '2012-08-24'
id: G0150-030812-0001
page: 33997
number: 161
agency: Xerencia Municipal de Urbanismo do Concello de Sanxenxo
section: VI. Anuncios. b) Administración local.
title: >-
  ANUNCIO de convocatoria para contratación do servizo de arrendamento dun
  inmoble, con mobles incluídos, para as dependencias da Xerencia de Urbanismo
  deste concello.
range: Anuncio
url: >-
  https://www.xunta.gal/dog/Publicados/2012/20120824/AnuncioG0150-030812-0001_gl.html
---
<p>Aprobados os pregos de cláusulas administrativas particulares e de prescricións técnicas que rexen a contratación do servizo de arrendamento dun inmoble, con mobles incluídos, para as dependencias da Xerencia de Urbanismo do Concello de Sanxenxo anúnciase a convocatoria para a súa contratación.</p>
    <p>1. Obxecto: a contratación do servizo de arrendamento dun inmoble, con mobles incluídos, para as dependencias da Xerencia de Urbanismo do Concello de Sanxenxo.</p>
    <p>2. Duración do contrato e prezo de licitación: o orzamento máximo de licitación por mes de 1.700 € (IVE incluído) (12 meses), de 1.404,96 €/mes, sen incluír o imposto sobre o valor engadido (en diante IVE), o IVE (21 %) ascende a 295,04 €/mes e o orzamento máximo de licitación por ano (12 meses), sen IVE, é de 16.859,50 €/ano, o IVE ascende a 3.540,50 €/ano. O orzamento anual con IVE é de 20.400,00 €/ano. O valor estimado do contrato (duración catro anos a partir do 25 de setembro de 2012) é de 67.438,00 €, o IVE ascende a 14.162,00 € e o valor estimado, co IVE, é de 81.600,00 €.</p>
    <p>3. Procedemento e tramitación: a adxudicación realizarase mediante tramitación ordinaria e procedemento aberto (con multiplicidade de criterios de valoración).</p>
    <p>4. Lugar e prazo de presentación das ofertas: as proposicións presentaranse no Rexistro Xeral do Concello de Sanxenxo das 9.00 ás 14.00 horas, agás o sábado que será das 9.00 ás 13.00 horas dentro do prazo de quince (15) días, contados desde o día seguinte ao da publicación do anuncio no Boletín Oficial da provincia de Pontevedra, Diario Oficial de Galicia e no perfil do contratante do órgano de contratación que figura na páxina web do concello, www.sanxenxo.es. O cómputo de prazos comezará desde a derradeira publicación en calquera dos medios citados. Faise constar que, se o prazo rematase en festivo ou sábado, se ampliará ao día seguinte hábil que non fose sábado. </p>
    <p>5. Criterios de adxudicación. Serán os seguintes:</p>
    <p>a) Local e mobiliario ofertados. Ata un máximo de cincuenta (50) puntos.</p>
    <p>b) Prezo. Expresarase nunha cantidade que non poderá superar o orzamento máximo de licitación por ano (12 meses), co IVE, que figura na cláusula 2ª do prego respectivo 20.400,00 €). Valorarase ata un máximo de cincuenta (50) puntos. </p>
    <p>6. Mesa de contratación: constituirase de acordo o sinalado nas cláusulas 11ª, 12ª e 13ª dos pregos respectivos.</p>
    <p>7. Clasificación: non se exixe.</p>
    <p>8. Garantías: provisoria, non se precisa. Definitiva, 5 % do prezo de adxudicación excluído o IVE.</p>
    <p>9. Entidade e información: Concello de Sanxenxo-Sección de Contratación. Tel.: 986 72 00 75.</p>
    <p>10. Documentación: recollerase no Concello de Sanxenxo e a través da web www.sanxenxo.es Perfil de contratante.</p>
    <p>Sanxenxo, 27 de xullo de 2012</p>
    <footer><p>Catalina González Bea<br>Presidenta da Xerencia Municipal de Urbanismo do Concello de Sanxenxo</p></footer>

