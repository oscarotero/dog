---
date: '2021-05-28'
id: G0595-250521-0001
page: 26431
number: 99
agency: 'Vicepresidencia primeira e Consellería de Presidencia, Xustiza e Turismo'
section: III. Outras disposicións.
title: >-
  RESOLUCIÓN do 25 de maio de 2021, da Secretaría Xeral da Emigración, pola que
  se modifica a Resolución do 12 de marzo de 2021 pola que se aproban as bases
  reguladoras para a concesión, en réxime de concorrencia non competitiva, de
  subvencións para promover o autoemprego e a actividade emprendedora e de
  subvencións COVID-19 para o mantemento do autoemprego na Comunidade Autónoma
  galega das persoas emigrantes galegas retornadas, e se procede á súa
  convocatoria para o ano 2021 (código de procedemento PR937A).
range: Resolución
url: >-
  https://www.xunta.gal/dog/Publicados/2021/20210528/AnuncioG0595-250521-0001_gl.html
---
<p>Con data do 29 de marzo de 2021 publicouse no <em>Diario Oficial de Galicia</em> a Resolución do 12 de marzo de 2021, da Secretaría Xeral da Emigración, pola que se aproban as bases reguladoras para a concesión, en réxime de concorrencia non competitiva, de subvencións para promover o autoemprego e a actividade emprendedora e de subvencións COVID-19 para o mantemento do autoemprego na Comunidade Autónoma galega das persoas emigrantes galegas retornadas, e se procede á súa convocatoria para o ano 2021.</p>
    <p>Nesta convocatoria establécense dúas liñas de subvencións dirixidas a persoas emigrantes galegas retornadas que exerzan a súa actividade laboral ou profesional na Comunidade Autónoma galega:</p>
    <p>– Liña 1, Subvencións para promover o autoemprego e a actividade emprendedora: teñen por finalidade fomentar o seu establecemento como persoas traballadoras autónomas ou por conta propia.</p>
    <p>– Liña 2, Subvencións COVID-19 para mantemento do autoemprego: destinadas a compensar as perdas provocadas pola redución da actividade económica das persoas traballadoras autónomas ou por conta propia no contexto actual de pandemia.</p>
    <p>No epígrafe 1.2.b) do artigo 4 da resolución da convocatoria establécense os requisitos específicos para acceder á liña 2, Subvencións COVID-19 para mantemento do autoemprego, que inclúe a aquelas persoas que retornaron nos anos 2017, 2018 e 2019, sempre e cando neste último caso fosen beneficiarias da subvención no ano 2019.</p>
    <p>Tendo en conta a situación actual de crise e co obxecto de contribuír á permanencia dos negocios mentres dure a situación de pandemia, cómpre ampliar esta liña 2 de subvención a todas as persoas emigrantes galegas retornadas que xa foron beneficiarias da subvención na convocatoria do ano 2020, independentemente do ano do seu retorno.</p>
    <p>En virtude do exposto, no exercicio das competencias atribuídas no Decreto 76/2017, do 28 de xullo,</p>
    <h2>RESOLVO:</h2>
    <p>Artigo único. Modificación da Resolución do 12 de marzo de 2021, da Secretaría Xeral da Emigración, pola que se aproban as bases reguladoras para a concesión, en réxime de concorrencia non competitiva, de subvencións para promover o autoemprego e a actividade emprendedora e de subvencións COVID-19 para o mantemento do autoemprego na Comunidade Autónoma galega das persoas emigrantes galegas retornadas, e se procede á súa convocatoria para o ano 2021.</p>
    <p>Un. Modifícase o punto b.2) do número 1.2 de requisitos específicos da liña 2, Subvencións COVID-19 para mantemento do autoemprego, do artigo 4 da Resolución do 12 de marzo de 2021, que queda redactado como segue:</p>
    <p>b.2) Que a data de retorno a España sexa a partir do 1 de xaneiro de 2019, incluído, e que a persoa solicitante fose beneficiaria desta subvención en convocatorias anteriores.</p>
    <p>Disposición derradeira única. Entrada en vigor</p>
    <p>Esta resolución entrará en vigor o día da súa publicación no <em>Diario Oficial de Galicia</em>.</p>
    <p>Santiago de Compostela, 25 de maio de 2021</p>
    <footer><p>Antonio Rodríguez Miranda<br>Secretario xeral da Emigración</p></footer>

