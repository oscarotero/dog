---
date: '2021-05-28'
id: G1097-240521-0001
page: 26494
number: 99
agency: Axencia Galega das Industrias Culturais
section: III. Outras disposicións.
title: >-
  CORRECCIÓN DE ERROS. Resolución do 15 de abril de 2021 pola que se aproban as
  bases xerais de subvencións, en réxime de concorrencia competitiva, a
  festivais de artes escénicas e de música, e se convocan para o ano 2021
  (código de procedemento CT213A).
range: Corrección de resolución
url: >-
  https://www.xunta.gal/dog/Publicados/2021/20210528/AnuncioG1097-240521-0001_gl.html
---
<p>Advertido erro na citada resolución, publicada no <em>Diario Oficial de Galicia</em> número 80, do 29 de abril de 2021, procede facer a oportuna corrección:</p>
    <p>Na páxina 21423, onde di Modalidade B (festivais de artes escénicas), letras e), f) e g), onde di:</p>
    <p>«e) As compañías maioritariamente compostas por artistas que desenvolvan principalmente a súa actividade profesional en Galicia teñen que representar, como mínimo, o 60 % do orzamento de contratación profesional artística do festival.</p>
    <p>f) O 50 % do total das actuacións profesionais artísticas que se programen deben estar compostas maioritariamente por artistas que desenvolvan principalmente a súa actividade en Galicia, agás no caso daqueles festivais que polas súas características intrínsecas non poidan acadar esta porcentaxe e así se xustifique debidamente na memoria do proxecto.</p>
    <p>g) Un mínimo do 30 % das representacións escénicas teñen que ser con entradas de pago, excepto os festivais de rúa».</p>
    <p>Debe dicir:</p>
    <p>«e) As compañías maioritariamente compostas por artistas que desenvolvan principalmente a súa actividade profesional en Galicia teñen que representar, como mínimo, o 60 % do orzamento de contratación profesional artística do festival, ou un mínimo do 50 % do total das actuacións profesionais artísticas que se programen deben estar compostas maioritariamente por artistas que desenvolvan principalmente a súa actividade en Galicia, agás no caso daqueles festivais que polas súas características intrínsecas non poidan acadar esta porcentaxe e así se xustifique debidamente na memoria do proxecto.</p>
    <p>f) Un mínimo do 30 % das representacións escénicas ten que ser con entradas de pago, excepto os festivais de rúa».</p>

