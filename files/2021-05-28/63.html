---
date: '2021-05-28'
id: G1613-050521-0001
page: 26686
number: 99
agency: Fundación Santiago Rey Fernández-Latorre
section: VI. Anuncios. c) Outros anuncios.
title: ANUNCIO da convocatoria da LXIII edición do Premio Fernández Latorre.
range: Anuncio
url: >-
  https://www.xunta.gal/dog/Publicados/2021/20210528/AnuncioG1613-050521-0001_gl.html
---
<p>A Fundación Santiago Rey Fernández-Latorre convoca o LXIII Premio Fernández Latorre e convida as persoas particulares e as institucións a participar nel.</p>
    <p>Este premio réxese polas seguintes bases:</p>
    <p>1. Premio.</p>
    <p>Concederase o Premio Fernández Latorre, dotado nesta edición con 10.000 euros, a unha persoa física ou xurídica que se teña distinguido pola súa contribución a Galicia ao longo da súa traxectoria ou cunha obra relevante, preferentemente xornalística, anterior ao 6 de maio de 2021.</p>
    <p>2. Ditame e entrega.</p>
    <p>O ditame farase público no diario <em>La Voz de Galicia</em> o vindeiro 25 de xullo, festividade do Apóstolo Santiago e Día de Galicia.</p>
    <p>O premio entregarase no transcurso dun acto que se celebrará no último trimestre do 2021.</p>
    <p>3. Xurado.</p>
    <p>O xurado terá, ademais das facultades normais para elixir a traxectoria ou os traballos premiados, as de interpretar as presentes bases.</p>
    <p>4. Presentación de traballos.</p>
    <p>Os expedientes ou traballos deberanse enviar por correo electrónico (fundacionsantiagoreyfernandez-latorre@lavoz.es) ou ordinario á Fundación Santiago Rey Fernández-Latorre, avda. da Prensa 84-85, polígono industrial de Sabón, 15143 Arteixo (A Coruña), ata o 31 de maio, coa indicación «Premio Fernández Latorre».</p>
    <p>Os expedientes ou traballos poderán ser presentados polos interesados, polos membros do xurado ou por calquera persoa ou entidade. Neste último caso, debe acreditarse o consentimento do candidato ou candidatos.</p>
    <p>5. Condicións.</p>
    <p>A presentación a este premio supón a conformidade dos participantes con estas bases e implica, de ser o caso, a autorización para a difusión pública do traballo premiado, sen finalidade lucrativa e por un período de tempo non superior a seis meses.</p>
    <p>A decisión do xurado é inapelable.</p>
    <p>A Coruña, 4 de maio de 2021</p>
    <footer><p>Santiago Rey Fernández-Latorre<br>Presidente da Fundación Santiago Rey Fernández-Latorre</p></footer>

