---
date: '1998-07-10'
id: E99A
page: 7
number: 132
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 210/1998, do 25 de xuño, polo que se declara a urxente ocupación, para
  efectos de expropiación forzosa, polo Concello de Calvos de Randín (Ourense),
  dos bens e dereitos necesarios para a realización das obras do proxecto:
  estrada Xinzo de Limia, Os Blancos, Calvos de Randín, fronteira de Portugal,
  obra número 10 Interreg II.
range: Decreto
url: 'https://www.xunta.gal/dog/Publicados/1998/19980710/AnuncioE99A_gl.html'
---
<p>O Concello de Calvos de Randín (Ourense), en sesión celebrada o día 6 de marzo de 1998, aprobou o proxecto de estrada Xinzo de Limia, Os Blancos, Calvos de Randín, fronteira de Portugal, obra nº 10, Interreg II e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque os terreos se precisan para inicia-las obras nos prazos sinalados pola normativa ó respecto, tendo en conta que a obra está incluída no Plan Interreg 1997 e, por outra banda con ela preténdese resolver un problema de comunicación defectuosa entre este municipio e o municipio cabeceira da mancomunidade á que pertence, creándose ó mesmo tempo infraestructuras que faciliten unha mellor comunicación co norte de Portugal.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vintecinco de xuño de mil novecentos noventa e oito,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Calvos de Randín (Ourense) para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto: estrada Xinzo</p>
<p>de Limia, Os Blancos, Calvos de Randín, fronteira de Portugal, obra nº 10, Interreg II.</p>
<p>Santiago de Compostela, vintecinco de xuño de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>
<p>5503</p>

