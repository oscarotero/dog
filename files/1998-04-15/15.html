---
date: '1998-04-15'
id: B05E
page: 3
number: 71
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 21 de xaneiro de 1998, da Dirección Xeral de Industria, pola que
  se autoriza administrativamente e se aproba o proxecto de ampliación dun
  módulo de liña a 132 kV na subestación de Intasa en San Sadurniño, provincia
  da Coruña. (Expediente 53/1997).
range: Resolución
url: 'https://www.xunta.gal/dog/Publicados/1998/19980415/AnuncioB05E_gl.html'
---
<p>Vistos o escrito e a documentación presentados pola empresa Unión Eléctrica Fenosa, S.A., con enderezo para efectos de notificación na Coruña, r/ Severo Ochoa, 2, esta dirección xeral ten en conta os seguintes feitos:</p>
<p>Primeiro.- O día 20 de marzo de 1997 a citada empresa solicitou a autorización administrativa das instalacións descritas no proxecto de execución: ampliación dun módulo de liña a 132 kV na subestación de Intasa e a aprobación do citado proxecto.</p>
<p>Xúntanlle á dita solicitude o preceptivo proxecto de instalacións a que fan referencia os artigos 8 e 12 do Decreto 2617/1966, do 20 de outubro, sobre</p>
<p>autorización de instalacións eléctricas, de aplicación ó presente expediente segundo o disposto na disposición transitoria primeira da Lei 40/1994, do 30 de decembro, do sistema eléctrico nacional.</p>
<p>As características técnicas básicas da instalación son as seguintes:</p>
<p>Ampliación da subestación eléctrica de Intasa, en San Sadurniño, propiedade de Unión Eléctrica-Fenosa, S.A. dotándoa dun novo módulo de liña a 132 kV, consistente en:</p>
<p>-Pórtico constituído por perfís de aceiro, para sustentación do embarrado semiflexible de aluminio con alma de aceiro, tipo cóndor de 402,23 mm de sección de aluminio e 52,15 mm de sección do aceiro.</p>
<p>-Interruptor trifásico, seccionadores de liña e de barras para 145 kV, trafos de intensidade e tensión.</p>
<p>-Aparamenta de mando, control, sinalización e medida.</p>
<p>Segundo.- O citado proxecto de instalación someteuse a información pública, por resolución da delegación provincial da Consellería de Industria e Comercio da Coruña do 22-4-1997, publicándose no Diario oficial de Galicia. do 29-5-1997 e no BOP da Coruña do 2-6-1997.</p>
<p>Durante o período legalmente establecido non se recibiron alegacións.</p>
<p>Terceiro.- A solicitude obxecto deste expediente está informada favorablemente pola delegación provincial da Coruña.</p>
<p>Fundamentos de dereito:</p>
<p>Primeiro.- A Dirección Xeral de Industria é a competente para resolver este expediente con base no Estatuto de autonomía de Galicia, no Real decreto 2563/1982, do 24 de xullo, no Decreto 132/1982, do 4 de novembro, no Decreto 209/1990, do 15 de</p>
<p>marzo, polo que se establece a estructura orgánica da Consellería de Industria e Comercio, modificado polos decretos 140/1991, do 2 de maio, 292/1995, do 3 de novembro e 187/1997, do 3 de xullo, en relación co Decreto 2617/1966, do 20 de outubro, sobre autorización de instalacións eléctricas, aplicable a este expediente en virtude do establecido na disposición transitoria primeira da Lei 54/1997, do 27 de novembro, do sector eléctrico.</p>
<p>Segundo.- O proxecto cumpre o disposto no Decreto 3151/68, do 28 de novembro, polo que se aproba o Regulamento de liñas eléctricas de alta tensión e, en concreto, nos seus Art. 5 e 6.</p>
<p>Terceiro.- No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>1º- Autoriza-la ampliación dun módulo de liña a 132 kV na subestación de Intasa, en San Sadurniño (A Coruña).</p>
<p>2º- Aproba-lo proxecto de execución da citada instalación.</p>
<p>Contra esta resolución, que non é definitiva en vía administrativa, poderase interpor recurso ordinario, perante o conselleiro de Industria e Comercio da Xunta de Galicia, no prazo dun mes contado desde a súa publicación no Diario Oficial de Galicia, de acordo co disposto no artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 21 de xaneiro de 1998.</p>
<p>Joaquín del Moral Crespo</p>
<p>Director xeral de Industria</p>
<p>2700</p>

