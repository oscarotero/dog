---
date: '2000-07-28'
id: FB3A
page: 11
number: 146
agency: CONCELLO DE SANTIAGO DE COMPOSTELA
section: VI. ANUNCIOS
title: Edicto de información pública.
range: Edicto
url: 'https://www.xunta.gal/dog/Publicados/2000/20000728/AnuncioFB3A_gl.html'
---
<p>A Comisión de Goberno do Concello, na sesión que tivo lugar o día 27 de marzo de 2000, aprobou inicialmente a modificación do proxecto de delimitación do polígono 1 do Plan parcial de ordenación do sector do solo urbanizable programado número 5 (SUP-5) da Choupana, promovida pola xunta de compensación do polígono 1 do SUP-5 da Choupana.</p>
<p>Así mesmo, na sesión da asemblea xeral da xunta de compensación do polígono 1 do solo urbanizable programado número 5 (SUP-5) da Choupana, que tivo lugar o día 21 de marzo de 2000, acordouse aprobar inicialmente o proxecto de compensación do citado polígono, solicitando ó abeiro do previsto no artigo 134.1º da Lei do solo de Galicia (LSG), a ocupación dos terros dos propietarios non adheridos á xunta.</p>
<p>Para estes efectos, no proxecto de compensación contense a adxudicación ós propietarios non adheridos dunha indemnización económica ou dunha parcela edificable coa reducción axeitada para compensa-los gastos de urbanización correspondentes.</p>
<p>De conformidade co disposto artigos 102.4º e 121 da LSG, os expedientes sométense á información pública durante o prazo de vinte días, contados a partir do día seguinte ó da publicación deste anuncio no Diario Oficial de Galicia. Durante este prazo, os interesados poderán consulta-los expedientes na Sección de Planeamento e Xestión e formular por escrito as alegacións que xulguen oportunas.</p>
<p>De acordo co previsto no artigo 59.4º da Lei 30/1992, de réxime xurídico das administracións públicas e do procedemento administrativo común, este anuncio servirá de citación ós propietarios das parcelas que a seguiren se relacionan que, por ter paradoiro descoñecido, non puideron ser citados persoalmente para o trámite de información pública.</p>
<table><tbody><tr><td></td></tr>
<tr><td>Nº Parcela</td><td>Ref. Catastral</td><td>Propietario</td></tr>
<tr><td></td></tr>
</tbody></table>
<table><tbody><tr><td>37</td><td>NH 3466 G-6268921</td><td>Carmen Barreiro Blanco</td></tr>
<tr><td></td></tr>
<tr><td>38-39</td><td>NH 3466 G-6268922</td><td>Comunidade de propietarios do edificio número 20-22 da rúa de Espiñeira</td></tr>
<tr><td></td></tr>
<tr><td>50</td><td>NH 3466 G-6069910</td><td>Herdeiros de Josefina García Viñas</td></tr>
<tr><td></td></tr>
<tr><td>72B</td><td>NH 3466 G-5967650</td><td>Herdeiros de José Regueiro Raña
e Mª del Carmen Pérez Romarís</td></tr>
<tr><td></td></tr>
<tr><td>121</td><td>NH 3456 H-5967636</td><td>Herdeiros de José Regueiro Ameneiro</td></tr>
<tr><td></td></tr>
<tr><td>127</td><td>NH 3456 H-5967604</td><td>Herdeiros de Joaquín Seoane Ríos</td></tr>
<tr><td></td></tr>
<tr><td>132</td><td>NH 3456 H-5868501</td><td>Herdeiros de Joaquín Seoane Ríos</td></tr>
<tr><td></td></tr>
<tr><td>133</td><td>NH 3456 H-5868512</td><td>Herdeiros de Higinio Souto Puentes</td></tr>
<tr><td></td></tr>
<tr><td>138</td><td>NH 3456 H-5868505</td><td>Herdeiros de Higinio Souto Puentes</td></tr>
<tr><td></td></tr></tbody></table>
<p>Santiago de Compostela, 14 de xullo de 2000.</p>
<p>Xose A. Sánchez Bugallo</p>
<p>Alcalde</p>

