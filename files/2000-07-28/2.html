---
date: '2000-07-28'
id: FAB6
page: 11
number: 146
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 4 de xullo de 2000 pola que se anuncia convocatoria para a
  determinación e clasificación de parentes de Manuel Ventura Figueroa.
range: Orde
url: 'https://www.xunta.gal/dog/Publicados/2000/20000728/AnuncioFAB6_gl.html'
---
<p>A Fundación Manuel Ventura Figueroa foi instituída no ano 1784 polos testamenteiros de Manuel Ventura Figueroa, patriarca das Indias, arcebispo</p>
<p>de Laodicea e gobernador do Consello e Cámara de Castela.</p>
<p>Producida a transferencia á Comunidade Autónoma de Galicia das funcións que viña desempeñando a Administración do Estado en relación coa Fundación Manuel Ventura Figueroa, mediante Real decreto 2170/1994, do 4 de novembro, sobre ampliación do traspaso á dita Comunidade Autónoma en materia de servicios e asistencias sociais e asumida a transferencia polo Decreto 396/1995, da Xunta de Galicia, polo que lle asigna, ademais, á Consellería da Presidencia e Administración Pública o seu protectorado.</p>
<p>No exercicio das funcións que o dito protectorado implica e como paso previo das convocatorias de axudas que o padroado da fundación, como órgano de goberno dela, considere oportuno acordar.</p>
<p>DISPOÑO:</p>
<p>Un.-Anúnciase convocatoria pública para a determinación e clasificación de parentes de Manuel Ventura Figueroa, fillo do matrimonio habido entre Manuel Cabanelas Figueroa e María Benita Barreiro Rodríguez e nacido en Santiago de Compostela o 21 de decembro de 1708, do acordo coas seguintes bases:</p>
<p>Primeira.-A acreditación do grao de parentesco con Manuel Ventura Figueroa levarase a cabo a través de calquera medio admitido en dereito.</p>
<p>Segunda.-As persoas interesadas remitirán a documentación que consideren oportuna, indicando, se é o caso, o concurso en que o interesado ou os seus parentes fosen clasificados no seu día.</p>
<p>Terceira.-As solicitudes irán dirixidas ó secretario xeral da Consellería da Presidencia e Administración Pública, edificio administrativo de San Caetano, Santiago de Compostela, e serán presentadas segundo o modelo anexo.</p>
<p>Cuarta.-Producida a determinación e, se é o caso, clasificación de parentes, darase traslado ó Padroado da Fundación Manuel Ventura Figueroa.</p>
<p>Dous.-Facúltase o secretario xeral da Consellería da Presidencia e Administración Pública para dicta-las disposicións necesarias para o cumprimento do establecido nesta orde.</p>
<p>Santiago de Composela, 4 de xullo de 2000.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>

