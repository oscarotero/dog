---
date: '2003-03-28'
id: BA6A
page: 3
number: 62
agency: CONCELLO DE PONTEVEDRA
section: VI. ANUNCIOS
title: >-
  Aprobación definitiva do proxecto de estatutos e de bases de actuación da
  futura xunta de compensación da unidade de actuación 18 do Plan Xeral de
  Ordenación Urbana das avenidas Eduardo Pondal e José Malvar Figueroa, con
  requirimento a propietarios non adheridos ó sistema de xestión desta unidade
  de actuación.
range: Aprobación
url: 'https://www.xunta.gal/dog/Publicados/2003/20030328/AnuncioBA6A_gl.html'
---
<p>A Comisión de Goberno, en sesión do 13-1-2003, acordou aprobar definitivamente o proxecto de estatutos e de bases de actuación da futura xunta de compensación da unidade de execución 18 do Plan Xeral de Ordenación Urbana (PXOU), polígono sito entre as avdas. Eduardo Pondal e José Malvar Figueroa, e formulado o citado proxecto polas entidades mercantís Construcuatro, S.A., Lagar de Saín, S.A., Inmobiliaria Nino Mirón, S.L., José Manuel Otero</p>
<p>Rey e Francisco Mariño Barreiro como propietarios que representan máis do 50% da superficie dos terreos que conforman a citada unidade de actuación; así mesmo, acordou requirirlles ós propietarios afectados a constitución, mediante escritura pública, da xunta de compensación da unidade, no prazo de tres meses desde a firmeza en vía administrativa do acto de aprobación de estatutos e bases, do que o texto definitivo é o presentado no rexistro deste Concello o 12-11-2002 con número de asento 31.132/2002.</p>
<p>O que se fai público para a súa executividade, subliñándose que contra este acto administrativo adoptado, que pon fin á vía administrativa, poderase interpoñer ben o recurso potestativo de reposición perante o mesmo órgano que a dictou e no prazo dun mes contado desde o día seguinte ó da súa modificación, consonte co establecido no artigo 116.1º da Lei 30/1992, do 26 de novembro, na redacción dada pola Lei 4/1999, ou ben directamente o recurso contencioso-administrativo perante o Xulgado do Contencioso-Administrativo de Pontevedra no prazo de dous meses, contados a partir do día seguinte ó da súa notificación, conforme o disposto nos artigos 8.1º e 46.1º da Lei 29/1998, do 13 de xullo.</p>
<p>De se interpoñe-lo recurso potestativo de reposición, este deberá ser resolto e notificado no prazo dun mes segundo se establece no artigo 117.2º da citada Lei 30/1992, modificada pola Lei 4/1999, entendéndose desestimado polo transcurso do mencionado prazo sen resolución expresa, de conformidade co establecido no artigo 43.2º da Lei 30/1992, podéndose entón interpoñer recurso contencioso-administrativo dentro do prazo de seis meses contado desde o día seguinte daquel no que se deba entender presuntamente desestimado o recurso de reposición interposto, conforme o establecido no artigo 46.1º e 4º da Lei 29/1998.</p>
<p>Non obstante, tamén se poderá interpoñer calquera outro recurso que os interesados consideren procedente consonte a dereito.</p>
<p>Pontevedra, 11 de febreiro de 2003.</p>
<p>P.D.</p>
<p>Xosé Cesáreo Mosquera Lorenzo</p>
<p>Tenente alcalde delegado da Área</p>
<p>de Urbanismo e Medio Ambiente</p>
<p>Julio Dapena Outomuro</p>
<p>Secretario xeral</p>

