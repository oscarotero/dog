---
date: '1997-01-15'
id: '2586'
page: 451
number: 9
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 18 de decembro de 1996, da Secretaría Xeral da Consellería de
  Agricultura, Gandería e Montes, sobre modificacións, disolucións, cancelacións
  e baixas provisionais das sociedades agrarias de transformación que se citan.
range: Resolución
url: 'https://www.xunta.gal/dog/Publicados/1997/19970115/Anuncio2586_gl.html'
---
<p>En cumprimento das funcións que lle están atribuídas a esta secretaría xeral e para xeral coñecemento, acórdase publica-la relación das modificacións, disolucións, cancelacións e baixas provisionais das sociedades agrarias de transformación, conforme ó Real decreto 1776/1981, do 3 de agosto, e á orde da Consellería de Agricultura, Gandería e Montes do 29 de abril de 1988, inscritas no rexistro de SSAATT de Galicia, que se citan.</p>
<p>Modificacións de,</p>
<p>A Sociedade Agraria de Transformación Productores Asociados de Cerceda, SAT nº 920 XUGA, na asemblea xeral do 28-6-1996, acordan aprobar por unanimidade amplia-lo obxecto social en: a compravenda de pensos, fertilizantes, sementes, herbicidas, insecticidas, semen, productos fitosanitarios, compra de maquinaria en común e realización de traballos agrícolas con ou sen maquinaria.</p>
<p>A Sociedade Agraria de Transformación Bodegas Señorío de Valdeorras, SAT nº 645 XUGA, na asemblea do 7-10-1993 (en copia certificada da acta protocolizada ante notario) acordan por unanimidade outorgar poder con amplas facultades, a favor de Alfonso Pablo, Prado Gayoso.</p>
<p>Disolucións de,</p>
<p>A Sociedade Agraria de Transformación Agrupación Forestal Orza-sabrexo, SAT nº 762 XUGA, na asemblea xeral do 13-7-1996 acordan por unanimidade dos seus socios aproba-la disolución da SAT e o nomeamento dos socios liquidadores.</p>
<p>A Sociedade Agraria de Transformación Condasat, SAT nº 505 XUGA, na asemblea xeral do 22-11-1996, con 3 puntos na orde do día, acordan por unanimidade do 70% dos seus socios asistentes aproba-la disolución da SAT e o nomeamento dos socios liquidadores.</p>
<p>Cancelacións de,</p>
<p>A Sociedade Agraria de Transformación Agrupación Forestal Orza-Sabrexo, SAT nº 762 XUGA, na asemblea xeral do 15-7-1996, acordan por unanimidade de tódolos seus socios, aproba-las contas, da comisión liquidadora e solicita-la cancelación da SAT.</p>
<p>Baixas provisionais de,</p>
<p>A Sociedade Agraria de Transformación Visones de Bangueses, SAT nº 679 XUGA, por acordo do 24-9-1996, da Delegación da Axencia Estatal de Administración Tributaria dáse de baixa no índice de entidades. Prodúcese para este ente xurídico por imperativo legal, a suspensión de tramitacións administrativas neste rexistro de SSAATT, en tanto en canto permaneza esta situación.</p>
<p>A Sociedade Agraria de Transformación Visones de Soneira, SAT nº 534, XUGA, por acordo do 12-11-1996, da Delegación da Axencia Estatal da Administración Tributaria, dáse de baixa no índice de entidades. Prodúcese para este ente xurídico, por imperativo legal, a suspensión de tramitacións administrativas neste rexistro de SSAATT, en tanto en canto permaneza esta situación.</p>
<p>Santiago de Compostela, 18 de decembro de 1996.</p>
<p>Antonio L. Rosón Pérez</p>
<p>Secretario xeral da Consellería de Agricultura, Gandería e Montes</p>
<p>9607</p>

