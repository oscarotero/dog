---
date: '1997-01-15'
id: '2546'
page: 439
number: 9
agency: CONSELLERÍA DE CULTURA E COMUNICACIÓN SOCIAL
section: III. OUTRAS DISPOSICIÓNS
title: >-
  Orde do 2 de xaneiro de 1997 pola que se fixan as tarifas e prezos privados
  dos cursos e talleres de artistas impartidos no Centro Galego de Arte
  Contemporánea.
range: Orde
url: 'https://www.xunta.gal/dog/Publicados/1997/19970115/Anuncio2546_gl.html'
---
<p>Dándolle cumprimento ó disposto na Lei 13/1991, do 9 de decembro, procede fixa-los prezos privados dos cursos e obradoiros de artistas que son impartidos no Centro Galego de Arte Contemporánea de conformidade co seu plan de actividades.</p>
<p>A Lei 13/1991, que regula as taxas, prezos e exancións, dispón no seu artigo 6 que a contía destes será acordada por orde da consellería correspondente, logo de informe favorable da Consellería de Economía e Facenda.</p>
<p>É polo que</p>
<p>DISPOÑO:</p>
<p>Artigo único.</p>
<p>1.-As tarifas esixibles como contraprestación das actividades de cursos e obradoiros de artistas, xestionadas polo Centro Galego de Arte Contemporánea, da Consellería de Cultura e Comunicación Social, se fixan no anexo desta orde, a xestión destes prezos privados farase de acordo co disposto no artigo 7 da Lei 13/1991, do 9 de decembro.</p>
<p>2.-Estes prezos entenderanse, se é o caso, co IVE incluído.</p>
<p>3.-Para os efectos da xestión, liquidación e recadación do prezo, o seu código será o 36.26.00.</p>
<p>Disposicións derradeiras</p>
<p>Primeira.-Facúltase o director xeral de Patrimonio Cultural para dictar, no ámbito das súas competencias, as resolucións precisas para o desenvolvemento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 2 de xaneiro de 1997.</p>
<p>Jesús Pérez Varela</p>
<p>Conselleiro de Cultura e Comunicación Social</p>
<p>ANEXO</p>
<p>A.-Oferta de cursos, seminarios e ciclos de conferencias do C. G. A. C.</p>
<p>1.-Inscrición: 3.000 ptas.</p>
<p>B.-Oferta obradoiros de artistas no C. G. A. C.</p>
<p>1.-Inscrición: 5.000 ptas.</p>
<p>A presentación do carné de estudiante eximirá do pagamento do 50% da inscrición dos cursos, seminarios e ciclos de conferencias.</p>
<p>0046</p>

