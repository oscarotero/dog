---
date: '1997-01-15'
id: 25AE
page: 456
number: 9
agency: CONCELLO DE VILAGARCÍA DE AROUSA
section: VI. ANUNCIOS
title: Anuncio de concurso aberto.
range: Anuncio
url: 'https://www.xunta.gal/dog/Publicados/1997/19970115/Anuncio25AE_gl.html'
---
<p>1. Obxecto do contrato.</p>
<p>É a prestación do servicio de mantemento do campo Mundial-82 e instalación anexas.</p>
<p>2. Prezo do contrato.</p>
<p>O prezo do contrato será o que oferte o adxudicatario do concurso, sendo o prezo de partida de 1.200.000 ptas./anuais, que poderán ser rateadas mensualmente a razón de 100.000 ptas./mensuais.</p>
<p>3. Prazo do contrato.</p>
<p>A duración deste contrato será desde o día da súa sinatura e estenderase ata as 24 horas do 31 de decembro de 1997, sendo prorrogable por anos sucesivos, conforme prego de condicións.</p>
<p>4. Garantías provisional e definitiva.</p>
<p>A garantía provisional será de 24.000 ptas.</p>
<p>A garantía definitiva será do 4% do prezo de adxudicación que resulte considerado para un ano.</p>
<p>5. Proposicións.</p>
<p>As proposicións presentaranse no Rexistro de Licitacións (Secretaría Xeral) en man, das 9.30 ás 13.30 horas, durante os vinteseis días naturais seguintes ó da publicación do anuncio de licitación no DOG e no BOP (último que se produza).</p>
<p>As proposicións axustaranse ó modelo que consta no prego de condicións.</p>
<p>6. Documentación.</p>
<p>Os licitadores, xunto coa súa proposición presentarán a documentación á que se refire a cláusula XI do prego de condicións (cláusulas administrativas) e nos sobre que figuran nesta.</p>
<p>7. Apertura de plicas.</p>
<p>Terá lugar no salón de sesións do concello, ás 13 horas do quinto día hábil seguinte a aquel no que a mesa de contratación proceda á apertura dos sobres de documentación.</p>
<p>8. Prego de condicións.</p>
<p>Está a disposición dos interesados na secretaría da casa do concello, tódolos días laborais, durante as horas de oficina, agás o sábado.</p>
<p>De conformidade co disposto no artigo 122 do R.D.L. 781/1986, os pregos de condicións expóñense ó público polo prazo de oito días, contados a patir do seguinte ó da inserción deste anuncio no BOP, para que poidan presentarse reclamacións, anunciándose asemade o concurso público, se ben a licitación se aprazará cando resulte necesario no caso de que se formulen reclamacións contra o prego de condicións.</p>
<p>Vilagarcía de Arousa, 17 de decembro de 1996.</p>
<p>Joaquín Javier Gago López</p>
<p>Alcalde</p>

