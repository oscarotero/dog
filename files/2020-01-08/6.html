---
date: '2020-01-08'
id: G0427-161219-0003
page: 687
number: 4
agency: Consellería do Mar
section: III. Outras disposicións.
title: >-
  ORDE do 12 de decembro de 2019 pola que se acorda a cesión en propiedade de
  dous vehículos, propiedade da Comunidade Autónoma de Galicia, á Confraría de
  pescadores Virgen del Carmen de Cabo de Cruz.
range: Orde
url: >-
  https://www.xunta.gal/dog/Publicados/2020/20200108/AnuncioG0427-161219-0003_gl.html
---
<p>O Decreto 168/2015, do 13 de novembro, polo que se aproba a estrutura orgánica da Consellería do Mar, dispón que esta é o órgano da Administración da comunidade autónoma ao cal lle corresponde propor e executar as directrices xerais do Goberno en materia de ordenación pesqueira en augas interiores, marisqueo, acuicultura, confrarías de pescadores/as e demais organizacións e asociacións dos/as profesionais do sector, de acordo co establecido no Estatuto de autonomía para Galicia e segundo os termos sinalados pola Constitución española.</p>
    <p>A Lei 5/2011, do 30 de setembro, de patrimonio da Comunidade Autónoma de Galicia, no seu artigo 82, permite a cesión gratuíta de bens da comunidade autónoma a outras administracións públicas, fundacións públicas e entidades sen ánimo de lucro, sempre que se dediquen a fins de utilidade pública ou interese social, quedando obrigado o cesionario a destinar os bens ao fin expresado no correspondente acordo.</p>
    <p>A Lei 6/2009, do 11 de decembro, de modificación da Lei 11/2008, do 3 de decembro, de pesca de Galicia, define as confrarías de pescadores de Galicia como corporacións de dereito público, sen ánimo de lucro, dotadas con personalidade xurídica e capacidade de obrar para o cumprimento dos seus fins, actuando como órganos de consulta e colaboración da Administración da Comunidade Autónoma de Galicia en materias relativas á actividade extractiva e á ordenación do sector pesqueiro, e dispón que se rexerán pola súa lexislación específica.</p>
    <p>Mediante escrito de solicitude presentada no rexistro electrónico na data do 22.11.2019, con número de entrada 2019/2352071, a Confraría de pescadores Virgen del Carmen de Cabo de Cruz (A Coruña) solicitou a cesión en propiedade de dous vehículos Citroën Berlingo con matrículas C-0169-CB e C-0187-CB, dos que é titular a Xunta de Galicia e que están adscritos á Consellería do Mar.</p>
    <p>A referida confraría destinará os dous vehículos a fins de utilidade pública ou interese social e, de maneira especial, a mellorar os puntos de control das zonas de extracción dos bancos marisqueiros en autorizacións da entidade co fin de levar a cabo unha extracción responsable e sustentable, polo que cómpre cederlle en propiedade os citados bens mobles.</p>
    <p>En consecuencia, de conformidade co previsto no artigo 27, números 15 e 29, do Estatuto de autonomía de Galicia, e no uso das facultades que me confire a Lei 5/2011, do 30 de setembro, de patrimonio da Comunidade Autónoma de Galicia, e a Lei 1/1983, do 22 de febreiro, de normas reguladoras da Xunta e da súa Presidencia,</p>
    <p>DISPOÑO:</p>
    <p>Artigo 1</p>
    <p>Acórdase a cesión en propiedade á Confraría de pescadores Virgen del Carmen de Cabo de Cruz (A Coruña), dos seguintes vehículos:</p>
    <p>Marca: Citroën.</p>
    <p>Modelo: Berlingo 19D Combi SX.</p>
    <p>Matrícula: C-0169-CB.</p>
    <p>Ano de matriculación: 1999.</p>
    <p>Bastidor número: VF7MFWJZF65252353. </p>
    <p>Marca: Citroën.</p>
    <p>Modelo: Berlingo 19D Combi SX.</p>
    <p>Matrícula: C-0187-CB.</p>
    <p>Ano de matriculación: 1999.</p>
    <p>Bastidor número: VF7MFWJZF65264319.</p>
    <p>Artigo 2</p>
    <p>O presente acordo de cesión leva implícita a desafectación do dominio público dos vehículos que se ceden en propiedade, citados no artigo 1.</p>
    <p>Artigo 3</p>
    <p>A cesión sinalada no artigo anterior queda sometida ás seguintes cláusulas:</p>
    <p>a) De conformidade con lo establecido por la Lei 5/2011, do 30 de setembro, de patrimonio da Comunidade Autónoma de Galicia, no seu artigo 82, os bens cedidos destinaraos a entidade cesionaria a fins de utilidade pública ou interese social, de maneira especial, á realización de labores de control e vixilancia dos bancos marisqueiros en autorizacións da entidade.</p>
    <p>b) Coa cesión outorgase á Confraría de pescadores Virgen del Carmen de Cabo de Cruz a propiedade dos bens mobles cedidos.</p>
    <p>c) Serán por conta da entidade cesionaria todos os gastos da conservación e mantemento dos bens mobles cedidos.</p>
    <p>d) Tanto se os bens cedidos non se aplicasen aos fins sinalados como se se descoidasen ou utilizasen con grave quebrantamento ou se incumprisen as condiciones do acordo, considerarase resolta a cesión e os bens reverterán á Comunidade Autónoma de Galicia, que terá dereito a percibir, logo de taxación pericial, o valor do detrimento ou deterioración que sufrisen.</p>
    <p>e) A entidade cesionaria realizará todos os trámites necesarios para o cambio de titularidade dos bens cedidos na xefatura provincial de Tráfico correspondente e correrán pola súa conta todos os gastos que estes trámites orixinen.</p>
    <p>Artigo 4</p>
    <p>A cesión formalizarase mediante acta subscrita pola secretaria xeral técnica desta consellería ou funcionario/a en quen delegue e nela deberá constar o acordo de cesión e a aceptación do cesionario.</p>
    <p>Artigo 5</p>
    <p>Corresponde á Consellería do Mar verificar a aplicación dos vehículos citados no artigo 1 ao fin para o que son cedidos, podendo adoptar para isto cantas medidas sexan necesarias.</p>
    <p>Disposición derradeira primeira</p>
    <p>A Consellería do Mar, a través da Secretaría Xeral Técnica, realizará os trámites necesarios para a efectividade de canto se dispón nesta orde.</p>
    <p>Disposición derradeira segunda</p>
    <p> Esta orde producirá efectos desde o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 12 de decembro de 2019</p>
    <footer><p>Rosa María Quintana Carballo<br>Conselleira do Mar</p></footer>

