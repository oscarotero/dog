---
date: '2013-01-29'
id: G0165-160113-0004
page: 2528
number: 20
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 15 de xaneiro de 2013, da Secretaría Xeral Técnica da Consellería
  do Medio Rural e do Mar, polo que se empraza o interesado para ser notificado
  por comparecencia no procedemento para declarar a perda do dereito ao
  cobramento da axuda relativa ao expediente de subvención núm. 27/10/01056
  (Orde do 21 de decembro do 2009, pola que se establecen as bases reguladoras
  das axudas á utilización de servizos de aconsellamento por persoas titulares
  de explotacións agrarias, e se convocan para o ano 2010).
range: Anuncio
url: >-
  https://www.xunta.gal/dog/Publicados/2013/20130129/AnuncioG0165-160113-0004_gl.html
---
<p>De conformidade co disposto nos artigos 59.5º e 61 da Lei 30/1992, do 26 de novembro, de réxime xurídico das administracións públicas e do procedemento administrativo común, logo de ser tentada sen éxito a notificación persoal a través do servizo de correos, notifícase ao interesado que se sinala no anexo deste anuncio o acordo de inicio dun procedemento para declarar a perda do dereito ao cobramento da axuda relativa ao expediente de subvención núm. 27/10/01056 (Orde do 21 de decembro do 2009, pola que se establecen as bases reguladoras das axudas á utilización de servizos de aconsellamento por persoas titulares de explotacións agrarias, e se convocan para o ano 2010). </p>
    <p>O interesado poderá comparecer, no prazo de dez días hábiles contados desde o seguinte ao da publicación deste anuncio no Diario Oficial de Galicia, na dependencia da Subdirección Xeral de Réxime Xurídico-Administrativo, situada no Edificio Administrativo San Caetano, 15781 Santiago de Compostela, en horario de 9.00 a 14.00 horas, de luns a venres, para o coñecemento do contido íntegro do mencionado acordo de inicio e a constancia de tal coñecemento.</p>
    <p>Transcorrido o devandito prazo sen efectuarse a comparecencia, a notificación entenderase producida desde o día seguinte á data de finalización do prazo.</p>
    <p>Concédeselle ao interesado un prazo de quince días hábiles, contados a partir do seguinte á notificación do acordo de inicio, para que poida formular alegacións e presentar a documentación que coide conveniente ao seu dereito ante a Consellería do Medio Rural e do Mar.</p>
    <p>O presente anuncio remitirase, así mesmo, ao concello correspondente ao último enderezo coñecido do interesado, en aplicación do artigo 59.5 da Lei 30/1992, co obxecto de que proceda á súa publicación por medio dun anuncio no seu taboleiro de edictos.</p>
    <p>Santiago de Compostela, 15 de xaneiro de 2013</p>
    <footer><p>Francisco Vidal-Pardo Pardo<br>Secretario xeral técnico da Consellería do Medio Rural e do Mar</p></footer>
    <h2>ANEXO</h2>
    <p>Expediente: procedemento para declarar a perda do dereito ao cobramento total da axuda relativa ao expediente de subvención núm. 27/10/01056.</p>
    <p>Interesado: Ebilio Grandío Expósito.</p>
    <p>Acto de notificación: acordo de inicio.</p>
    <p>Último enderezo coñecido: Voz de Rei, 4, Lagoa, A Pastoriza, Lugo.</p>

