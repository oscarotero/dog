---
date: '2013-01-29'
id: G0167-090113-0001
page: 2463
number: 20
agency: Xulgado do Social número 3 de Reforzo da Coruña
section: V. Administración de xustiza.
title: EDICTO (1016/2012).
range: Edicto
url: >-
  https://www.xunta.gal/dog/Publicados/2013/20130129/AnuncioG0167-090113-0001_gl.html
---
<p>Marta Yanguas del Valle, secretaria xudicial de reforzo do Xulgado do Social número 3 da Coruña, fai saber que neste procedemento se ditou sentenza, cuxo encabezamento e resolución se reproducen integramente e son como segue:</p>
    <p>«Sentenza 940/2012.</p>
    <p>A Coruña, 14 de decembro de 2012.</p>
    <p>Ana Rodríguez Piorno, maxistrada xuíza do Xulgado do Social número 3 (reforzo) da Coruña, ditou esta resolución nos autos de procedemento sobre despedimento 1016/2012, en que foi demandante Dolores Portela Fiaño, representada polo letrado Sr. García Vilaboy, e demandada a empresa Muebles Ciudad de Marineda, S.L. Da mesma maneira foi citado o Fondo de Garantía Salarial.</p>
    <p>Dispoño que debo estimar e estimo a demanda interposta por Dolores Portela Fiaño contra a empresa Muebles Ciudad de Marineda, S.L. e, en consecuencia, declaro improcedente a extinción do contrato da demandante e condeno a empresa demandada a que, no prazo de cinco días desde a notificación desta sentenza, opte entre a readmisión de Dolores Portela Fiaño nas mesmas condicións que rexían no momento de se producir o despedimento, co aboamento dos salarios de tramitación que, desde a data do despedimento ata a desta sentenza, ascenden á cantidade de 4.493,61 euros, aos cales se lles deberán engadir os que se devindiquen ata a súa notificación, a razón de 38,98 euros diarios, e a extinción da relación laboral, con aboamento a Dolores Portela Fiaño da cantidade de 2.678,40 euros, en concepto de indemnización, así como de 4.291,92 euros en concepto de salarios e demais conceptos retributivos que se lle deben.</p>
    <p>Non procede a condena do Fondo de Garantía Salarial nesta instancia, sen prexuízo da responsabilidade que se lle poida imputar con posterioridade.</p>
    <p>Notifíquese esta sentenza ás partes.</p>
    <p>Contra esta resolución cabe interpor recurso de suplicación ante o Tribunal Superior de Xustiza de Galicia, que deberá ser anunciado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social ou colexiado ou representante, dentro do indicado prazo.</p>
    <p>Se o recorrente non goza do beneficio da xustiza gratuíta deberá, ao anunciar o recurso, ter consignado a cantidade obxecto da condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Inscríbase no libro de rexistro da súa clase.</p>
    <p>Así o pronuncio, mando e asino».</p>
    <p>E para que lle sirva de notificación ao representante legal da empresa Muebles Ciudad de Marineda, S.L., en ignorado paradoiro, expídese esta cédula para a súa publicación no <em>Diario Oficial de Galicia</em>.</p>
    <p>A Coruña, 8 de xaneiro de 2013</p>
    <footer><p>A secretaria xudicial</p></footer>

