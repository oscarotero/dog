---
date: '2013-01-29'
id: CA05-210113-0006
page: 2439
number: 20
agency: Consellería de Traballo e Benestar
section: III. Outras disposicións.
title: >-
  RESOLUCIÓN do 17 de decembro de 2012 pola que se realiza unha addenda e se
  prorroga a encomenda ao Consorcio Galego de Servizos de Igualdade e Benestar
  das xestións para a construción de escolas infantís 0-3 nos concellos de
  Boiro, Burela, O Carballiño, Fene, A Laracha, Malpica, Marín, Moaña,
  Oza-Cesuras, Porto do Son, Redondela, Ribadeo, Verín, Tomiño e Vilagarcía de
  Arousa.
range: Resolución
url: >-
  https://www.xunta.gal/dog/Publicados/2013/20130129/AnuncioCA05-210113-0006_gl.html
---
<p>Coa finalidade de dar cumprimento ao disposto no artigo 8.4 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, procédese a publicar no <em>Diario Oficial de Galicia</em> a addenda e prórroga da encomenda da Consellería de Traballo e Benestar ao Consorcio Galego de Servizos de Igualdade e Benestar das xestións para a construción de escolas infantís 0-3 nos concellos de Boiro, Burela, O Carballiño, Fene, A Laracha, Malpica, Marín, Moaña, Oza-Cesuras, Porto do Son, Redondela, Ribadeo, Verín, Tomiño e Vilagarcía de Arousa, realizada mediante Resolución do 8 de agosto de 2012 (<em>Diario Oficial de Galicia</em> número 175, do 13 de setembro).</p>
    <p>Addenda: introdúcese unha nova redacción ao ordinal segundo, letra a), punto tres, da Resolución do 8 de agosto, que queda da seguinte forma: «O compromiso expreso do concello de subscribir un convenio de xestión, que non supoña incremento de gasto para a Xunta de Galicia, co obxecto de atender os gastos de funcionamento do equipamento unha vez construído».</p>
    <p>Prazo de vixencia: prorrogase a vixencia establecida no ordinal sexto da Resolución do 8 de agosto, que se estende ata o 31 de decembro de 2013.</p>
    <p>Santiago de Compostela, 17 de decembro de 2012</p>
    <footer><p>Beatriz Mato Otero<br>Conselleira de Traballo e Benestar</p></footer>

