---
date: '1995-12-22'
id: 6BEA
page: 9
number: 244
agency: CONCELLO DE PONTEVEDRA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1995/19951222/Anuncio6BEA_gl.html'
---
<p>O Pleno da Corporación, en sesión celebrada o 28-9-1995, adoptou o seguinte acordo:</p>
<p>Primeiro.-Prestar aprobación definitiva á modificación do plan parcial do parque empresarial do Campiño, promovida e formulada por Xestur Pontevedra, S.A., co fin de adecua-lo parcelario á realidade física da urbanización do parque, mante-las porcentaxes de ocupación e determinar unha parcela co destino a equipamento público municipal, estimándose a alegación formulada por Reyes Hermanos, S.A. durante o período de información pública do procedemento e aceptándose o dictame da Comisión Informativa Municipal de Urbanismo do 30-5-1995 referente á compatibilidade do uso industiral, en determinados supostos, co uso comercial. A redacción de ámbalas emendas será a seguinte:</p>
<p>Artigo 67 das ordenanzas do plan parcial:</p>
<p>1) Recuamento das edificiacións.</p>
<p>Ó fondo:</p>
<p>Nas parcelas tipo A mínimo 3 metros.</p>
<p>Nas parcelas tipo B mínimo 3 metros.</p>
<p>Con independencia do anterior e como aclaración ó concepto edificacións en esquina, terán a consideración de tales, a quelas que figuren no plano parcelario, non podendo adquirir tal consideración outras parcelas que resulten por adición ás anteriores.</p>
<p>2) Último parágrafo do citado artigo 67.</p>
<p>Queda redactado da materia seguinte:</p>
<p>O uso de industria que corresponda a actividade nas que predominen os procesos de fabricación ou transformación, autorizarase exclusivamente nas parcelas tipo B excepto se, por solicitude expresa, a Comisión Municipal de Urbanismo dictaminase a compatibilidade de uso ante os informes da Comisión Provincial de Medio Ambiente, informes técnicos municipais e pertencese á categoría 1ª ou 2ª das definidas polo PXOU sen ten en conta limitación de pontencia eléctrica.</p>
<p>Os casos admitidos polo artigo 53 deste plan parcial, en todo caso, situarase nas parcelas tipo B.</p>
<p>Segundo.-Comunicar este acto administrativo a Xestur Pontevedra, S.A., Consellería de Política Territorial, Obras Públicas e Vivenda, e notificar individualmente este acto ás entidades ou persoas físicas que se repute interesados no procedemento na forma prevista na lei, dispoñendose a publicación deste acordo no Diario Oficial de Galicia e as ordenanzas da modificación do plan parcial no BOP, coa finalidade de logra-la súa executividade, segundo establece a Lei 39/1994, do 30 de decembro, pola que se modifica o artigo 70.2º da Lei 7/1985, do 2 de abril, reguladora das bases do réxime local.</p>
<p>O que se fai público para a executividade del, subliñándose que contra este acordo, que esgota a vía administrativa, poderá interpoñerse recurso</p>
<p>contencioso-administrativo perante a Sala do Contencioso-Administrativo do Tribunal Superior de Xustiza de Galicia no prazo de dous meses computados a partir do día seguinte a esta publicación, logo de comunicación ó órgano que dictou o acto impugnado, e isto sen perexuízo de que poida exercitar, se é o caso, calquera outro recurso que se estime procedente.</p>
<p>Pontevedra, 16 de outubro de 1995.</p>
<p>Juan Luis Pedrosa Fernández</p>
<p>Alcalde</p>
<p>Julio Dapena Outomuro</p>
<p>Secretario xeral</p>
<p>9508332</p>

