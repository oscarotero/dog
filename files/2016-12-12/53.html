---
date: '2016-12-12'
id: C141-021216-0001
page: 54314
number: 235
agency: Portos de Galicia
section: VI. Anuncios. a) Administración autonómica.
title: >-
  CÉDULA do 1 de decembro de 2016 pola que se notifica a resolución dun
  expediente de caducidade de concesión administrativa no porto de Tragove
  (Cambados).
range: Cédula
url: >-
  https://www.xunta.gal/dog/Publicados/2016/20161212/AnuncioC141-021216-0001_gl.html
---
<p>De conformidade co disposto nos artigos 44 e 46 da Lei 39/2015, do procedemento administrativo común das administracións públicas, notifícaselle á mercantil Alimentación Projoscar, S.L., con último domicilio coñecido en Porto de Tragove, apdo. de correos 131 de Cambados, provincia de Pontevedra, a Resolución da Presidencia de Portos de Galicia, do 23 de novembro de 2016, que decreta a caducidade da concesión administrativa outorgada á mercantil que se cita, con destino á construción dunha planta de engorda de rodaballo no porto de Tragove (Cambados), por non ser posible a notificación a través do servizo de Correos.</p>
    <p>Así mesmo, este anuncio publicarase no <em>Diario Oficial de Galicia</em>, ben que, a eficacia do acto notificado quedará supeditada á súa publicación no BOE.</p>
    <p>A resolución emítese, logo da emisión de proposta por parte do instrutor, e traslado ao Consello Consultivo de Galicia que, no seu Ditame 328/2016, se declara non competente para pronunciarse sobre a proposta por ausencia de oposición do concesionario, pola concorrencia das causas de caducidade previstas na condición 32ª do título, alíneas a) e b).</p>
    <p>A caducidade determina a extinción anticipada do título, a reversión da superficie ocupada e das instalacións ao dominio público portuario, o que se efectuará nun prazo máximo de tres meses contados desde a publicación desta cédula, e a incautación da totalidade das garantías que constituísen para responder da explotación ou construción da concesión.</p>
    <p>Para ao seu exame, o expediente completo atópase nas dependencias dos Servizos Centrais de Portos de Galicia en Área Central; praza de Europa, 5-A, 6º, Santiago de Compostela.</p>
    <p>Esta resolución esgota a vía administrativa e contra ela poderase interpor recurso contencioso-administrativo nun prazo de dous meses contados desde o día seguinte ao da súa publicación no <em>Boletín Oficial del Estado</em>, perante o xulgado do contencioso-administrativo de Santiago de Compostela que corresponda, ou recurso potestativo de reposición, ante a Presidencia de Portos de Galicia, no prazo dun mes contado desde a mesma data.</p>
    <p>Santiago de Compostela, 1 de decembro de 2016</p>
    <footer><p>José Juan Durán Hermida<br>Presidente de Portos de Galicia</p></footer>

