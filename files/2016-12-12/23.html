---
date: '2016-12-12'
id: G2410-171116-0004
page: 54261
number: 235
agency: Xulgado do Social número 1 de Santiago de Compostela
section: V. Administración de xustiza.
title: EDICTO de notificación de decreto (PO 737/2013).
range: Edicto
url: >-
  https://www.xunta.gal/dog/Publicados/2016/20161212/AnuncioG2410-171116-0004_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 737/2013 deste xulgado do social, seguido por instancia de José Joaquín Alcalde Raño contra a empresa Brauron, S.L., foi ditada a seguinte resolución:</p>
    <p>«Decreto.</p>
    <p>Letrada da Administración de xustiza, María Teresa Vázquez Abades</p>
    <p>Santiago de Compostela, 17 de novembro de 2016</p>
    <p>Antecedentes de feito:</p>
    <p>Primeiro. Con data 17 de xullo de 2013 tivo entrada neste órgano xudicial demanda presentada por José Joaquín Alcalde Raño contra Brauron, S.L., que deu lugar á incoación do procedemento ordinario 737/2013.</p>
    <p>Segundo. A parte demandante presentou escrito desistindo da demanda e o anterior foi comunicado á parte contraria sen que se opuxese á dita desistencia. </p>
    <p>Fundamento de dereito único:</p>
    <p>Declarada polo demandante a súa vontade de abandonar o procedemento iniciado por el mesmo, e non se opondo a parte demandada á devandito desistencia, procede, de conformidade co establecido no artigo 20.3 da LAC sobreser as actuacións. </p>
    <p>Vistos os preceptos legais citados e demais de xeral e pertinente aplicación,</p>
    <p>Parte dispositiva: </p>
    <p>Acordo ter por desistida a parte demandante da súa demanda e acordar o sobresemento das presentes actuacións e o arquivamento dos autos. </p>
    <p>Incorpórese o orixinal ao libro de decretos, deixando certificación del no procedemento da súa razón.</p>
    <p>Modo de impugnación: poderase interpor recurso directo de revisión ante quen dita esta resolución mediante escrito que deberá expresar a infracción cometida a xuízo do recorrente, no prazo de tres días hábiles seguintes á súa notificación (artigo 188.2 da LXS). O recorrente que non teña a condición de traballador ou beneficiario do réxime público da Seguridade Social deberá facer un depósito para recorrer de 25 euros na conta<br>número 0049 3569 9200 0500 1274 do Banco Santander, S.A., indicando no campo do concepto “recurso” seguida do código “31 Social-Revisión”. Se o ingreso se fixer mediante transferencia bancaria, deberá incluír a seguir da conta referida, separados por un espazo, a indicación “recurso” seguida do código “31 Social-Revisión”. Se efectuar diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase indicando no campo de observacións a data da resolución impugnada co formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>A letrada da Administración de xustiza».</p>
    <p>E para que sirva de notificación en legal forma a Brauron, S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Santiago de Compostela, 17 de novembro de 2016</p>
    <footer><p>A letrada da Administración de xustiza</p></footer>

