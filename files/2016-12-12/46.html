---
date: '2016-12-12'
id: G0426-251116-0002
page: 54301
number: 235
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 23 de novembro de 2016, da Dirección Xeral de Ordenación e
  Produción Forestal, polo que se emprazan as interesadas nos expedientes de
  subvención para o fomento da forestación de terras non agrícolas 11150011/2011
  e un máis.
range: Anuncio
url: >-
  https://www.xunta.gal/dog/Publicados/2016/20161212/AnuncioG0426-251116-0002_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, logo de intentada a notificación sen que se puidese practicar, notifícanse ás persoas interesadas, por medio do presente anuncio publicado no <em>Boletín Oficial del Estado</em> (BOE) e que se sinala no anexo, os acordos de inicio dos procedementos para declarar a perda do dereito ao cobramento das axudas relativas aos expedientes de subvención 11150011/2011 e 11270050/2011 (Orde do 17 de xuño de 2011 pola que se establecen as bases e se convocan para o ano 2011 as axudas para o fomento da primeira forestación de terras non agrícolas).</p>
    <p>Os interesados poderán comparecer no prazo de dez (10) días hábiles contados desde o seguinte ao da publicación deste anuncio, nas dependencias da Dirección Xeral de Ordenación e Produción Forestal, situada na rúa San Lázaro, s/n, 15781 Santiago de Compostela, das 9.00 ás 14.00 horas, de luns a venres, para o coñecemento do contido íntegro do mencionado acordo de inicio e a constancia de tal coñecemento.</p>
    <p>Transcorrido o devandito prazo sen efectuarse a comparecencia, as notificacións entenderanse producidas desde o día seguinte á data de finalización deste.</p>
    <p>Concédeselles aos interesados un prazo de quince (15) días hábiles, contados a partir do seguinte á notificación do acordo de inicio, para que poidan formular alegacións e presentar a documentación que xulguen conveniente aos seus dereitos ante a Consellería do Medio Rural.</p>
    <p>O presente anuncio expídese para que conste e sirva de notificación ás interesadas, en cumprimento do disposto no artigo 44 da citada Lei 39/2015, do 1 de outubro. Así mesmo, este anuncio publicarase no <em>Diario Oficial de Galicia</em>, ben que se faisconstar que a eficacia da notificación quedará supeditada á súa publicación no taboleiro de edictos único (TEU) do <em>Boletín Oficial del Estado</em> (BOE).</p>
    <p>Santiago de Compostela, 23 de novembro de 2016</p>
    <footer><p>Tomás Fernández-Couto Juanas<br>Director xeral de Ordenación e Produción Forestal</p></footer>
    <h2>ANEXO</h2>
    <p>Expediente: procedemento para declarar a perda do dereito ao cobramento da prima de mantemento do ano 2016 no expediente de subvención núm. 11150011/2011.</p>
    <p>Interesada: María Mouzo Mouzo.</p>
    <p>Acto de notificación: acordo de inicio.</p>
    <p>Último enderezo coñecido: lgar. Real, 26, 15124 Muxía (A Coruña).</p>
    <p>Expediente: procedemento para declarar a perda do dereito ao cobramento da prima de mantemento do ano 2016 no expediente de subvención núm. 11270050/2011.</p>
    <p>Interesada: Celsa López Arias.</p>
    <p>Acto de notificación: acordo de inicio.</p>
    <p>Último enderezo coñecido: rúa Rosalía de Castro, 21, 27130 Baleira (Lugo).</p>

