---
date: '2016-12-12'
id: G2347-171116-0001
page: 54254
number: 235
agency: Xulgado do Social número 4 da Coruña
section: V. Administración de xustiza.
title: EDICTO (334/2014).
range: Edicto
url: >-
  https://www.xunta.gal/dog/Publicados/2016/20161212/AnuncioG2347-171116-0001_gl.html
---
<p>Eu, Encarnación Mercedes Tubío Lariño, secretaria do Xulgado do Social número catro da Coruña, dou fe e certifica que neste xulgado se seguen autos número 334/2014, por instancia de Javier Couceiro Sánchez, Isaac Carlos Martínez Pérez e Alberto Vázquez Brañas contra a empresa Electro Sanxurxo, S.L., e o Fondo de Garantía Salarial sobre cantidade, nos cales recaeu sentenza o 10 de novembro de 2016 que copiada nos particulares necesarios di así:</p>
    <p>«Decido:</p>
    <p>Estímase a demanda formulada por Javier Couceiro Sánchez, Isaac Carlos Martínez Pérez e Alberto Vázquez Brañas fronte á empresa Electro Sanxurxo, S.L., con intervención do Fondo de Garantía Salarial e, en consecuencia: </p>
    <p>– Condénase a empresa Electro Sanxurxo, S.L., a aboarlles aos demandantes as seguintes cantidades: </p>
    <p>• A Javier Couceiro Sánchez a cantidade de sete mil sesenta e cinco euros (7.065 euros) en concepto de diferenzas salariais.</p>
    <p>• A Isaac Carlos Martínez Pérez a cantidade de catorce mil noventa e sete euros con sesenta e seis céntimos de euro (14.097,66 euros), cinco mil setecentos oitenta e un euros con sesenta e seis euros (5.781,66 euros) en concepto de diferenzas salariais e oito mil trescentos dezaseis euros (8.316 euros) en concepto de indemnización por extinción da relación laboral. </p>
    <p>• A Alberto Vázquez Brañas a cantidade de oito mil trescentos corenta euros con vinte e tres céntimos de euro (8.340,23 euros), cinco mil cento corenta e catro euros con trinta e oito céntimos de euro (5.144,38 euros) en concepto de diferenzas salariais e tres mil douscentos cinco euros con setenta e cinco céntimos de euro (3.205,75 euros) en concepto de indemnización por fin de contrato. </p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación perante o Tribunal Superior de Xustiza de Galicia, o cal se deberá anunciar neste xulgado no prazo dos cinco (5) días seguintes ao da notificación desta resolución, para o cal abondará a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, no momento de anunciar o recurso ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado facendo constar no ingreso o numero de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>Para que conste, para efectos da súa publicación no Diario Oficial de Galicia co fin de que sirva de notificación en forma á empresa Electro Sanxurxo, S.L., expido e asino o presente edicto.</p>
    <p>A Coruña, 17 de novembro de 2016</p>
    <footer><p>A secretaria xudicial</p></footer>

