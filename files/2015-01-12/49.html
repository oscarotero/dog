---
date: '2015-01-12'
id: G0210-181214-0001
page: 1470
number: 6
agency: 'Cámara Oficial de Comercio, Industria e Navegación de Vigo'
section: VI. Anuncios. c) Outros anuncios.
title: >-
  ANUNCIO da convocatoria do Plan de fomento do uso da administración
  electrónica en pemes (eAdministración).
range: Anuncio
url: >-
  https://www.xunta.gal/dog/Publicados/2015/20150112/AnuncioG0210-181214-0001_gl.html
---
<p>As cámaras oficiais de comercio, industria, servizos e navegación da Coruña, Lugo, Ourense, Pontevedra, Santiago de Compostela, Tui, Vilagarcía de Arousa e Vigo abren, mediante a correspondente convocatoria pública de axudas, o prazo para a presentación de solicitudes de participación no Programa de fomento do uso da administración electrónica en pemes (eAdministración), financiado polo Fondo Europeo de Desenvolvemento Rexional (Feder) da Unión Europea (80 %).</p>
    <p>O Programa permite á empresa o desenvolvemento subvencionado de plans individuais de apoio á incorporación de procesos electrónicos e de eAdministración, para o uso e aproveitamento permanente das TIC no ámbito da administración electrónica, a facturación electrónica e a sinatura dixital, achegando a Administración ás empresas.</p>
    <p>A empresa contará cun asesor tecnolóxico que o guiará no proceso e con outras accións complementarias de reforzo sobre as posibilidades da administración electrónica e das ferramentas asociadas nas pemes.</p>
    <p>A convocatoria de axudas, publicadas polas cámaras de comercio para as súas respectivas demarcacións, así como o modelo de solicitude de participación, poderán descargarse das seguintes páxinas web:</p>
    <table>
     <tbody>
      <tr>
       <td>A Coruña: www.camaracoruna.com</td>
       <td>Lugo: www.camaralugo.com</td>
      </tr>
      <tr>
       <td>Ourense: www.camaraourense.com</td>
       <td>Pontevedra: www.camarapontevedra.com</td>
      </tr>
      <tr>
       <td>Santiago de Compostela: www.camaracompostela.com</td>
       <td>Tui: www.camaratui.com</td>
      </tr>
      <tr>
       <td>Vilagarcía de Arousa: www.camaravilagarcia.com</td>
       <td>Vigo: www.camaravigo.com</td>
      </tr>
     </tbody>
    </table>
    <p>Vigo, 18 de decembro de 2014</p>
    <footer><p>Manuel Fernández Pool<br>Secretario xeral accidental da Cámara de Comercio de Vigo</p></footer>

