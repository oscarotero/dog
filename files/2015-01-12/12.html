---
date: '2015-01-12'
id: G0170-181214-0001
page: 1402
number: 6
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (460/2014).
range: Edicto
url: >-
  https://www.xunta.gal/dog/Publicados/2015/20150112/AnuncioG0170-181214-0001_gl.html
---
<p>Marta Yanguas del Valle, secretaria xudicial do Xulgado do Social número 2 de reforzo da Coruña, fai saber que no procedemento despedimento/cesamentos en xeral 460/2014 deste xulgado do social, seguido por instancia de María Aurora Gerpe Souto contra Aldea Directo, S.L., Fogasa sobre despedimento, se ditou a resolución cuxo encabezamento e parte dispositiva son do teor literal seguinte:</p>
    <p>Sentenza: 606/2014</p>
    <p>Xuíz: Javier López Cotelo</p>
    <p>Procedemento: despedimento 460/2014</p>
    <p>Demandante: María Aurora Gerpe Souto</p>
    <p>Letrada: Sra. Sánchez Pichel</p>
    <p>Demandada: Aldea Directo, S.L.</p>
    <p>Letrado:</p>
    <p>Fogasa.</p>
    <p>Letrada: Sra. Prosper Montalvo</p>
    <p>A Coruña, 16 de decembro de 2014.</p>
    <p>Resolución:</p>
    <p>1. Desestimo a demanda sobre despedimento formulada por María Aurora Gerpe Souto fronte á empresa Aldea Directo, S.L., por considerar caducada a acción exercida fronte á demandada e, en consecuencia, absólvoa de todos os pedimentos formulados fronte a ela en relación coa devandita acción.</p>
    <p>2. Estimo a pretensión de reclamación de cantidade formulada por María Aurora Gerpe Souto fronte á empresa Aldea Directo, S.L. e, en consecuencia, condeno a segunda a aboar á primeira a cantidade de 2.333,64 euros en concepto de salarios percibidos e non satisfeitos.</p>
    <p>Inscríbase a presente resolución no libro de sentenzas e déixese testemuño dela no presente procedemento.</p>
    <p>Notifíquese esta sentenza ás partes, advertíndolles que contra ela se poderá interpoñer recurso de suplicación ante o Tribunal Superior de Xustiza de Galicia, o cal se deberá anunciar neste xulgado no prazo dos cinco días seguintes ao da notificación desta resolución por comparecencia ou mediante escrito, pasados os cales se declarará firme e se arquivará.</p>
    <p>Advírtase igualmente o recorrente que non sexa traballador ou beneficiario do réxime público da Seguridade Social, ou habente-causa seu, ou non teña recoñecido o beneficio da xustiza gratuíta, que deberá depositar a taxa establecida na Lei 10/2012, do 20 de novembro.</p>
    <p>Así o pronuncio, mando e asino, Javier López Cotelo, xuíz de reforzo do Social da Coruña.</p>
    <p>Publicación. A anterior sentenza leuna e publicouna o xuíz que a subscribe no día da súa data, do que eu, a secretaria xudicial, dou fe.</p>
    <p>E para que conste e sirva de notificación a Aldea Directo, S.L., en ignorado paradoiro, expídese a presente cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 16 de decembro de 2014</p>
    <footer><p>A secretaria xudicial</p></footer>

