---
date: '2015-01-12'
id: CA04-111214-0005
page: 1418
number: 6
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 10 de decembro de 2014, da Xefatura Territorial da Coruña, pola
  que se concede a autorización administrativa previa e de construción dunha
  instalación eléctrica no concello de Val do Dubra (expediente IN407A 2014/53).
range: Resolución
url: >-
  https://www.xunta.gal/dog/Publicados/2015/20150112/AnuncioCA04-111214-0005_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Xallas, Flejes y Suministros del Embalaje.</p>
    <p>Domicilio social: María Ángeles de la Gándara, 9-11, 15890 Santiago de Compostela.</p>
    <p>Denominación: CS e CT de 400 kVA.</p>
    <p>Situación: Paramos, 22, Val do Dubra, A Coruña.</p>
    <p>Características técnicas: dúas celas de entrada/saída, cela de seccionamento da compañía, remonte a proteción xeral, cela de protección xeral, cela de medida e transformador trifásico redutor de tensión, con neutro accesible no secundario, de 400 kVA e refrixeración natural en aceite, 20 kV de tensión primaria e 420 V de tensión secundaria en baleiro e grupo de conexión DNY11.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da devandita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguranza establecidas nos regulamentos de aplicación.</p>
    <p>Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, cabe interpor recurso de alzada ante o conselleiro de Economía e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro); sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 10 de decembro de 2014</p>
    <footer><p>Isidoro Martínez Arca<br>Xefe territorial da Coruña</p></footer>

