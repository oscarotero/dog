---
date: '2015-01-12'
id: G0244-291214-0007
page: 1098
number: 6
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 17 de decembro de 2014, da Dirección Xeral de Xustiza, pola que
  se aproba a listaxe definitiva de admitidos e excluídos da bolsa de traballo
  de xestión procesual e administrativa, tramitación procesual e administrativa
  e auxilio xudicial convocada pola Resolución do 15 de xaneiro de 2014.
range: Resolución
url: >-
  https://www.xunta.gal/dog/Publicados/2015/20150112/AnuncioG0244-291214-0007_gl.html
---
<p>A selección e nomeamento de interinos para cubrir postos de funcionarios dos corpos xerais ao servizo da Administración de xustiza en Galicia están regulados na Orde do 28 de novembro de 2013.</p>
    <p>Na data do 11 de setembro de 2014 publícase no <em>Diario Oficial de Galicia</em> a Resolución do 2 de setembro de 2014 pola que se aproba a listaxe provisional de admitidos e excluídos da bolsa de traballo de xestión procesual e administrativa, tramitación procesual e administrativa e auxilio xudicial convocada pola Resolución da Dirección Xeral de Xustiza do 15 de xaneiro de 2014.</p>
    <p>Interpostas polos interesados neste procedemento diversas reclamacións ás referidas bolsas de traballo provisionais, de acordo co establecido no artigo 12 da Orde do 28 de novembro de 2014 e no punto décimo primeiro da Resolución do 15 de xaneiro de 2014, e resoltas estas, </p>
    <p class="dog-centrado-sin-cursiva-c-a">RESOLVO:</p>
    <p>Aprobar as listaxes definitivas de aspirantes admitidos e excluídos das bolsas de traballo de xestión procesual e administrativa, tramitación procesual e administrativa e auxilio xudicial, e acordar a súa publicación nos taboleiros oficiais da Dirección Xeral de Xustiza, das audiencias provinciais, dos xulgados decanos das capitais de provincia e das cidades de Vigo, Ferrol e Santiago de Compostela, así como no sitio web da Vicepresidencia e Consellería de Presidencia, Administracións Públicas e Xustiza e na intranet de Xustiza.</p>
    <p>Contra esta resolución, que esgota a vía administrativa, poderase interpor recurso contencioso-administrativo ante o xulgado competente no prazo de dous meses desde o día seguinte ao da súa notificación, ou ben recurso potestativo de reposición ante este mesmo centro directivo no prazo dun mes. </p>
    <p>Santiago de Compostela, 17 de decembro de 2014</p>
    <footer><p>Juan José Martín Álvarez<br>Director xeral de Xustiza</p></footer>

