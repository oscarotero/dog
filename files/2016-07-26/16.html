---
date: '2016-07-26'
id: G2017-140716-0002
page: 32616
number: 140
agency: Universidade da Coruña
section: III. Outras disposicións.
title: >-
  RESOLUCIÓN do 14 de xullo de 2016 pola que se publica a oferta de emprego
  público (OPE) do persoal docente e investigador para o ano 2016.
range: Resolución
url: >-
  https://www.xunta.gal/dog/Publicados/2016/20160726/AnuncioG2017-140716-0002_gl.html
---
<p>Conforme o disposto no artigo 70 do Real decreto lexislativo 5/2015, do 30 de outubro, polo que se aproba o texto refundido da Lei do Estatuto básico do empregado público; no artigo 20 da Lei 48/2015, do 29 de outubro, de orzamentos xerais do Estado para o ano 2016; nos artigos 13 e 36 da Lei 12/2015, do 24 de decembro, de orzamentos xerais da Comunidade Autónoma de Galicia para o ano 2016; a disposición adicional segunda do Real decreto lei 10/2015, do 11 de setembro, que modifica o artigo 62 da Lei orgánica 6/2001, do 21 de decembro, de universidades, así como nos estatutos da Universidade da Coruña (UDC) e no Acordo do Consello de Goberno do 28 de xuño de 2016 polo que se aproba a oferta pública de emprego para o ano 2016 de prazas estables de persoal docente e investigador da Universidade da Coruña, logo da negociación cos órganos de representación do persoal docente e investigador,</p>
    <h2>RESOLVO:</h2>
    <p>Primeiro. Publicar a oferta de emprego público (OPE) do persoal docente e investigador da UDC para o ano 2016.</p>
    <p>Segundo. Esta OPE inclúe as necesidades de recursos humanos de carácter permanente no ámbito docente e investigador con asignación orzamentaria que non poden ser cubertas cos efectivos de persoal existentes, segundo se detalla no anexo.</p>
    <p>Terceiro. Por Resolución do 7 de xullo de 2016, da Dirección Xeral de Planificación e Orzamentos da Consellería de Facenda da Xunta de Galicia, foi autorizada esta oferta de emprego público por aplicación da taxa de reposición de efectivos correspondente ao ano 2016.</p>
    <p>Cuarto. As convocatorias dos concursos de acceso derivados desta oferta publicaranse no Boletín Oficial del Estado e no Diario Oficial de Galicia, para garantir a publicidade exixida nos artigos 62 e 48.3 da Lei 6/2001, do 21 de decembro, de universidades, e executaranse dentro do prazo máximo previsto no artigo 70 Real decreto lexislativo 5/2015, do 30 de outubro, polo que se aproba o texto refundido da Lei do Estatuto básico do empregado público.</p>
    <p>A Coruña, 14 de xullo de 2016</p>
    <footer><p>Julio Ernesto Abalde Alonso<br>Reitor da Universidade da Coruña</p></footer>
    <h2>ANEXO<br>Oferta de emprego público do persoal docente e investigador<br>da Universidade da Coruña</h2>
    <h3>Persoal docente e investigador dos corpos docentes universitarios</h3>
    <table>
     <tbody>
      <tr>
       <td>Número de prazas</td>
       <td>Categoría</td>
      </tr>
      <tr>
       <td>4</td>
       <td>Profesor/a titular de universidade</td>
      </tr>
     </tbody>
    </table>
    <h3>Persoal docente e investigador contratado</h3>
    <table>
     <tbody>
      <tr>
       <td>Número de prazas</td>
       <td>Categoría</td>
      </tr>
      <tr>
       <td>9</td>
       <td>Profesor/a contratado/a doutor/a</td>
      </tr>
     </tbody>
    </table>
    <p>Dúas das prazas de profesor/a contratado/a doutor/a ofertadas resérvanse para a contratación como persoal laboral fixo de persoal investigador doutor que finalizase o Programa Ramón e Cajal e obtivese o certificado I3, de acordo co que se establece no artigo 36 da Lei 12/2015 e no artigo 20.2.j) da Lei 48/2015.</p>
    <h3>Quenda de promoción interna</h3>
    <p>En aplicación do disposto na disposición derradeira segunda do Real decreto lei 10/2015, do 11 de setembro, que modifica o artigo 62.2 da Lei orgánica 6/2001, do 21 de decembro, de universidades, inclúense na OPE para o ano 2016 as seguintes prazas polo procedemento de promoción interna:</p>
    <table>
     <tbody>
      <tr>
       <td>Número de prazas</td>
       <td>Categoría</td>
      </tr>
      <tr>
       <td>4</td>
       <td>Catedrático/a de universidade</td>
      </tr>
     </tbody>
    </table>
    <p>A OPE das mencionadas prazas non afecta o cumprimento dos obxectivos de estabilidade orzamentaria establecidos para a Universidade da Coruña nin os demais límites fixados na Lei orgánica 2/2012, do 27 de abril, de estabilidade orzamentaria e sustentabilidade financeira.</p>

