---
date: '2002-01-11'
id: 129E
page: 444
number: 8
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 28 de novembro de 2001 pola que se lle outorga a Alrogal, S.A.,
  permiso de actividade para a posta en funcionamento dun establecemento de
  cultivos mariños no municipio de Cervo (Lugo).
range: Resolución
url: 'https://www.xunta.gal/dog/Publicados/2002/20020111/Anuncio129E_gl.html'
---
<p>Visto o expediente instruído para efectos de outorgamento do permiso de actividade para a explotación dun criadeiro, apreciáronse os seguintes</p>
<p>A) Feitos.</p>
<p>Primeiro.-Mediante escrito do 23 de marzo de 2001, Didier Leclercq, en representación de Alrogal S.A. (CIF: A36883239), solicitou permiso de actividade para a explotación dun criadeiro situado no polígono industrial de Cuíña, municipio de Cervo (Lugo).</p>
<p>Segundo.-O interesado presenta a documentación requirida para a tramitación deste tipo de establecementos.</p>
<p>Terceiro.-No expediente consta a seguinte documentación, referida ó resultado da información pública e oficial:</p>
<p>-Informe técnico biolóxico favorable.</p>
<p>-Informe urbanístico favorable do Concello de Cervo.</p>
<p>-Informe da Dirección Xeral de Calidade e Avaliación Ambiental sobre a cualificación ambiental do proxecto de data 25-6-2001.</p>
<p>-Anuncio do 26-9-2001 publicado no Diario Oficial de Galicia do 4 de outubro de 2001 de exposición pública do proxecto e do estudio de efectos ambientais.</p>
<p>-Declaración de efectos ambientais, emitida pola Dirección Xeral de Calidade e Avalición Ambiental de data 21-11-2001.</p>
<p>-Informe xurídico favorable do Servicio Técnico-Xurídico.</p>
<p>B) Fundamentos de dereito.</p>
<p>Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia (DOG nº 101), co Decreto 193/1997, do 5 de xuño, polo que se determinan as condicións para o outorgamento do permiso de actividade para</p>
<p>os establecementos de cultivos mariños e auxiliares situados na zona terrestre (DOG nº 142) e coa Orde do 27 de marzo de 2000, pola que se regula o procedemento para o outorgamento do permiso de actividade para establecementos de cultivos mariños e auxiliares na zona terrestre (DOG nº 67).</p>
<p>Vistas as disposicións citadas, a proposta de resolución da Dirección Xeral de Recursos Mariños, o artigo 89 da Lei 30/1992, do 26 de novembro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Outorgar a Alrogal S.A., co CIF nº A36883239, permiso de actividade para a posta en funcionamento e explotación do establecemento de cultivos mariños que se indica a continuación.</p>
<p>-Tipo: criadeiro.</p>
<p>-Nome: Alrogal S.A.</p>
<p>-Actividade: reproducción e inicio do ciclo vital.</p>
<p>-Especies: Rodaballo (Psetta maxima).</p>
<p>-Ubicación: polígono industrial de Cuíña-Cervo (Lugo).</p>
<p>-Superficies:</p>
<p>-Dominio público: non ten.</p>
<p>-Dominio privado: 1 parcela de 32.780 m</p>
<p>-Superficie para construír: 12.000 m repartidos en 3 naves:</p>
<p>-1 nave de producción: 11.768 m coas seguintes instalacións:</p>
<p>1) Reproducción: 3 salas.</p>
<p>2) Larvas: 2 salas.</p>
<p>3) Preengorde: 4 salas.</p>
<p>-1 nave taller e de grupos electróxenos: 220 m.</p>
<p>-1 nave de control: 12 m.</p>
<p>-Capacidade de producción: 6.000.000 de crías/ano.</p>
<p>Baixo as seguintes condicións:</p>
<p>Primeira.-O permiso de actividade outórgase por un prazo de dez (10) anos, que se contarán a partir do día seguinte ó da publicación da resolución no Diario Oficial de Galicia. Poderá prorrogarse por períodos máximos doutros dez anos, logo de petición do interesado dentro dos 60 días anteriores ó vencemento da súa vixencia.</p>
<p>Segunda.-As obras e instalacións que poderán dar comezo no momento no que o titular dispoña das autorizacións preceptivas dos distintos organismos competentes na materia, levaranse a cabo conforme o proxecto presentado, subscrito polo enxeñeiro industrial superior Javier Guillén Rodríguez titu-</p>
<p>lado Proxecto básico de instalación dunha granxa de cría e engorde de rodaballo para situar no polígono</p>
<p>industrial de Cuíña, lugar de Coído, concello de Cervo. Provincia de Lugo visado polo Colexio Oficial de Enxeñeiros Industriais de Galicia en xaneiro de 2000, e deberán quedar totalmente rematadas no prazo de 2 anos, contando desde o día seguinte ó da publicación da presente resolución.</p>
<p>Terceira.-A execución das obras e instalacións e o incio da actividade realizaranse de acordo co disposto nos artigos 5 e 6 da devandita Orde do 27 de marzo de 2000.</p>
<p>Cuarta.-Coa finalidade de minimiza-las posibles afeccións ambientais negativas, deberanse aplicar, xunto coas medidas que se propoñen no proxecto, as recollidas na declaración de efectos ambientais formulada pola Dirección Xeral de Calidade e Avalación Ambiental con data 21-11-2001, notificada ó promotor con data do 23-11-2001.</p>
<p>Quinta.-O establecemento non poderá destinarse a usos distintos dos autorizados. Baixo ningún concepto se poderá modifica-las instalacións sen permiso expreso desta consellería.</p>
<p>Sexta.-O permiso de actividade ó que se refire esta resolución extinguirase polo incumprimento dalgunha das condicións dela e nos casos previstos no artigo 72 da Lei 6/1993, de pesca de Galicia, e no Decreto 193/1997, do 5 de xuño.</p>
<p>Sétima.-O outorgamento deste permiso de actividade non exime o seu titular da obtención das licencias, permisos e autorizacións legalmente procedentes.</p>
<p>Oitava.-O titular xustificará o pagamento á Facenda Pública do imposto que grava as concesións e autorizacións (transmisións patrimoniais e actos xurídicos documentados) ou acreditará a declaración de non estar suxeito ó acto do dito imposto, feita pola delegación de Facenda ou oficina liquidadora correspondente.</p>
<p>Contra esta resolución, que pon fin á vía administrativa, poderase interpoñer recurso potestativo de reposición, no prazo dun mes, ante o conselleiro de Pesca, Marisqueo e Acuicultura, ou recurso contencioso-administrativo, ante a xurisdicción conteciosa-administrativa, no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada por Lei 4/1999, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 28 de novembro de 2001.</p>
<p>Enrique César López Veiga</p>
<p>Conselleiro de Pesca, Marisqueo e Acuicultura</p>

