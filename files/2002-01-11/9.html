---
date: '2002-01-11'
id: '1246'
page: 421
number: 8
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Orde do 8 de xaneiro de 2002 pola que se dá cumprimento ó auto dictado polo
  Xulgado do Contencioso-Administrativo de Lugo no que se dispón a execución da
  sentencia número 255/2001, do 14 de xuño.
range: Orde
url: 'https://www.xunta.gal/dog/Publicados/2002/20020111/Anuncio1246_gl.html'
---
<p>Visto polo Xulgado do Contencioso-Administrativo de Lugo o recurso contencioso-administrativo procedemento abreviado nº 38/1999, interposto por Juan Manuel Carballeira Pereira, contra a orde da Consellería da Presidencia e Administración Pública do 1 de decembro de 1998, pola que se eleva a definitiva a proposta de aspirantes que superaron o proceso selectivo para o ingreso, entre outras, na categoría 68 (pastor/a oficial 1ª e outros) do grupo III do persoal laboral fixo da Xunta de Galicia, (DOG do 11 de decembro) dictou sentencia nº 255/2001, do 14 de xuño, pronunciándose no seguinte sentido:</p>
<p>«Decido que estimo o recurso contencioso-administrativo interposto polo letrado José Manuel Fernández Varela, en nome e representación de Juan Manuel Carballeira Pereira, contra a orde da Consellería da Presidencia e Administración Pública da Xunta de Galicia, de data 1 de decembro de 1998, pola que se eleva a definitiva a proposta dos que superaron o proceso selectivo para o ingreso nas categorías correspondentes ó grupo III do persoal laboral fixo da Xunta de Galicia, no concreto aspecto de non figurar incluído na lista definitiva de aspirantes que superaron o proceso selectivo o recorrente, para o acceso á categoría correspondente ó grupo III do persoal laboral da Xunta de Galicia, praza de pastor/oficial de servicios técnicos e outros, categoría 68, acceso libre; e declaro o seu dereito a ser restablecido e a figurar como tal, para os efectos de que poida ser nomeado e tomar posesión do referido posto de traballo. E condeno a Administración demandada a que cumpra tales </p>
<p>declaracións e lle dea efectos desde que o recorrente debería ter tomado posesión, aboándoselle tódolos haberes que correspondan desde aquel momento».</p>
<p>Con data do 24 de xullo de 2001, o director xeral da Función Pública dispuxo a execución da sentencia nos seus propios termos, en virtude do disposto nos artigos 103 e seguintes da Lei 29/1998, do 13 de xullo, reguladora da xurisdicción contencioso-administrativa.</p>
<p>Mediante resolución da Consellería da Presidencia e Administración Pública do 27 de xullo de 2001, aceptouse a renuncia formulada no seu día por Jesús López López á praza correspondente á categoría 68 do grupo III do persoal laboral fixo da Xunta de Galicia con efectos desde esa mesma data.</p>
<p>Como consecuencia, procede publicar unha nova relación definitiva de aspirantes que superaron o proceso selectivo para o acceso á categoría (68 /pastor/a oficial 1ª e outros) do grupo III do persoal laboral fixo da Xunta de Galicia, na que se recolla a alteración provocada pola execución da citada sentencia, é dicir, que en lugar de figurar nela Jesús López López debe figurar Juan Manuel Carballeira Pereira.</p>
<p>Pola Orde do 30 de xullo de 2001, modifícase a do 1 de decembro de 1998 pola que se eleva a definitiva a proposta de aspirantes que superaron o proceso selectivo para o ingreso, entre outras, na categoría 68 (pastor/a oficial de primeira e outros) do grupo III do persoal laboral fixo da Xunta de Galicia, de tal xeito, que en lugar de figurar nela Jesús López López figurou Juan Manuel Carballeira Pereira, DNI: 33813014 (DOG nº 165, do 27 de agosto de 2001).</p>
<p>Con data 6 de setembro de 2001, o señor Carballeira Pereira presentou a documentación esixida na base V.1 da orde da convocatoria.</p>
<p>Seguidamente, procedeuse a citar ó Carballeira Pereira ó acto de elección dos destinos que se lle ofertan, que tivo lugar o 7 de novembro de 2001 ás 9.30 horas nas dependencias da Subdirección Xeral de Réxime Xurídico e Relacións Laborais desta dirección xeral, elixindo o posto co código AG.C99.10.501.15001.040 da categoría 68 do grupo III (pastor/a oficial de primeira e outros).</p>
<p>De acordo co disposto na base V da orde de convocatoria do proceso selectivo así como no artigo 12 do III Convenio colectivo único para o persoal laboral da Xunta de Galicia, os devanditos trámites previos son imprescindibles para poder proceder ó nomeamento como persoal laboral fixo e tomar posesión do posto de traballo que se adxudique.</p>
<p>Por auto do 12 de decembro de 2001 do Xulgado do Contencioso-Administrativo de Lugo notificado o 27 de decembro, requírese a Consellería da Presidencia e Administración Pública para que execute a sentencia nº 255/2001, do 14 de xuño e en consecuencia sinale día e hora para a toma de posesión do actor, absténdose de calquera acto que impida a execución da sentencia e aboe os atrasos conforme o sentenciado. Este auto é inmediatamente executivo.</p>
<p>En consecuencia e en cumprimento no devandito auto:</p>
<p>DISPOÑO:</p>
<p>Primeiro.-Nomear persoal laboral fixo da Xunta de Galicia a Juan Manuel Carballeira Pereira, con DNI nº 33813014 e adxudicarlle como destino definitivo o posto de capataz agrícola (grupo III, categoría 68) co código AG.C99.10.501.15001.040 con destino no Servicio de Sanidade e Producción Vexetal na Coruña.</p>
<p>Segundo.-Para adquiri-la condición de persoal laboral fixo, o interesado deberá tomar posesión no devandito posto de traballo no prazo previsto no artigo 13 do III Convenio colectivo único para persoal laboral fixo da Xunta de Galicia.</p>
<p>Terceiro.-O prazo de toma de posesión comezará a computarse a partir do día seguinte ó da publicación desta orde no Diario Oficial de Galicia.</p>
<p>Cuarto.-Contra esta orde pódese interpoñer, con carácter potestativo, recurso de reposición ante o conselleiro da Presidencia, Relacións Institucionais e Administración Pública, no prazo dun mes contado desde o día seguinte ó da súa publicación no Diario Oficial de Galicia ou, directamente, recurso contencioso-administrativo, no prazo de dous meses contados desde o día seguinte ó da dita publicación ante o Xulgado do Contencioso-Administrativo competente, conforme o artigo 8 da Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 8 de xaneiro de 2002.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

