---
date: '2018-07-06'
id: G0424-090518-0007
page: 32550
number: 129
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 8 de maio de 2018, da Xefatura Territorial de Ourense, pola que
  se somete a información pública a petición da autorización administrativa
  previa e de construción de varias instalacións eléctricas nos concellos de
  Rubiá e Viana do Bolo (expediente IN407A 2018/10-3).
range: Resolución
url: >-
  https://www.xunta.gal/dog/Publicados/2018/20180706/AnuncioG0424-090518-0007_gl.html
---
<p>Para os efectos previstos na Lei 24/2013, do 26 de decembro, e no artigo 125 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización da instalación eléctrica que se describe:</p>
    <p>Solicitante: Endesa Distribución Eléctrica, S.L.U.</p>
    <p>Domicilio social: Ribera del Loira, 60, 28401 Madrid.</p>
    <p>Denominación: adecuación ao Real decreto 1432/2008 (protección avifauna) das liñas de AT de Endesa Distribución na provincia de Ourense.</p>
    <p>Situación: concellos de Rubiá e Viana do Bolo.</p>
    <p>Características técnicas:</p>
    <p>– LMT San Sebastián-Poblado. Reforma integral da LMT en aéreo DC, a 15 kV, de 353 m de lonxitude con condutor LA 56; ten a súa orixe na subestación San Sebastián e o seu remate no CT do Poblado de San Sebastián, co mesmo trazado que a instalación actual e instalación de 5 novos apoios de celosía con perfís metálicos.</p>
    <p>– LMT, 15 kV, San Sebastián-Presa Pías. Reforma mediante substitución ou desprazamento vertical de crucetas, e cambio do illamento e forrado de elementos da LMT.</p>
    <p>– LAT, 50 kV, San Sebastián-Porto. Substitución das cadeas de illamento de amarre de porcelana por outras de vidro, con cambio de ferraxes e outros elementos necesarios, mantendo o condutor e os apoios.</p>
    <p>– LMT, 33 kV, Cornatel-Quereño. Cambio do illamento nas cadeas de amarre dos apoios e forrado de diversos elementos, así como substitución do apoio nº 133 bis. </p>
    <p>– LMT, 33 kV, Quereño-Poblado. Cambio de illamento nas cadeas de amarre e forrado de diversos elementos en 5 apoios da LMT.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, Curros Enríquez, 1- 4º, no prazo de vinte días. Así mesmo, e durante o mencionado prazo, tamén se poderá examinar o proxecto da instalación.</p>
    <p>Ourense, 8 de maio de 2018</p>
    <footer><p>Santiago Álvarez González<br>Xefe territorial de Ourense</p></footer>

