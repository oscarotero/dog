---
date: '2015-07-31'
id: G1994-140715-0002
page: 31957
number: 144
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (1440/2014).
range: Edicto
url: >-
  https://www.xunta.gal/dog/Publicados/2015/20150731/AnuncioG1994-140715-0002_gl.html
---
<p>M. Asunción Barrio Calle, secretaria xudicial da Sección Primeira da Sala Segunda do Social do Tribunal Superior de Xustiza de Galicia, fai saber que no procedemento recurso de suplicación 1440/2014-S-A desta sala, seguido por instancia de Nancy Esther Chapo contra Prudencio Salgueiro Alonso sobre reclamación de cantidade, se ditou a resolución cuxa parte dispositiva é do teor literal seguinte:</p>
    <p>«Resolvemos que desestimando o recurso de suplicación interposto pola representación letrada da demandante Nancy Esther Chapo contra a sentenza ditada polo Xulgado do Social número 4 de Vigo, con data do 20 de xaneiro de 2014, nos presentes autos 478/2013, seguidos sobre reclamación de cantidade, por instancia da referida traballadora, fronte ao empresario demandado Prudencio Salgueiro Alonso, confirmamos integramente a sentenza impugnada.</p>
    <p>Modo de impugnación. Fáiselles saber ás partes que contra esta sentenza cabe interpor recurso de casación para unificación de doutrina, que se debe preparar mediante escrito presentado ante esta sala dentro do improrrogable prazo de dez días hábiles inmediatos seguintes á data da notificación da sentenza. Se o recorrente non ten a condición de traballador ou beneficiario do réxime público de Seguridade Social, deberá efectuar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co nº 1552 0000 35, seguida de catro díxitos correspondentes ao nº do recurso e dous díxitos do ano.</p>
    <p>– Así mesmo, se hai cantidade de condena, deberá consignala na mesma conta, pero co código 80 en vez do 35 ou ben presentar aval bancario solidario en forma.</p>
    <p>- Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou Concepto da transferencia” os 16 díxitos que corresponden ao procedemento (1552 0000 80 ou 35 **** ++).</p>
    <p>Así, por esta nosa sentenza, pronunciámolo, mandámolo e asinámolo».</p>
    <p>E para que sirva de notificación en legal forma a Prudencio Salgueiro Alonso, en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>A Coruña, 14 de xullo de 2015</p>
    <footer><p>A secretaria xudicial</p></footer>

