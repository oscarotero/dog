---
date: '2012-03-06'
id: G2344-150212-12260
page: 8172
number: 46
agency: Xulgado do Social número 1 da Coruña
section: V. Administración de xustiza.
title: EDICTO (713/2011).
range: Edicto
url: >-
  https://www.xunta.gal/dog/Publicados/2012/20120306/AnuncioG2344-150212-12260_gl.html
---
<p>Eduardo José Castaño Barreiro, secretario xudicial do Xulgado do Social número 1 da Coruña, fago saber que no procedemento de despedimento obxectivo individual 713/2011 deste xulgado do social, seguido por instancia de Jorge Amado Touriño contra a empresa Soluquímicas Centro XXI, S.L., Galquímica Comercial, S.L., e o Fogasa, sobre despedimento, ditouse a seguinte resolución, cuxa parte dispositiva se xunta:</p>
    <p>«Decido que debo estimar e estimo integramente a demanda formulada por Jorge Amado Touriño, con DNI 52496260-W, contra a empresa Soluquímicas Centro XXI, S.L., e cualifico como improcedente o despedimento do 13.6.2011, e ante a imposibilidade de readmisión, declaro extinguida a relación laboral do demandante coa empresa demandada, con efectos de data de hoxe, día 8.2.2012, condeno a devandita empresa a avirse a tal declaración e a que aboe ao traballador as seguintes cantidades:</p>
    <table>
     <tbody>
      <tr>
       <td>Indemnización</td>
       <td>Salarios de trámite</td>
      </tr>
      <tr>
       <td>16.216,91 euros</td>
       <td>11.661,6 euros</td>
      </tr>
     </tbody>
    </table>
    <p>Que debo absolver e absolvo a codemandada Galquímica Comercial, S.L. das pretensións deducidas na súa contra.</p>
    <p>Notifíquese a presente sentenza ás partes, facéndolles saber que esta non é firme e contra ela cabe interpoñer recurso de suplicación para ante a Sala do Social do Tribunal Superior de Xustiza de Galicia, anunciándoo mediante escrito ou comparecencia ante este xulgado no prazo de cinco días contados a partir do seguinte á súa notificación. De ser recorrente a empresa demandada deberá acreditar mediante a exhibición ante este xulgado do xustificante acreditativo de depositar a cantidade obxecto de condena (clave de ingreso 1531-60) na conta deste xulgado aberta en Banesto, podendo substituírse a consignación en metálico polo aseguramento mediante aval bancario, na cal se fará constar a responsabilidade solidaria do avalista, debendo acreditar tamén na indicada conta (clave de ingreso 1531-34) a consignación da suma de 300 euros preceptivos para interpoñer recurso, sen este cumprimento non se terá por anunciado o recurso.</p>
    <p>Así, por esta miña sentenza, pronúncioo, mándoo e asínoo».</p>
    <p>E para que sirva de notificación en legal forma a Soluquímicas Centro XXI, S.L., Galquímica Comercial, S.L., en ignorado paradoiro, expido a presente para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 8 de febreiro de 2012.</p>
    <footer><p>O secretario xudicial</p></footer>

