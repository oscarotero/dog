---
date: '2012-03-06'
id: G2345-150212-12261
page: 8176
number: 46
agency: Xulgado do Social número 2 da Coruña
section: V. Administración de xustiza.
title: EDICTO (775/2009).
range: Edicto
url: >-
  https://www.xunta.gal/dog/Publicados/2012/20120306/AnuncioG2345-150212-12261_gl.html
---
<p>María Adelaida Egurbide Margañón, secretaria do Xulgado do Social número 2 da Coruña, fago saber que a sentenza ditada o día 31.1.2012 no proceso seguido por instancia de Begoña Viñán Becerra e Zherezade Pombo Orgueira, contra o Fogasa e a empresa Mawerpur, S.L., e en reclamación por salarios, rexistrado co número 775/2009, acordouse notificar á empresa Mawerpur, S.L., a seguinte sentenza cuxo encabezamento e resolución di o seguinte:</p>
    <p>«Número de autos: demanda 775/2009.</p>
    <p>Na cidade da Coruña o trinta e un de xaneiro de dous mil doce.</p>
    <p>Jorge Hay Alba, maxistrado xuíz do Xulgado do Social número 2 da Coruña, tras ver os presentes autos sobre ordinario entre partes, dunha e como demandantes Zherezade Pombo Orgueira e Begoña Viñán Becerra, que comparecen asistidas do letrado Federico Novo Pinilla, e doutra como demandada Mawerpur, S.L., que non comparece, malia estar citada en forma, e o Fondo de Garantía Salarial, que comparece representado pola letrada Eva Bajo Lera.</p>
    <p>Decido que, estimando a demanda interposta polas demandantes Begoña Viñán Becerra e Zherezade Pombo Orgueira, con intervención do Fogasa, debo condenar e condeno a empresa Mawerpur, S.L., a que aboe a cada unha das demandantes a cantidade de 6.998,09 euros polos conceptos reclamados na demanda.</p>
    <p>Notifíquese esta resolución ás partes ás que se fará saber que contra ela só cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo de cinco días contados a partir da notificación desta sentenza, e no propio prazo, se o recorrente non goza do beneficio de xustiza gratuíta, deberá, ao anunciar o recurso, entregar xustificante acreditativo de ter consignado a cantidade obxecto de condena na conta de depósitos e consignacións que este xulgado ten aberta en Banesto desta cidade.</p>
    <p>E, igualmente, deberá no momento de interpoñer o recurso consignar a suma de 300 euros en concepto de depósito especial para interpoñer recurso.</p>
    <p>Así, por esta miña sentenza, definitivamente xulgando en primeira instancia, pronúncioo, mándoo e asínoo».</p>
    <p>Advírteselle á destinataria que as seguintes comunicacións se farán nos estrados deste xulgado, salvo as que deban revestir forma de auto ou sentenza, ou cando se trate de emprazamento.</p>
    <p>E para que sirva de notificación á empresa Mawerpur, S.L., en ignorado paradoiro, expídese esta cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 14 de febreiro de 2012.</p>
    <footer><p>María Adelaida Egurbide Margañón<br>Secretaria xudicial</p></footer>

