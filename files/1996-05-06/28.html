---
date: '1996-05-06'
id: 61CA
page: 4
number: 88
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 19 de abril de 1996 de notificación de resolución relativa ó
  expediente de desafiuzamento administrativo PO-83/530, conta 45, seguido
  contra José Rivas Piñeiro.
range: Cédula
url: 'https://www.xunta.gal/dog/Publicados/1996/19960506/Anuncio61CA_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle a José Rivas Piñeiro, beneficiario da vivenda en réxime de alugueiro, sita na rúa da Pega, nº 1-1º C de Vigo, correspondente ó expediente PO-83/530, conta 45, que con data 25 de xaneiro de 1996 dictei resolución na que acordei a resolución de pleno dereito do contrato por falta de pagamento das cotas pendentes, e o lanzamento da devandita vivenda.</p>
<p>Requirido para o pagamento dos 88 recibos pendentes, que ascenden a un importe de 1.164.706 ptas., e transcorrido o prazo outorgado sen que o dito requirimento fora atendido, este feito constitúe causa legal suficiente para a resolución do contrato, desafiuzamento e lanzamento da vivenda, o abeiro dos artigos 138 e 142 do Decreto 2214/1968, do 24 de xullo, polo que se aproba o Regulamento de vivendas de protección oficial.</p>
<p>O lanzamento levarao a cabo o representante legal da entidade colaboradora Hnos. Alonso Garrán, S.L., con credencial para o efectos subscrita e asinada polo director xeral do IGVS, coa autorización xudicial para a entrada no domicilio de particulares na execución de actos forzosos da Administración incorporada ó expediente, e co auxilio das forzas de seguridade do Estado, autonómicas ou locais.</p>
<p>Advírteselle ó interesado que, de conformidade co establecido no Regulamento de vivendas de protección oficial, poderá evita-lo lanzamento se aboa o total da débeda co recargo do 10% establecido no artigo 138 do Decreto 2214/1968, no prazo de quince días hábiles a partir do seguinte a aquel en que teña lugar a publicación.</p>
<p>Contra esta resolución, que non é definitiva na vía administrativa, caber interpoñer recurso ordinario perante o conselleiro de Política Territorial, Obras Públicas e Vivenda no prazo dun mes.</p>
<p>Santiago de Compostela, 19 de abril de 1996.</p>
<p>José Antonio Redondo López</p>
<p>Director xeral do Instituto Galego da Vivenda e Solo</p>
<p>2673</p>

