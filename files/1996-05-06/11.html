---
date: '1996-05-06'
id: 617A
page: 4
number: 88
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 18 de abril de 1996 pola que se particulariza para o exercicio
  orzamentario de 1996 o procedemento de xestión das axudas comunitarias
  relativas á mellora das condicións de transformación e comercialización de
  productos agrarios e silvícolas.
range: Orde
url: 'https://www.xunta.gal/dog/Publicados/1996/19960506/Anuncio617A_gl.html'
---
<p>A orde da Consellería de Agricultura Gandería e Montes, do 8 de setembro de 1995 (DOG nº 186 do 27) regula para o período 1994-1999 no ámbito desta Comunidade Autónoma, o procedemento de xestión das axudas establecidas nos regulamentos (CEE) 866/1990 e 867/1990 modificados polos 3669/1993 e 2843/1994, así como no Real decreto 633/1995, do 21 de abril.</p>
<p>O artigo 10 da dita orde particularizaba as condicións específicas para o exercicio orzamentario de 1995. Co inicio do exercicio orzamentario de 1996 e a perda de vixencia do dito artigo, cómpre establece-las condicións particulares das ditas axudas para o presente ano.</p>
<p>Por todo iso, e de acordo co disposto no artigo 30.Iº.3 do Estatuto de autonomía de Galicia, e en uso das competencias que me confire a Lei 1/1983, do 22 de febreiro, reguladora da Xunta e do seu presidente, e demais normativa de aplicación,</p>
<p>DISPOÑO:</p>
<p>Artigo único.-As condicións particulares para a xestión das axudas comunitarias relativas á mellora das condicións de transformación e comercialización de productos agrarios e silvícolas, durante o exercicio orzamentario de 1996 serán as seguintes:</p>
<p>1.-Os investimentos incluídos na petición de axuda non poderán estar iniciados con anterioridade ó 1 de xaneiro de 1996, condición que deberá estar suficientemente acreditada.</p>
<p>2.-A data máxima de presentación de solicitudes será o 30 de outubro de 1996.</p>
<p>3.-O pagamento das subvencións efectuarase con cargo ó concepto orzamentario 09.03.711A.770.0 (2.288.000.000 ptas.) así como con cargo ós remanentes non comprometidos incorporados do ano 1995 no mesmo concepto.</p>
<p>Disposición adicional</p>
<p>Ademais do previsto particularmente na presente orde, os modelos de solicitude, documentación e o procedemento de xestión das axudas será o establecido con carácter xeral na Orde do 8 de setembro de 1995 (DOG nº 186, do 27 de setembro).</p>
<p>Disposición derradeira</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 18 de abril de 1996.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>3156</p>

