---
date: '1995-02-16'
id: A4D6
page: 1
number: 33
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Onde do 12 de xaneiro de 1995 pola que se regula a concesión de subvencións a
  xornais e revistas galegos para e edición de suplementos didácticos e
  promoción da lingua galega.
range: Onde
url: 'https://www.xunta.gal/dog/Publicados/1995/19950216/AnuncioA4D6_gl.html'
---
<p>Dado o importante papel que poden levar adiante os xornais e revistas galegos no eido da promoción e difusión da nosa lingua, esta consellería, dentro das súas posibilidades materiais e normativas, e de acordo coas recomendacións presentadas pola Comisión Coordinadora para a Normalización Lingüística da Xunta de Galicia, quere establece-los procedementos de cooperación con estes medios de comunicación, de tal forma que aqueles xornais ou, revistas galegos de empresas editoriais, non institucionais, que empreguen o galego nos seus suplementos didácticos, poidan acceder ás subvencións reguladas pola presente convocatoria.</p>
<p>Para a concesión das devanditas subvencións destinarase unha cantidade total máxima de corenta millóns de pesetas (40.000.000 de ptas.), con cargo á partida orzamentaria 07.06.353.F.471, correspondente ós orzamentos xerais da Comunidade Autónoma de Galicia para o ano 1995.</p>
<p>Na súa virtude, de acordo coa vixente normativa en materia de subvencións, faise pública a presente convocatoria, e, con tal fin,</p>
<p>DISPOÑO:</p>
<p>Primeiro.-A Consellería de Educación e Ordenación Universitaria, a través da Dirección Xeral de Política Lingüística, poderá conceder subvencións ós xornais e revistas galegos de empresas editoriais, non institucionais, ata o límite sinalado na correspondente partida orzamentaria.</p>
<p>Segundo.-As peticións, formuladas en tódolos casos polas editoriais empregando o modelo que se engade á presente orde como anexo I, serán para solicitar subvencións que se concederán unicamente para atende-los gastos correspondentes ós suplementos didácticos ou á promoción da lingua galega nos seus diferentes léxicos específicos, feitos a partir da publicación desta orde no Diario Oficial de Galicia que estean totalmente escritos en galego, segundo a lexislación vixente (Lei 3/1983, do 15 de xuño, disposición adicional, e Decreto 173/1982, do 17 de novembro).</p>
<p>Terceiro.-Ás solicitudes engadiráselles, ademais, a seguinte documentación:</p>
<p>a) Anexo I debidamente cuberto.</p>
<p>b) Acreditación da súa personalidade, mediante fotocopia compulsada da escritura pública de constitución, e poder notarial do asinante da solicitude, no caso de non ser empresario individual, ámbolos dous inscritos no Rexistro Mercantil.</p>
<p>As empresas individuais presentarán fotocopia legalizada do DNI do titular.</p>
<p>c) Un exemplar, polo menos, do xornal ou revista, co suplemento ou modelo, se é o caso, para o que se solicita a subvención.</p>
<p>d) Memoria explicativa dos suplementos que se vaian realizar: número de páxinas, periodicidade, tirada, etc..., así como, de se-lo caso, memoria dos suplementos realizados en anos anteriores, achegando orixinais ou fotocopias, sobre todo dos suplementos publicados no ano 1994.</p>
<p>e) Orzamento detallado ou expresión dos gastos para os que se solicita a subvención, con indicación da cantidade que se pide como axuda.</p>
<p>Declaración xurada de se, para a mesma actividade, gozan ou non dalgunha axuda económica máis doutras entidades ou institucións.</p>
<p>No caso de que se lle conceda unha subvención, a posteriori para este mesmo fin, o beneficiario terá a obriga de comunicarllo á Administración, sendo de aplicación o disposto no art. 78.3 da Lei 11/1992, do 7 de outubro.</p>
<p>g) Certificación bancaria orixinal da conta corrente na que desexen que se lles ingrese o importe da subvención, ó nome da empresa solicitante.</p>
<p>h) Fotocopia do CIF.</p>
<p>Cuarto.-</p>
<p>l) 0 prazo de presentación de solicitudes e da devandita documentación será de 15 días, a partir do seguinte ó da publicación desta orde no Diario Oficial de Galicia.</p>
<p>2) As peticións entregaranse no Rexistro Xeral da Consellería de Educación e Ordenación Universitaria (edificios administrativos San Caetano, Santiago de Compostela), sendo de aplicación o previsto no art. 38.4 da Lei de réxime xurídico das administracións públicas e do procedemento administrativo común.</p>
<p>3) O defecto na solicitude seralles notificado ós interesados e darase un prazo de 10 días para emendar erros ou omisións. Transcorrido o dito prazo, se non se producise a dita emenda, as peticións serán arquivadas sen máis trámite.</p>
<p>Quinto.-Estudiará as solicitudes unha comisión presidida polo director xeral de Política Lingüística ou persoa na que delegue e composta polos seguintes membros:</p>
<p>Vocais: a xefa do Gabinete de Prensa da Consellería de Educación e Ordenación Universitaria.</p>
<p>Un representante proposto pola Secretaría Xeral de Comunicación da Xunta de Galicia e nomeado polo conselleiro de Educación e Ordenación Universitaria.</p>
<p>Un funcionario da Consellería de Educación e Ordenación Universitaria (Dirección Xeral de Ordenación Educativa e Centros) nomeado polo seu titular.</p>
<p>O xefe do Servicio de Xestión e Promoción Lingüística.</p>
<p>O xefe do Servicio de Plans e Programas do Ensino da Lingua Galega.</p>
<p>A xefa da Sección de Xestión e Coordinación Lingüística.</p>
<p>Secretario: un funcionario da Dirección Xeral de Política Lingüística, que actuará con voz e sen voto.</p>
<p>A citada comisión aplicará os criterios e prioridades contidos na orde e redactará un informe-proposta de concesión, denegación e exclusión, se é o caso, das subvencións.</p>
<p>A concesión e denegación das subvencións determinarase por resolución da Consellería de Educación e Ordenación Universitaria.</p>
<p>Sexto.-</p>
<p>1.-As empresas que resulten seleccionadas deberán comunicar por escrito a aceptación da subven</p>
<p>ción á Dirección Xeral de Política Lingüística (Consellería de Educación e Ordenación Universitaria) no prazo máximo de 10 días contados a partir da recepción da comunicación desta.</p>
<p>Para recibi-la subvención concedida, os xornais ou revistas seleccionados deberán enviar á Dirección Xeral de Política Lingüística da Consellería de Educación e Ordenación Universitaria antes do 1 de setembro de 1995 (agás aquelas empresas que expresasen na súa petición unha data posterior para a total realización do seu proxecto, que será como máximo antes do 30 de setembro do mesmo ano), xustificantes orixinais ou compulsados dos gastos realizados, conforme co proxecto subvencionado e que representen, como mínimo, o dobre da subvención outorgada, e xunto cunha relación pormenorizada e numerada dos xustificantes que se envíen. Admítense como xustificantes unicamente:</p>
<p>a) Gastos de material: papel, planchas, tintas e películas ata unha porcentaxe máxima do 30% da xustificación total da subvención.</p>
<p>b) Gastos de persoal: autores, coordinación, debuxantes, montaxes, fotografías e persoal colaborador, ata unha porcentaxe máxima do 60% da xustificación total da subvención.</p>
<p>c) Gastos de distribución: ata unha porcentaxe máxima do 30% da xustificación total da subvención.</p>
<p>2.-Deberán remitirlle, tamén, á Dirección Xeral de Política Lingüística da Consellería de Educación e Ordenación Universitaria mostras dos suplementos publicados.</p>
<p>3.-Con independencia da contía da subvención e antes de proceder ó seu cobro, os beneficiarios terán que acredita-lo seguinte:</p>
<p>a) Atoparse ó día das súas obrigas tributarias mediante certificado expedido pola correspondente delegación ou axencia do Ministerio de Economía e Facenda.</p>
<p>b) Atoparse ó día das súas obrigas sociais, mediante certificado expedido pola Tesourería da Seguridade Social.</p>
<p>c) Non ter pendente de pagamento ningunha débeda por ningún concepto coa Administración Pública da Comunidade Autónoma de Galicia, mediante certificación expedida pola Consellería de Economía e Facenda ou calquera das súas delegacións.</p>
<p>4.-Segundo o establecido na Lei 6/1994, do 29 de decembro, para aquelas subvencións que non superen o importe de 1.000.000 de ptas. poderá acordarse no momento da concesión un anticipo de pagamento de ata un 80%, librándose o 20% restante no momento da completa xustificación por parte do beneficiario do cumprimento da finalidade e demais condicións para a que foi concedida.</p>
<p>Nos demais casos, poderán acordarse pagamentos parciais, a medida que o beneficiario xustifique os gastos e a conta de liquidación ata unha porcentaxe máxima do 80% da subvención concedida.</p>
<p>Tódolos xustificantes terán data de 1995.</p>
<p>Sétimo.-Os xornais ou revistas subvencionados farán constar nos suplementos o patrocinio da Consellería de Educación e Ordenación Universitaria, empregando para isto os logotipos aprobados pola Imaxe Corporativa da Xunta de Galicia, co texto seguinte: «Edición patrocinada pola Dirección Xeral de Política Lingüística. Consellería de Educación e Ordenación Universitaria. Xunta de Galicia».</p>
<p>Oitavo.-O incumprimento de calquera das normas contidas na presente orde dará lugar á revogación da subvención concedida, logo de audiencia do interesado.</p>
<p>Noveno.-Se no prazo máximo de 3 meses non recaese resolución expresa desta convocatoria, as solicitudes presentadas entenderanse desestimadas.</p>
<p>Disposicións derradeiras</p>
<p>Primeira.-Facúltase o director xeral de Política Lingüística para dictar, no ámbito das súas competencias, as resolucións precisas para o desenvolvemento desta orde.</p>
<p>Segunda.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 12 de xaneiro de 1995.</p>
<p>Juan Piñeiro Permuy</p>
<p>Conselleiro de Educación e Ordenación</p>
<p>Universitaria</p>
<p>Sr. Secretario Xeral. Sr. Director Xeral de Política</p>
<p>Lingüística. Sres: Delegados Provinciais da</p>
<p>Consellería de Educación e Ordenación</p>
<p>Universitaria</p>

