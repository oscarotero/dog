---
date: '2016-10-11'
id: G0189-300616-0001
page: 46556
number: 194
agency: Audiencia Provincial de Lugo (Sección Primeira - Civil)
section: V. Administración de xustiza.
title: EDICTO (186/2016).
range: Edicto
url: >-
  https://www.xunta.gal/dog/Publicados/2016/20161011/AnuncioG0189-300616-0001_gl.html
---
<p>No presente procedemento, recurso de apelación 186/2016, seguido por instancia de Comunidad de Propietarios Estrada Vella de Santiago 80-82-84-86 Lugo fronte a Manuel Martínez López, Jesús Quiroga López, Alejandro Copa Vilar e Costrucciones Cardeñoso, S.L., este último declarado en situación de rebeldía, ditouse Sentenza número 207/2016, cuxo encabezamento e resolución é o seguinte:</p>
    <p>«Sentenza 207/2016</p>
    <p>María Zulema Gento Castro</p>
    <p>Darío Antonio Reigosa Cubero</p>
    <p>María Purificación Prieto Picos</p>
    <p>Lugo o once de maio de dous mil dezaseis.</p>
    <p>Visto en grao de apelación ante esta Sección Primeira, da Audiencia Provincial de Lugo, os autos de procedemento ordinario 1146/2012, procedentes do Xulgado de Primeira Instancia número 1 de Lugo, aos cales correspondeu a peza recurso de apelación (LACN) 186/2016, en que aparece como parte apelante Comunidad de Propietarios Estrada Vella de Santiago 80-82-84-86 Lugo, representada pola procuradora dos tribunais Isabel Ángela Cendán Fernández e asistida polo avogado Francisco González González, e como parte apelada, Manuel Martínez López e Jesús Quiroga López, representados pola procuradora Ana María Fernández Santos e asistidos polo avogado Sr. Fernández Varela, tamén apelado Alejandro Copa Villar, representado polo procurador dos tribunais, Álvaro Martín-Buitrago Calvet, asistido pola avogada Begoña Santos Fernández, e tamén apelada Costrucciones Cardeñoso, S.L., en situación de rebeldía procesual, sobre vicios na construción, en que é maxistrada relatora María Purificación Prieto Picos.</p>
    <p>Decidimos que debemos estimar e estimamos parcialmente o recurso de apelación interposto pola representación procesual de Comunidad de Propietarios do edificio sito en Estrada Vella de Santiago números 80-82-84-86 de Lugo contra a sentenza impugnada, coa conseguinte revogación parcial desta, no sentido de que se condena a Costrucciones Cardeñoso, S.L. á reparación dos defectos construtivos acreditados nos termos indicados no fundamento de dereito cuarto desta sentenza. No demais, confírmase a sentenza impugnada. Todo iso sen imposición de custas.</p>
    <p>Devólvase á consignante o depósito constituído para recorrer.</p>
    <p>Contra a devandita resolución non cabe recurso ordinario ningún, sen prexuízo de que poida interpoñerse o recurso extraordinario de casación ou por infracción procesual, se concorre algún dos supostos previstos nos artigos 469 e 477 da Lei de axuizamento civil, caso en que o prazo para a interposición do recurso será o de vinte días, debendo interpoñerse o recurso ante este mesmo tribunal.</p>
    <p>Así, por esta nosa sentenza, da que se unirá testemuño á peza de sala, pronunciámolo, mandámolo e asinámolo».</p>
    <p>Así mesmo, como complemento da anterior sentenza, ditouse auto aclaratorio co seguinte encabezamento e resolución:</p>
    <p>«Autos</p>
    <p>Maxistrados:</p>
    <p>María Zulema Gento Castro</p>
    <p>Darío Antonio Reigosa Cubero</p>
    <p>María Purificación Prieto Picos</p>
    <p>En Lugo o un de xuño de dous mil dezaseis.</p>
    <p>Parte dispositiva</p>
    <p>Esta sala acorda que procede aclaración solicitada no sentido de que procede impoñer á entidade Comunidad de Propietarios Estrada Vella de Santiago 80-82-84-86 de Lugo as custas causadas nesta alzada aos apelados Manuel Martínez López e Jesús Quiroga López, sen especial imposición das demais que houbo nesta segunda instancia.</p>
    <p>Notifíquese esta resolución ás partes, advertíndolles que contra ela non cabe recurso ningún, sen prexuízo dos recursos que poidan interpoñerse contra a resolución que é obxecto de rectificación.</p>
    <p>Acordárono os maxistrados anotados na marxe do que eu, secretario, certifico».</p>
    <p>E encontrándose o demandado, Costrucciones Cardeñoso, S.L., en paradoiro descoñecido, e despois de declararse a súa rebeldía procesual, de conformidade co disposto nos artigos 156.4, 164 e 497.2 da Lei 1/2000, de axuizamento civil, polo presente edicto notifícase a Costrucciones Cardeñoso, S.L., o contido de ambas as dúas resolucións, dado o seu ignorado paradoiro.</p>
    <p>Lugo, 15 de xuño de 2016</p>
    <footer><p>Gonzalo Lobato Andrés<br>Letrado da Administración de xustiza da Audiencia <br>Provincial de Lugo, Sección Primeira</p></footer>

