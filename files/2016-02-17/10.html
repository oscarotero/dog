---
date: '2016-02-17'
id: CA01-100216-0005
page: 5749
number: 32
agency: Consellería de Facenda
section: VI. Anuncios. a) Administración autonómica.
title: >-
  ORDE do 8 de febreiro de 2016 pola que se acorda a adxudicación do
  procedemento de alleamento, mediante poxa pública, duns inmobles situados nos
  concellos de Padrón e Monforte de Lemos.
range: Orde
url: >-
  https://www.xunta.gal/dog/Publicados/2016/20160217/AnuncioCA01-100216-0005_gl.html
---
<p>Por ordes da Consellería de Facenda do 29 de abril de 2014, do 13 de outubro de 2014 e do 18 de novembro de 2014 foi autorizado o alleamento, mediante poxa, duns inmobles situados nos concellos de Padrón e Monforte de Lemos.</p>
    <p>Logo de publicarse no Diario Oficial de Galicia do 3 de decembro de 2015, número 231, e nos xornais de ampla difusión (La Voz de Galicia, Diario de Pontevedra e Faro de Vigo do mesmo día), o anuncio da Secretaría Xeral Técnica e do Patrimonio de alleamento dos citados inmobles, tivo lugar o 13 de xaneiro de 2016 a poxa pública anunciada, polo que, á vista das actas da mesa de contratación, de conformidade co disposto no artigo 70 do Decreto 50/1989, polo que se aproba o Regulamento do patrimonio da Comunidade Autónoma de Galicia, e tras a proposta da Secretaría Xeral Técnica e do Patrimonio,</p>
    <h2>DISPOÑO:</h2>
    <p>Primeiro. Aprobar as seguintes adxudicacións:</p>
    <p>1. A Jesús Tarrío Peón, en cuarta poxa, polo prezo de dous mil seiscentos euros, a parcela nº 929, Coquiño, situada en Cruces, concello de Padrón (A Coruña), cunha superficie aproximada de 1.406 m2 que, segundo o rexistro da propiedade, estrema: norte, Manuela Mato García e outros; sur, Manuela Varela Andrade; leste, estrada de Vigo-A Coruña; e oeste, José María Rivero de Aguilar y Otero e zona excluída. Referencia catastral: 9894202NH3400N0001QW. Inscrita no Rexistro da Propiedade de Padrón como predio nº 9.672, tomo 487, libro 110 e folio 116.</p>
    <p>2. A Pedro Cerneira González, en cuarta poxa, polo prezo de seis mil euros, a parcela nº 568, Devesiña, situada en Cruces, concello de Padrón (A Coruña), cunha superficie aproximada de 690 m2 que, segundo o rexistro da propiedade, estrema: norte, camiño existente; sur, Manuela López Rodríguez; leste, estrada da Coruña-Vigo; e oeste, camiño existente. Referencia catastral: 15066B503005680000FO. Inscrita no Rexistro da Propiedade de Padrón como predio nº 9.648, tomo 487, libro 110 e folio 92.</p>
    <p>3. A José Antonio Iglesias Díaz, en cuarta poxa, polo prezo de mil cincocentos dez euros, a parcela situada no concello de Monforte de Lemos na rúa Valle Inclán, 157, dunha superficie de 103,80 m2, sobrante da estrada LU-933, que estrema: dereita, José Iglesias López; esquerda, Salvador Garrido Castro; e fronte, rúa Valle Inclán. Referencia castastral 3594022PH2039S0001LZ. Inscrita no Rexistro da Propiedade de Monforte de Lemos no tomo 792, libro 339, folio 117, predio 34.425.</p>
    <p>Segundo. O pagamento do prezo de adxudicación efectuarase segundo o estipulado no artigo 70.3 do Decreto 50/1989, do 9 de marzo, polo que se aproba o Regulamento de patrimonio da Comunidade Autónoma de Galicia.</p>
    <p>Terceiro. A venda formalizarase como corpo certo en escritura pública, e serán por conta dos adquirentes os custos do seu outorgamento. Os tributos derivados da transmisión serán exixidos conforme o disposto na lexislación tributaria. Así mesmo, é por conta do adxudicatario o pagamento dos custos dos anuncios que se producisen neste procedemento de alleamento.</p>
    <p>Cuarto. Contra esta resolución, que pon fin á vía administrativa, poderase interpor recurso potestativo de reposición, ante esta consellería, no prazo dun mes contado desde o día seguinte ao da súa publicación no Diario Oficial de Galicia, ou recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses.</p>
    <p>Santiago de Compostela, 8 de febreiro de 2016</p>
    <footer><p>P.D. (Orde do 9.1.2012; DOG nº 9, do 13 de xaneiro)<br>Mª del Socorro Martín Hierro<br>Secretaria xeral técnica e do Patrimonio da Consellería de Facenda</p></footer>

