---
date: '2015-08-06'
id: CA01-300715-0002
page: 32424
number: 148
agency: Consellería de Facenda
section: IV. Oposicións e concursos.
title: >-
  RESOLUCIÓN do  29 de xullo de 2015, do tribunal designado para xulgar o
  proceso selectivo para o ingreso no corpo facultativo superior da Xunta de
  Galicia, subgrupo A1, escala facultativa de arquivos, bibliotecas e museos,
  especialidade de bibliotecas, convocado pola Orde do 9 de maio de 2014 (Diario
  Oficial de Galicia número 99, do 26 de maio), pola que se fai pública a data,
  a hora e o lugar de realización do terceiro exercicio do proceso selectivo.
range: Resolución
url: >-
  https://www.xunta.gal/dog/Publicados/2015/20150806/AnuncioCA01-300715-0002_gl.html
---
<p>En sesión que tivo lugar o día 29 de xullo de 2015, o tribunal nomeado pola Orde do 23 de marzo de 2015 para cualificar o proceso selectivo para o ingreso no corpo facultativo superior da Xunta de Galicia, subgrupo A1, escala facultativa de arquivos, bibliotecas e museos, especialidade de bibliotecas, acordou, de conformidade co disposto na base II.2.3 da convocatoria, que o terceiro exercicio do proceso selectivo terá lugar o día quince (15) de setembro de 2015, en chamamento único que se iniciará ás 15.30 horas, na aula 2 da Escola Galega de Administración Pública en Santiago de Compostela. </p>
    <p>De acordo co establecido na base II.2.3, os aspirantes poderán servirse de textos legais sen comentarios, admítense versións consolidadas con notas de vixencia ou referencia a outras normas. Non se permiten as anotacións con ningunha outra información, comentario doutrinal ou referencia xurisprudencial. Está expresamente prohibida a utilización de libros de consulta, temarios, informes, resolucións ou ditames de calquera tipo.</p>
    <p>Os aspirantes deberán ir provistos de DNI ou documento fidedigno acreditativo da súa identidade, a xuízo do tribunal, e bolígrafo de tinta azul.</p>
    <p>Non se permitirá o acceso ao recinto onde se realice o exercicio con teléfonos móbiles, axendas electrónicas, reloxos intelixentes ou calquera outro instrumento de que se poida valer o aspirante para auxiliarse na realización do exercicio. Non se habilitará no recinto ningún servizo de recollida de móbiles.</p>
    <p>Santiago de Compostela, 29 de xullo de 2015</p>
    <footer><p>María Sol González Regal<br>Presidenta do tribunal</p></footer>

