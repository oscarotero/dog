---
date: '1999-04-30'
id: 71EA
page: 5171
number: 82
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 103/1999, do 23 de abril, polo que se declara a urxente ocupación,
  para efectos de expropiación forzosa, pola Deputación Provincial de Ourense,
  dos bens e dereitos necesarios para a realizaicón das obras no proxecto de CV
  1 D Cumial-Salgueiros (treito p.k. 3+980, p.k. 5+720) travesía de Pereiras-A
  Venda do Río, en Taboadela.
range: Decreto
url: 'https://www.xunta.gal/dog/Publicados/1999/19990430/Anuncio71EA_gl.html'
---
<p>A Deputación Provincial de Ourense, en sesión que tivo lugar o día 25 de setembro de 1998, aprobou o proxecto de CV 1 D Cumial-Salgueiros (treito pk 3+980, pk 5+720) travesía de Pereiras-A Venda do Río en Taboadela e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 12 de marzo de 1999.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque a obra consiste no alargamento da plataforma ata acadar un largo de firme de 9 metros, máis as correspondentes beirarrúas, e na situación actual as estreitezas que se producen na calzada son un grave perigo para a circulación rodada, agudizado por estaren situadas en zona con construccións a ámbolos lados.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vintetrés de abril de mil novecentos noventa e nove</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Ourense, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de CV 1 D Cumial-Salgueiros (treito pk 3+980, pk 5+720) travesía de Pereiras-A Venda do Río en Taboadela.</p>
<p>Santiago de Compostela, vintetrés de abril de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>

