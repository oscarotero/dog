---
date: '2021-03-26'
id: G0596-050321-0001
page: 16738
number: 58
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 4 de marzo de 2021, da Xefatura Territorial de Ourense, pola que
  se somete a información pública a petición da autorización administrativa
  previa e de construción e da declaración de utilidade pública, en concreto,
  dunha instalación eléctrica no concello de San Cibrao das Viñas (expediente
  IN407A 2021/20-3).
range: Resolución
url: >-
  https://www.xunta.gal/dog/Publicados/2021/20210326/AnuncioG0596-050321-0001_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométense a información pública as peticións de autorización administrativa previa e autorización administrativa de construción, e da declaración de utilidade pública, en concreto, que segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa, da instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: regulamentación LMTA DC SCV810-SCV825, apoios nº D12 e nº D13.</p>
    <p>Situación: concello de San Cibrao das Viñas.</p>
    <p>Características técnicas: substitución por deterioración dos apoios D12, con derivación ao CT 32C432, e D13, por apoios celosía metálicos C-18/2000-E30 e C-16/3000-E30 respectivamente, e novo treito de condutor LA-110 DC entre apoios D11 e D14, sendo a lonxitude do novo van de liña de 265 m, con orixe no apoio D11 da LMT DC SCV810/SCV825 e final no apoio D14.</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións dirixidas a esta xefatura territorial, rúa Curros Enríquez, nº 1, 4º, 32071 Ourense, no prazo de trinta días, contados a partir da última publicación ou notificación individual. </p>
    <p>O proxecto encóntrase á disposición do público para a súa consulta nesta xefatura territorial e no portal da Vicepresidencia Segunda e Consellería de Economía, Empresa e Innovación (http://ceei.xunta.gal/transparencia/documentos-sometidos-a-informacion-publica) durante o prazo de trinta días hábiles, contados a partir do día seguinte ao da publicación deste anuncio no<em> Diario Oficial de Galicia</em>.</p>
    <p>Durante o dito período calquera persoa poderá achegar por escrito os datos oportunos para rectificar posibles erros na relación de persoas, bens e dereitos afectados, así como formular alegacións por razón do disposto no artigo 145 do Real decreto 1955/2000 anteriormente citado.</p>
    <p>Ourense, 4 de marzo de 2021</p>
    <footer><p>Pablo Fernández Vila<br>Xefe territorial de Ourense</p></footer>
    <h2>ANEXO</h2>
    <h3>Relación de bens e de dereitos afectados</h3>
    <p>Nº de expediente: IN407A 2021/20-3.</p>
    <p>Termo municipal: San Cibrao das Viñas.</p>
    <p>Denominación da instalación: regulamentación LMTA DC SCV810-SCV825, apoios nº D12 e nº D13.</p>
    <p>Predio nº: 1.</p>
    <p>Lugar: Rasgada.</p>
    <p>Cultivo: prado.</p>
    <p>Referencia catastral: 32076A03700478.</p>
    <p>Titular: Sara Sanmamed.</p>
    <p>Afección: superficie 4 m2 de ocupación para os apoios D12 e D13.</p>
    <p>Servidume voo: 92,3 m, que representan 1.038,5 m2 de superficie afectada.</p>
    <p>Predio nº: 2</p>
    <p>Lugar: Rasgada.</p>
    <p>Cultivo: prado.</p>
    <p>Referencia catastral: 32076A03700474.</p>
    <p>Titular: Marina Álvarez Abraldes.</p>
    <p>Afección: servidume voo: 19,7 m, que representan 332,6 m2 de superficie afectada.</p>

