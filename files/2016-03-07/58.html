---
date: '2016-03-07'
id: L227-010316-0024
page: 8715
number: 45
agency: Concello de Meaño
section: VI. Anuncios. b) Administración local.
title: >-
  ANUNCIO de aprobación definitiva do Plan especial de mellora do núcleo rural
  da Igrexa-Lores.
range: Anuncio
url: >-
  https://www.xunta.gal/dog/Publicados/2016/20160307/AnuncioL227-010316-0024_gl.html
---
<p>Dando cumprimento ao artigo 92.2 da Lei 9/2002, do 30 de decembro, de ordenación urbanística e de protección do medio rural de Galicia, faise público que o Pleno da Corporación, en sesión do 8 de febreiro de 2016, acordou aprobar definitivamente o Plan especial de mellora do núcleo rural da Igrexa-Lores, redactado por iniciativa do Concello de Meaño por Urbes Gestión del Suelo, S.L. e asinado pola arquitecta Sandra Barbeito Méndez e pola avogada Beatriz Piñeiro Gondar; integrado por memoria, cartografía e anexos (estudo de sustentabilidade ambiental, resolución de non sometemento ao proceso de avaliación ambiental estratéxica, estudo de sustentabilidade económica, estudo de elementos patrimoniais, inventario de bens non catalogados e incidencias dos criterios de ordenación, convenio urbanístico, estudo do parcelario e xustificación da proposta e reportaxe fotográfica, estudo de circulación e accesos-xustificación da proposta, análise e contestación de informes sectoriais e análise e contestación de alegacións). O texto íntegro da memoria informativa e memoria xustificativa publicarase no <em>Boletín Oficial</em> da provincia.</p>
    <p>Dando cumprimento ao artigo 92.3 da Lei 9/2002, do 30 de decembro, de ordenación urbanística e de protección do medio rural de Galicia, remítense dous exemplares do Plan especial de mellora do núcleo rural da Igrexa-Lores á Consellería de Medio Ambiente, Territorio e Infraestruturas. </p>
    <p>Meaño, 26 de febreiro de 2016</p>
    <footer><p>Mª Lourdes Ucha Varela<br>Alcaldesa</p></footer>

