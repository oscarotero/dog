---
date: '2016-03-07'
id: G0164-010316-2
page: 8561
number: 45
agency: 'Consellería de Cultura, Educación e Ordenación Universitaria'
section: III. Outras disposicións.
title: >-
  EXTRACTO da Orde do 15 de febreiro de 2016 pola que se aproban as bases e se
  convocan axudas de mobilidade complementarias ás achegadas pola Unión Europea
  e o Ministerio de Educación, Cultura e Deporte, no marco do programa
  comunitario Erasmus+, destinadas ao alumnado que cursa ensinanzas artísticas
  superiores en centros públicos de Galicia no curso 2015/16.
range: Orde
url: >-
  https://www.xunta.gal/dog/Publicados/2016/20160307/AnuncioG0164-010316-2_gl.html
---
<p>BDNS (Identif.): 301648.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. Beneficiarios</p>
    <p>Cidadán da Unión Europea ou estranxeiro non comunitario, residente en España, matriculado no curso 2015/16 en centros públicos da Comunidade Autónoma de Galicia que impartan ensinanzas artísticas superiores, que tivesen obtido unha bolsa Erasmus+ de mobilidade no curso 2015/16 e non tivesen gozado desta axuda en convocatorias anteriores, e cunha duración mínima da estadía de 3 meses e máxima de 9 meses</p>
    <p>Segundo. Obxecto</p>
    <p>Axudas complementarias ás da Unión Europea e do Ministerio de Educación, Cultura e Deporte, no marco do programa comunitario Erasmus+, para estudantes de ensinanzas artísticas superiores en centros públicos de Galicia que participan no citado programa de mobilidade na educación superior no curso 2015/16.</p>
    <p>Terceiro. Bases reguladoras</p>
    <p>Orde do 15 de febreiro de 2016 pola que se aproban as bases e se convocan axudas de mobilidade complementarias ás achegadas pola Unión Europea e o Ministerio de Educación, Cultura e Deporte, no marco do programa comunitario Erasmus+, destinadas ao alumnado que cursa ensinanzas artísticas superiores en centros públicos de Galicia no curso 2015/16.</p>
    <p>Cuarto. Importe</p>
    <p>150 €/mes, 120 €/mes ou 80 €/mes, dependendo do país de destino, cun orzamento máximo total de 25.000 €.</p>
    <p>Quinto. Prazo de presentación de solicitudes</p>
    <p>Un mes desde o día seguinte ao da publicación desta convocatoria no Diario Oficial de Galicia.</p>
    <p>Santiago de Compostela,15 de febreiro de 2016</p>
    <footer><p>Román Rodríguez González<br>Conselleiro de Cultura, Educación e Ordenación Universitaria</p></footer>

