---
date: '2016-03-07'
id: G0424-290216-0001
page: 8665
number: 45
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN  do  25  de  febreiro  de  2016,  da Xefatura Territorial de Lugo,
  pola  que  se  concede  a  autorización  administrativa   previa  e  de 
  construcción  dunha  instalación  eléctrica  no  concello  de  Viveiro 
  (expediente IN407A 2015/51-2, 8245 AT).
range: Resolución
url: >-
  https://www.xunta.gal/dog/Publicados/2016/20160307/AnuncioG0424-290216-0001_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se describe:</p>
    <p>Solicitante: Begasa.</p>
    <p>Domicilio social: polígono empresarial As Gándaras, rúa A, parcela U2, Lugo.</p>
    <p>Denominación: subestación de Magazos 132/20 kV. Renovación do parque de 20 kV e reforma do sistema de control 132/20 kV.</p>
    <p>Situación: concello de Viveiro.</p>
    <p>Características técnicas:</p>
    <p>• Fase 1. Implantación do novo sistema de 20 kV consistente en:</p>
    <p>– Reforma da actual sala de reparación de transformadores, que pasará a ser a nova sala de celas.</p>
    <p>– Montaxe do novo sistema de 20 kV formado por 18 celas blindadas en SF6 en configuración en simple barra.</p>
    <p>– As celas que compoñen o novo sistema de 20 kV son:</p>
    <p>Dúas posicións de transformador.</p>
    <p>Once posicións de liña.</p>
    <p>Unha posición de servizos auxiliares.</p>
    <p>Dúas posicións de medida de barras.</p>
    <p>Unha posición de partición de barras.</p>
    <p>Unha posición de remonte de barras.</p>
    <p>– Montaxe dun novo transformador de servizos auxiliares de 100 kVA de potencia.</p>
    <p>• Fase 2. Conexión do novo sistema de 20 kV consistente en:</p>
    <p>– Ampliación da actual canalización de saída de liñas.</p>
    <p>– Realización de novas canalizacións de media tensión.</p>
    <p>– Realización das novas canalizacións para os cables de media tensión de unión dos trafos 1 e 2 coas súas celas de 20 kV.</p>
    <p>– Tendido de novos cables de media tensión.</p>
    <p>– Ampliación dos tramos de cable de media tensión ata as novas celas.</p>
    <p>– Conexión unha a unha das novas posicións.</p>
    <p>– Desmontaxe do sistema antigo de celas de 20 kV. </p>
    <p>• Fase 3. Renovación do sistema de control 132 kV consistente en:</p>
    <p>– Reforma da antiga sala de 20 kV, que se dedicará a nova sala de control.</p>
    <p>– Montaxe dos novos armarios de control.</p>
    <p>– Reforma do sistema de control e forza.</p>
    <p>– Desmontaxe dos armarios de control, protección, medida, distribución de CA e CC que quedan fóra de servizo.</p>
    <p>– Desmontaxe dos armarios do telemando que quedan fóra de servizo.</p>
    <p>Cumpridos os trámites ordenados no Real decreto 337/2014, do 9 de maio (BOE núm. 139), polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23, e no título VII, capítulo II, do Real decreto 1955/2000, do 1 de decembro (BOE núm. 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54, do 19 de marzo), esta xefatura territorial, de acordo coas competencias que resultan dos decretos 129/2015, do 8 de outubro (DOG núm. 194, do 9 de outubro), e 175/2015, do 3 de decembro (DOG núm. 232, do 4 de decembro), polos que se crea e establece a estrutura orgánica da consellería, e tendo en conta o Decreto 36/2001, sobre órganos competentes para autorización de instalacións eléctricas na Comunidade Autónoma de Galicia, resolve:</p>
    <p>Conceder a autorización administrativa previa e a autorización administrativa de construción das ditas instalacións, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial e outros necesarios para a realización das obras das instalacións autorizadas.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución cabe interpor recurso de alzada ante o conselleiro de Economía, Emprego e Industria no prazo dun mes, a partir do día seguinte ao da notificación ou publicación desta resolución; tamén se poderá interpoñer calquera outro recurso que se xulgue pertinente ao seu dereito.</p>
    <p>Lugo, 25 de febreiro de 2016</p>
    <footer><p>Pilar Fernández López<br>Xefa territorial de Lugo</p></footer>

