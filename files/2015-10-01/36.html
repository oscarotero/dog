---
date: '2015-10-01'
id: G0165-210915-0009
page: 38437
number: 188
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 16 de setembro de 2015, da Xefatura Territorial da Coruña, polo que
  se notifica o inicio do expediente PSC-RI-0321/2015-TRA e catro máis.
range: Anuncio
url: >-
  https://www.xunta.gal/dog/Publicados/2015/20151001/AnuncioG0165-210915-0009_gl.html
---
<p>De conformidade co disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro), logo de intentada sen éxito a notificación persoal a través do servizo de Correos, notifícaselles ás persoas interesadas o inicio dos expedientes que se sinalan no anexo deste anuncio.</p>
    <p>A eficacia do acto queda supeditada á súa publicación no taboleiro de edictos único do <em>Boletín Oficial del Estado</em>, polo que o prazo para presentar alegacións se computará desde esa publicación.</p>
    <p>As persoas interesadas poderán comparecer nas oficinas da sede do Servizo Xurídico-Administrativo da Xefatura Territorial da Consellería do Medio Rural e do Mar na Coruña, sitas na rúa Vicente Ferrer, nº 2; Edificio Administrativo Monelos, 3º andar, ala sur, das 9.00 ás 14.00 horas, de luns a venres, para o coñecemento íntegro do acordo de inicio e constancia de tal coñecemento.</p>
    <p>O procedemento desenvolverase de conformidade co principio de acceso permanente. Para estes efectos, en calquera momento do procedemento as persoas interesadas teñen dereito a coñecer o seu estado de tramitación e a acceder e obter copias dos documentos contidos nel, ao abeiro do artigo 3.1 do Real decreto 1398/1993, do 4 de agosto (BOE núm. 189, do 9 de agosto).</p>
    <p>Sen prexuízo do anterior, as persoas interesadas dispoñen dun prazo de quince (15) días para achegaren cantas alegacións, documentos ou informacións xulguen pertinentes e, de ser o caso, propoñeren proba concretando os medios de que pretendan valerse, segundo o disposto no artigo 16.1 do Real decreto 1398/1993, do 4 de agosto.</p>
    <p>De non efectuaren alegacións sobre o contido da iniciación do procedemento no prazo previsto no artigo 16.1 citado, a iniciación poderá ser considerada proposta de resolución, cos efectos previstos para esta nos artigos 18 e 19 do Real decreto 1398/1993, do 4 de agosto, de conformidade co establecido no artigo 13.2 dese real decreto.</p>
    <p>A Coruña, 16 de setembro de 2015</p>
    <footer><p>Enrique Luis de Salvador Sánchez<br>Xefe territorial da Coruña</p></footer>
    <h2>Anexo</h2>
    <table>
     <tbody>
      <tr>
       <td>Expediente</td>
       <td>Persoa interesada</td>
       <td>Último enderezo coñecido</td>
      </tr>
      <tr>
       <td>PSC-RI-0321/2015-TRA</td>
       <td>Belmiro Cascao da Silva</td>
       <td>Avenida Julio Saul Dias, 54, 4ª norte, Oporto, Portugal</td>
      </tr>
      <tr>
       <td>PSC-RI-0402/2015-PPM</td>
       <td>César Seijas Pérez</td>
       <td>Avenida do Rocío, 31, Outes</td>
      </tr>
      <tr>
       <td>PSC-RI-0403/2015-PPM</td>
       <td>Diego Lorenzo Torrado</td>
       <td>Rúa 1, San Lázaro, 39, 2º, A Pobra do Caramiñal</td>
      </tr>
      <tr>
       <td>PSC-RI-0407/2015-PPM</td>
       <td>Manuel Santos Tubío</td>
       <td>Taragoña, A Igrexa, 46, Rianxo</td>
      </tr>
      <tr>
       <td>PSC-RI-0409/2015-PPM</td>
       <td>Juan Carlos Santiago Rodríguez</td>
       <td>Escarabote, 3, 3º, Boiro</td>
      </tr>
     </tbody>
    </table>

