---
date: '2001-06-12'
id: 995E
page: 7791
number: 113
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 30 de maio de 2001, da Dirección Xeral de Persoal, pola que se
  fai pública a lista definitiva de admitidos e excluídos para participar nos
  procedementos selectivos de ingreso e acceso ó corpo de profesores de ensino
  secundario e profesores técnicos de formación profesional, e procedemento de
  adquisición de novas especialidades polos funcionarios dos anteditos corpos na
  Comunidade Autónoma de Galicia.
range: Resolución
url: 'https://www.xunta.gal/dog/Publicados/2001/20010612/Anuncio995E_gl.html'
---
<p>Transcorridos os prazos previstos na Resolución do 25 de abril de 2001 (DOG do 3 de maio) pola que se fixo pública a lista provisional de admitidos e excluídos ós procedementos selectivos de ingreso e acceso ó corpo de profesores de ensino secundario e profesores técnicos de formación profesional e procedemento de adquisición de novas especialidades, convocados por Orde do 8 de marzo de 2001.</p>
<p>Esta dirección xeral</p>
<p>DISPÓN:</p>
<p>Primeiro.-Facer pública a lista definitiva de admitidos ós procedementos selectivos de ingreso e acceso ó corpo de profesores de ensino secundario e de profesores técnicos de formación profesional, coa indicación da modalidade de acceso pola que concorre cada aspirante e se están exentos da proba de coñecementos de lingua galega e lingua castelá nos anexos I e II desta resolución respectivamente.</p>
<p>Segundo.-Declarar excluídos definitivamente os aspirantes que figuran no anexo III desta resolución, polas causas que se indican.</p>
<p>Terceiro.-Os interesados poderán interpoñer recurso de alzada no prazo dun mes, contado a partir do día seguinte ó da súa publicación no Diario Oficial de Galicia, perante o conselleiro de Educación e Ordenación Universitaria, conforme o establecido nos artigos 114 e 115 da Lei 30/1992, do 26 de novembro, modificada pola Lei 4/1999, do 13 de xaneiro.</p>
<p>Santiago de Compostela, 30 de maio de 2001.</p>
<p>Jaime García García</p>
<p>Director xeral de Persoal</p>

