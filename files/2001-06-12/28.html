---
date: '2001-06-12'
id: 99BE
page: 7860
number: 113
agency: 'LA VOZ DE GALICIA, S.A.'
section: VI. ANUNCIOS
title: Bases da convocatoria do XLIII Premio Fernández Latorre.
range: Bases
url: 'https://www.xunta.gal/dog/Publicados/2001/20010612/Anuncio99BE_gl.html'
---
<p>La Voz de Galicia, a través da súa Fundación Fernández Latorre, anuncia a convocatoria do XLIII Premio Fernández Latorre e invita a persoas e institucións a participar en calquera das súas modalidades.</p>
<p>Este premio réxese polas seguintes bases:</p>
<p>1. Premios.</p>
<p>Concederase o Premio Fernández Latorre de Prensa Escrita, dotado este ano con 1.000.000 de pesetas, ó traballo xornalístico publicado en calquera medio de comunicación entre o 25 de xullo de 2000 e o 6 de maio de 2001.</p>
<p>Concederase o Premio Fernández Latorre de Radio, dotado con 1.000.000 de pesetas, ó traballo emitido por calquera emisora española ou portuguesa entre o 25 de xullo de 2000 e o 6 de maio de 2001.</p>
<p>Concederase o Premio Fernández Latorre de Televisión e Medios Audiovisuais, dotado con 1.000.000 de pesetas, ó traballo emitido por calquera canle, entre o 25 de xullo de 2000 e o 6 de maio de 2001, ou ó mellor proxecto multimedia en soporte audiovisual editado entre ámbalas dúas datas.</p>
<p>2. Veredicto e entrega.</p>
<p>O veredicto farase público en La Voz de Galicia o 25 de xullo, festividade do Apóstolo Santiago e Día de Galicia.</p>
<p>As decisións do xurado son inapelables.</p>
<p>Os premios entregaranse no transcurso dun acto que se celebrará no derradeiro trimestre de 2001.</p>
<p>3. Xurado.</p>
<p>O xurado, que estará composto por membros da Fundación Fernández Latorre, de La Voz de Galicia e outras persoas representativas no campo da comunicación e a cultura, terá, ademais das facultades normais de emitir e discerni-lo premio, as de interpreta-las presentes bases.</p>
<p>4. Presentación de traballos.</p>
<p>Os traballos deberán enviarse por triplicado á Fundación Fernández Latorre, avda. da Prensa, 84-85, polígono industrial de Sabón, 15142 Arteixo (A Coruña), ata o 30 de xuño de 2001, coa indicación «Premios Fernández Latorre». Os que se emitan por radio ou televisión deberán acreditarse cunha certificación do director da emisora ou centro de televisión e as tres cintas correspondentes.</p>
<p>Os traballos poderán ser presentados polo propio autor ou autores, polo xurado ou por calquera persoa ou entidade. Neste último caso, debe acreditarse o consentimento do candidato.</p>
<p>5. Condicións.</p>
<p>A presentación a estes premios supón a conformidade dos participantes coas bases e leva implícita a autorización á difusión de traballos premiados, sen finalidade lucrativa e por un período de tempo non superior a seis meses.</p>
<p>A Coruña, 31, de maio de 2001.</p>
<p>Santiago Rey Fernández- Latorre</p>
<p>Presidente da Fundación Fernández Latorre</p>
<p>P.O. Teresa Charro Rodríguez (Dpto. Financiero 32.799.147-C)</p>

