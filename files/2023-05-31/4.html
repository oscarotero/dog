---
date: '2023-05-31'
id: G0656-110523-0002
page: 33147
number: 102
agency: Consellería de Promoción do Emprego e Igualdade
section: III. Outras disposicións.
title: >-
  EXTRACTO da Orde do 9 de maio de 2023 pola que se establecen as bases
  reguladoras do programa ES-Transforma en cooperativas ou sociedades laborais e
  se procede á súa convocatoria para a anualidade 2023 (código de procedemento
  TR802R).
range: Orde
url: >-
  https://www.xunta.gal/dog/Publicados/2023/20230531/AnuncioG0656-110523-0002_gl.html
---
<p>BDNS (Identif.): 698420.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans).</p>
    <p>Primeiro. <em>Entidades beneficiarias</em></p>
    <p>As sociedades laborais e cooperativas que xurdan dalgún dos procesos regulados no número 1 do artigo 5 da orde e, ademais, cumpran os requisitos regulados nos números 2 e 3 do mesmo artigo.</p>
    <p>Segundo. <em>Obxecto e finalidade</em></p>
    <p>Apoiar a transformación de cooperativas e sociedades laborais, por parte de persoas traballadoras de entidades con negocios sen remuda xeracional, por parte de persoas traballadoras autónomas ou mediante a transformación de sociedades.</p>
    <p>Terceiro. <em>Bases reguladoras</em></p>
    <p>Orde do 9 de maio de 2023 pola que se establecen as bases reguladoras do programa ES-Transforma en cooperativas ou sociedades laborais e se procede á súa convocatoria para a anualidade 2023 (código de procedemento TR802R).</p>
    <p>Cuarto. <em>Contía</em></p>
    <p>O orzamento total ascende a dous millóns trescentos setenta mil euros (2.370.000 €), distribuído en dúas aplicacións orzamentarias:</p>
    <table>
     <tbody>
      <tr>
       <td>Aplicación orzamentaria</td>
       <td>Código do proxecto</td>
       <td>2023</td>
       <td>Importe total</td>
      </tr>
      <tr>
       <td>11.30.324C.471.0</td>
       <td>2021.0067</td>
       <td>570.000,00 €</td>
       <td>570.000,00 €</td>
      </tr>
      <tr>
       <td>11.30.324C.771.0</td>
       <td>2021.0067</td>
       <td>1.800.000,00 €</td>
       <td>1.800.000,00 €</td>
      </tr>
      <tr>
       <td colspan="3">Total</td>
       <td>2.370.000,00 €</td>
      </tr>
     </tbody>
    </table>
    <p>A contía da axuda será equivalente ao 90 % do custo total dos gastos subvencionables regulados no artigo 6 da orde e cos límites establecidos no artigo 7.1.</p>
    <p>As axudas poden incrementarse no caso de que as entidades beneficiarias cumpran algunha das condicións reguladas no artigo 7.2 da orde.</p>
    <p>En todo caso, a axuda total para cada entidade beneficiaria polos conceptos recollidos nos números 1 e 2 do artigo 7 da orde non poderá exceder os 74.000 €.</p>
    <p>Quinto. <em>Prazo de presentación de solicitudes</em></p>
    <p>O prazo xeral para a presentación das solicitudes de axuda comezará a partir do día seguinte ao da publicación da convocatoria no <em>Diario Oficial de Galicia</em> e rematará o 15 de setembro de 2023, agás que se produza o suposto de esgotamento do crédito orzamentario.</p>
    <p>Santiago de Compostela, 9 de maio de 2023</p>
    <footer><p>María Jesús Lorenzana Somoza<br>Conselleira de Promoción do Emprego e Igualdade</p></footer>

