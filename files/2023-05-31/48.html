---
date: '2023-05-31'
id: G0426-110523-0001
page: 33375
number: 102
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 5 de maio de 2023, da Xefatura Territorial de Lugo, polo que se
  somete a información pública o expediente de extinción do consorcio de
  Cerdeira, número de elenco LU-2242, do concello da Fonsagrada (expediente
  64/2018).
range: Anuncio
url: >-
  https://www.xunta.gal/dog/Publicados/2023/20230531/AnuncioG0426-110523-0001_gl.html
---
<p>O 10 de xullo de 1978 aprobouse o consorcio do monte Cerdeira, LU-2242, subscrito entre o Instituto Nacional para a Conservación da Natureza e os veciños de Cerdeira, en virtude dun poder notarial outorgado en Castroverde o 15 de outubro de 1977. A superficie consorciada foi de 75,28 ha. </p>
    <p>O 18 de outubro de 2005, o conselleiro do Medio Rural aprobou a rescisión parcial de 3 ha por petición de Francisco López Turia, e o consorcio pasou a ter unha superficie de 72,28 ha.</p>
    <p>O 26 de xullo de 2018 tivo entrada no Rexistro Xeral de Xunta de Galicia un escrito de Manuel Álvarez Rodríguez no cal solicita a extinción do consorcio de Cerdeira, número de elenco LU-2242, nas parcelas coa referencia catastral 27018A002000180000QR e 27018A00500110000QD. </p>
    <p>O 14 de setembro de 2018 tivo entrada no Rexistro Xeral de Xunta de Galicia un escrito de Gema Álvarez Murias no cal solicita a extinción do consorcio de Cerdeira, número de elenco LU-2242. </p>
    <p>O 6 de setembro de 2022, a técnica do Distrito VII A Fonsagrada-Os Ancares emite un informe sobre o estado forestal do ámbito deste consorcio.</p>
    <p>En aplicación da disposición transitoria cuarta da Lei 9/2017, do 26 de decembro, de medidas fiscais e administrativas, o 30 de marzo de 2023, o xefe do Servizo de Montes de Lugo certifica que o consorcio de Cerdeira, con número de elenco LU-2242, non presenta saldo debedor.</p>
    <p>A Lei 9/2017, do 26 de decembro, de medidas fiscais e administrativas, derrogou a disposición transitoria novena da Lei 7/2012, do 28 de xuño, de montes de Galicia, e regulou na disposición transitoria cuarta (modificada no seu número 1 polo artigo 17 da Lei 18/2021, do 27 de decembro, de medidas fiscais e administrativas) a cancelación e finalización dos consorcios e convenios de repoboación forestal existentes no momento da súa entrada en vigor:</p>
    <p>«Disposición transitoria cuarta. <em>Montes con consorcios ou convenios coa Administración</em></p>
    <p>1. Os consorcios ou convenios de repoboación coa Administración forestal existentes nos montes no momento da entrada en vigor desta lei serán obxecto de:</p>
    <p>a) Cancelación de oficio nun prazo que rematará o 31 de decembro de 2023, nos casos seguintes:</p>
    <p>– Montes que non presenten saldo debedor na data de entrada en vigor desta lei ou en calquera momento dentro do prazo máximo estipulado.</p>
    <p>(...)</p>
    <p>b) Finalización nun prazo que rematará o 31 de decembro de 2023, momento en que se deberá asinar un contrato temporal de xestión pública que substitúa o consorcio ou o convenio finalizado».</p>
    <p>Por todo o anterior, vaise propoñer á Dirección Xeral de Planificación e Ordenación Forestal a extinción total do consorcio de Cerdeira, LU-2242.</p>
    <p>De acordo co establecido no artigo 83 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sométese a información pública o expediente de extinción do consorcio de Cerdeira, número de elenco LU-2242, situado no concello da Fonsagrada (Lugo). O acto adoptouno a xefa territorial. </p>
    <p>Durante o prazo de vinte (20) días hábiles, contados desde o día seguinte ao da publicación deste anuncio no<em> Diario Oficial de Galicia</em>, a documentación deste expediente está dispoñible ao público, para a súa consulta, no Servizo de Montes de Lugo (rolda da Muralla, núm. 70, baixo 2º, 27071 Lugo; das 9.00 ás 14.00 horas, de luns a venres) e na páxina web da Consellería do Medio Rural (https://mediorural.xunta.gal/gl/recursos/anuncios).</p>
    <p>Durante o prazo sinalado, as alegacións, suxestións ou observacións dirixiranse á Xefatura Territorial de Lugo da Consellería do Medio Rural a través de calquera rexistro previsto no artigo 16.4 da Lei 39/2015, do 1 de outubro, do procedemento administrativo común das administracións públicas. </p>
    <p>Lugo, 5 de maio de 2023</p>
    <footer><p>Olga Iglesias Fontal<br>Xefa territorial de Lugo</p></footer>

