---
date: '1998-04-13'
id: '11036'
page: 3780
number: 69
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 18 de marzo de 1998 pola que se clasifica como de interese social a
  Fundación FAXPG.
range: Orde
url: 'https://www.xunta.gal/dog/Publicados/1998/19980413/Anuncio11036_gl.html'
---
<p>Visto o expediente de clasificación da Fundación FAXPG con domicilio na Coruña.</p>
<p>Supostos de feito.</p>
<p>1. Feliciano sola Limia, na súa calidade de presidente do pradroado da fundación, en escrito do 25 de febreiro de 1998, formulou solicitude de clasificación para efectos da súa inscrición no Rexistro de Fundacións de Interese Galego.</p>
<p>2. A fundación foi constituída en escritura pública outorgada na Coruña, o día trece de febreiro de 1998, ante o notario do Colexio da Coruña, José Manuel Lois Puente co número catrocentos catro do seu protocolo, por Feliciano Jesús Sola Limia e Antonio José Núñez Gómez, interveñen o primeiro en representación da Federación de Asociacións de Xordos do País Galego e o segundo en nome propio.</p>
<p>3. Segundo consta no artigo 5 dos seus estatutos, o obxecto da fundación é lograr a plena integración social das persoas xordas.</p>
<p>4. O padroado da fundación estará constituído polas persoas indicadas no artigo 8 dos estatutos.</p>
<p>5. A comisión integrada polos secretarios xerais de tódalas consellerías elevoulle ó conselleiro da Presidencia e Administración Pública proposta de clasificación como de interese social da Fundación FAXPG, dado o seu obxecto e finalidade, polo que, cumpríndose os requisitos esixidos na Lei 7/1983, do 22 de xuño, e na Lei 11/1991, do 8 de novembro, de reforma da lei anterior, de réxime das fundacións de interese galego, e segundo establece o artigo 32.1º e 2º do Decreto 248/1992, do 18 de xuño, polo que se aproaba o Regulamento de organización e funcionamento do protectorado das fundacións de interese galego, procede a súa clasificación como de interese social e a súa adscrición á Consellería de Sanidade e Servicios Sociais.</p>
<p>Fundamentos de dereito.</p>
<p>1. O artigo 34 da Constitución española recoñece o dereito de fundación para fins de interese xeral de acordo coa lei, e o artigo 27.26º do Estatuto de autonomía para Galicia outórgalle competencia exclusiva sobre ó réxime das fundacións de interese galego.</p>
<p>2. De acordo co disposto no artigo 32.2º c) do Decreto 248/1992, do 18 de xuño, polo que se aproba o Regulamento de organización e funcionamento do protectorado das fundacións de interese galego, correspóndelle a esta consellería a clasificación da fundación e a adscrición á consellería correspondente, que exercerá plenamente o protectorado sobre ela.</p>
<p>3. Á vista do que antecede, pódense considerar cumpridas as finalidades tanto legais como regulamentarias establecidas para o caso, de acordo coa proposta realizada pola Comisión de Secretarios Xerais na súa reunión do día vintecatro de marzo de 1997.</p>
<p>Vista a Constitución española de 1978, o Estatuto de autonomía de Galicia (Lei orgánica 1/1981, do 6 de abril); a Lei 7/1983, do 22 de xuño, e a Lei 11/1991, do 8 de novembro, de reforma da anterior, de réxime das fundacións de interese galego, así como as demais normas de desenvolvemento e de xeral aplicación.</p>
<p>Na súa virtude,</p>
<p>DISPOÑO:</p>
<p>Clasificar como de interese social a Fundación FAXPG e adscribila á Consellería de Sanidade e Servicios Sociais, que exercerá plenamente o protectorado sobre ela.</p>
<p>Santiago de Compostela, 18 de marzo de 1998.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>3107</p>

