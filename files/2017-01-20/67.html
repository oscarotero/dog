---
date: '2017-01-20'
id: L233-301216-0003
page: 3390
number: 14
agency: Concello de Mos
section: VI. Anuncios. b) Administración local.
title: ANUNCIO de licitación do servizo de axuda no fogar.
range: Edicto
url: >-
  https://www.xunta.gal/dog/Publicados/2017/20170120/AnuncioL233-301216-0003_gl.html
---
<p>No Pleno do 26 de decembro de 2016 aprobáronse o expediente de contratación e os pregos de condicións do servizo de axuda no fogar do Concello de Mos.</p>
    <p>1. Entidade adxudicadora: Concello de Mos.</p>
    <p>2. Obxecto do contrato: servizo de axuda no fogar do Concello de Mos (CPV 85310000-5).</p>
    <p>Duración do servizo: dous (2) anos con posibilidade de prórroga ata un máximo de catro (4) anos.</p>
    <p>3. Procedemento: aberto.</p>
    <p>4. Prezo do contrato: o valor estimado (catro anos) do contrato é de 1.053.838,88 € máis 42.153,56 € de IVE.</p>
    <p>5. Garantías. Provisoria: non se exixe. Definitiva: 5 % do importe da adxudicación.</p>
    <p>6. Obtención de información e documentación: a través da páxina web do Concello: http://www.mos.es/ e no concello de Mos. R/ Reguengo, 1, Petelos. 36416 Mos (Pontevedra). Teléfono: 986 33 12 00. Telefax: 986 33 66 18. </p>
    <p>7. Requisitos xerais do contratista sinalados no prego de condicións administrativas. Clasificación: non se exixe.</p>
    <p>8. Presentación de proposicións.</p>
    <p>a) Prazo e lugar: no concello de Mos (Pontevedra) durante os vinte e seis días naturais (26) desde o seguinte ao de publicación do presente anuncio no último boletín (DOG ou BOP), das 9.00 ás 14.00 horas, de luns a venres, no Rexistro Xeral do concello ou por calquera outro medio a que se refire o artigo 16 da Lei 39/2015.</p>
    <p>b) Documentación que cómpre presentar: as proposicións en sobres pechados, coas inscricións e contendo a documentación que se sinala nos pregos de condicións.</p>
    <p>9. Apertura das ofertas: na casa do concello de Mos, o sexto día hábil seguinte ao de finalización do prazo para a presentación de proposicións (para efectos da apertura, o sábado considerarase inhábil).</p>
    <p>10. Gastos de anuncios: serán por conta do adxudicatario.</p>
    <p>Mos, 27 de decembro de 2016</p>
    <footer><p>Nidia Mª Arévalo Gómez<br>Alcaldesa</p></footer>

