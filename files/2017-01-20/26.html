---
date: '2017-01-20'
id: G2018-100117-0002
page: 3317
number: 14
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 9 de xaneiro de 2017 pola que se nomea catedrático de
  universidade a Luís Míguez Macho.
range: Resolución
url: >-
  https://www.xunta.gal/dog/Publicados/2017/20170120/AnuncioG2018-100117-0002_gl.html
---
<p>De conformidade coa proposta elevada pola comisión nomeada para xulgar o concurso para a provisión de prazas dos corpos docentes universitarios, convocado mediante resolución desta universidade do 5 de agosto de 2016 (BOE do 23 de agosto), e presentada pola persoa interesada a documentación a que fai referencia a base oitava da convocatoria, esta reitoría, no uso das atribucións conferidas polo artigo 65 da Lei orgánica 6/2001, do 21 de decembro, de universidades, modificada pola Lei orgánica 4/2007, do 12 de abril (BOE do 13 de abril), e o artigo 85 dos estatutos da Universidade de Santiago de Compostela, aprobados polo Decreto 14/2014, do 30 de xaneiro (DOG do 12 de febreiro), e demais disposicións concordantes, resolveu efectuar o nomeamento que se relaciona no anexo.</p>
    <p>Este nomeamento surtirá plenos efectos a partir da correspondente toma de posesión por parte da persoa interesada, que deberá efectuarse no prazo máximo de 20 días, contados desde o día seguinte ao da publicación desta resolución no Boletín Oficial del Estado.</p>
    <p>Contra a presente resolución, que esgota a vía administrativa, poderase interpor recurso contencioso-administrativo ante o Xulgado do Contencioso-Administrativo de Santiago de Compostela no prazo de dous meses, contados desde o seguinte ao da súa publicación no Boletín Oficial del Estado, de conformidade co disposto na Lei 29/1998, do 13 de xullo, reguladora da xurisdición contencioso-administrativa. Non obstante, os interesados poderán interpor recurso potestativo de reposición no prazo dun mes ante o órgano que ditou o acto, sen que neste caso se poida interpor recurso contencioso-administrativo ata que non se dite resolución expresa ou presunta do recurso administrativo de reposición, conforme o previsto nos artigos 116 e 117 da LRX-PAC.</p>
    <p>Santiago de Compostela, 9 de xaneiro de 2017</p>
    <footer><p>Juan Manuel Viaño Rey<br>Reitor da Universidade de Santiago de Compostela</p></footer>

