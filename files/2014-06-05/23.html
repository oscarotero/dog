---
date: '2014-06-05'
id: CA04-160514-0002
page: 25558
number: 106
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 12 de maio de 2014, da Xefatura Territorial da Coruña, pola que
  se autoriza administrativamente e se aproba o proxecto de execución dunha
  instalación eléctrica no concello de Cabana de Bergantiños (expediente IN407A
  2011/154).
range: Resolución
url: >-
  https://www.xunta.gal/dog/Publicados/2014/20140605/AnuncioCA04-160514-0002_gl.html
---
<p>Visto o expediente para outorgamento de autorización administrativa e de aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: avenida de Arteixo, 171, 15007 A Coruña.</p>
    <p>Denominación: modificado I de adecuación LMTA, CT O Bosque.</p>
    <p>Situación: concello de Cabana de Bergantiños.</p>
    <p>Características técnicas:</p>
    <p>– Liña eléctrica de media tensión aérea (LMTA) existente a 20 kV (expediente 8047), no tramo con orixe no apoio existente nº 14 da LMT CBA-804 Laxe (expediente IN407A 2005/137), e final no novo apoio nº 3 da liña derivada ao CT O Bosque, coa instalación de novo condutor LA-56-54,6 mm² nunha lonxitude de 0,149 km.</p>
    <p>– Reforma da actual caseta de obra civil do CT O Bosque, en que se instalará un transformador de 250 kVA con relación de transformación 20/0,4-0,23 kV, nova rede de terras e cadro de baixa tensión con interruptor-seccionador en carga.</p>
    <p>Cumpridos os trámites ordenados na Lei 54/1997, do 27 de novembro (BOE nº 285), do sector eléctrico, e no título VII, capítulo II do Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve:</p>
    <p>Autorizar e aprobar o proxecto de execución da dita instalación, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación.</p>
    <p>Esta instalación está previsto que se execute nun prazo dun ano, contado a partir da data da última autorización administrativa necesaria.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, cabe interpor recurso de alzada ante o conselleiro de Economía e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 107, 110, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 12 de maio de 2014</p>
    <footer><p>Por vacante (Artigo 30.3 do Decreto 110/2013; DOG núm. 140, do 24 de xullo)<br>Isidoro Martínez Arca<br>Xefe do Servizo de Administración Industrial</p></footer>

