---
date: '2003-02-13'
id: 5C8E
page: 1
number: 31
agency: INSTITUTO GALEGO DE PROMOCIÓN ECONÓMICA
section: VI. ANUNCIOS
title: >-
  Edicto do 15 de xaneiro de 2003 polo que se lle comunica á empresa Maderas
  Primitivo, S.L. o incumprimento parcial do expediente
  1/99.0097.8924.N.441046119 relativo á axuda ó abeiro do convenio de apoio
  financeiro ás Pemes 1999.
range: Edicto
url: 'https://www.xunta.gal/dog/Publicados/2003/20030213/Anuncio5C8E_gl.html'
---
<p>De conformidade co establecido no artigo 59.4º da Lei de réxime xurídico das administracións públicas e do procedemento administrativo común, por este edicto ponse en coñecemento da empresa Maderas Primitivo, S.L., titular do expediente 1/99.0097.8924.N.441046119, relativo a axuda ó abeiro do convenio de apoio financeiro ás Pemes (Resolución do 18 de maio de 1999; DOG nº 113, do 15 de xuño), que con data do 30 de setembro de 2002 o presidente do Igape resolveu declarar incumpridas parcialmente as condicións de concesión da subvención por non acredita-la creación de emprego por conta allea comprometida, determinando, en consecuencia, a modificación da resolución de concesión, debendo reintegra-la cantidade de 902,47 euros e suspendéndose o pagamento da subsidiación concedida mentres non conste reintegrada a cantidade debida.</p>
<p>Os actos obxecto deste anuncio non se publican na súa integridade en virtude da cautela prevista no artigo 61 da Lei 30/1992, do 26 de novembro, de réxime xurídico das administracións públicas e do procedemento administrativo común. A resolución de incumprimento parcial non esgota a vía administrativa, e contra ela poderá interpor recurso de alzada ante o conselleiro de Economía e Facenda, no prazo dun mes desde a publicación deste edicto no Diario Oficial de Galicia. O expediente ponse de manifesto á entidade neste centro directivo sito en Santiago de Compostela; complexo administrativo San Lázaro, s/n.</p>
<p>Santiago de Compostela, 15 de xaneiro de 2003.</p>
<p>Margarita Rodríguez Rama</p>
<p>Directora xeral do Instituto Galego de Promoción Económica</p>

