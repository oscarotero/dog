---
date: '2003-04-23'
id: EBC6
page: 5
number: 78
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 19 de marzo de 2003, da Delegación Provincial de Ourense, polo que
  se notifica a incoación do expediente sancionador de incendios OU 004/03 IN,
  devolto polo servicio de correos.
range: Edicto
url: 'https://www.xunta.gal/dog/Publicados/2003/20030423/AnuncioEBC6_gl.html'
---
<p>De conformidade co disposto polo artigo 59.4º da Lei 30/1992, do 26 de novembro, modificada pola Lei 4/1999, de réxime xurídico das administracións públicas e do procedemento administrativo común, notifícaselles ás persoas que no anexo se mencionan a incoación dos expedientes sancionadores por presunta infracción á Lei 81/1968, do 5 de decembro, sobre incendios forestais e do seu regulamento, aprobado polo Decreto 3769/1972, do 23 de decembro, ó non ser posible a súa notificación a través do servicio de correos.</p>
<p>Noméase instructora dos expedientes a Montserrat González Pérez, funcionaria desta delegación; o réxime de recusación é o establecido nos artigos 28 e 29 da Lei 30/1992.</p>
<p>Para os efectos previstos na Lei de réxime xurídico das administracións públicas e do procedemento administrativo común, os expedientados disporán dun prazo de quince (15) días hábiles, contados a partir do seguinte ó da publicación desta notificación para que poidan examina-los expedientes nesta delegación provincial, sita na rúa do Paseo nº 18-5º andar, e achegar por escrito as alegacións, documentos, informacións ou proposta de probas que consideren convenientes na defensa dos seus dereitos.</p>
<p>De conformidade co artigo 42.4º da Lei 30/1992, en relación coa Lei 4/1999, de réxime xurídico das administracións públicas e do procedemento administrativo común, infórmase de que, no caso de non resolver este expediente no prazo de seis meses, tendo en conta as posibles interrupcións do seu cómputo por causas imputables ó interesado, se producirá a súa caducidade. A resolución que declare a caducidade ordenará o arquivo das actuacións cos efectos previstos no artigo 92 desta lei.</p>
<p>De non efectuaren ningunha alegación no prazo fixado, este acordo de incoación poderá ser considerado proposta de resolución, conforme o establecido no artigo 13.2º do Regulamento para o exercicio da potestade sancionadora, aprobado polo Real decreto 1398/1993, do 4 de agosto, determinándose para estes efectos o importe da sanción indicado no anexo.</p>
<p>Para resolve-lo expediente é competente por razón da contía da multa delegado provincial desta consellería, de acordo co artigo 141 do regulamento da Lei de incendios forestais.</p>
<p>O pagamento voluntario porá fin ó expediente. O importe da sanción que en cada caso corresponda farase efectivo empregando o impreso oficial que se facilitará na Delegación Provincial de Ourense ou en calquera unidade administrativa pertencente á Xunta de Galicia.</p>
<p>Ourense, 19 de marzo de 2003.</p>
<p>Agustín Prado Verdeal</p>
<p>Delegado provincial de Ourense</p>
<p>ANEXO</p>
<p>Expediente nº/ano: OU 004/03 IN.</p>
<p>Denunciado: Celestino Jiménez Jiménez.</p>
<p>DNI: 14246083-K.</p>
<p>Último enderezo coñecido: Sanabria, nº 42, 24400 Ponferrada.</p>
<p>Feito denunciado: abandono de vehículo, BI-9844-AY.</p>
<p>Precepto infrinxido e sancionador: artigo 137.e) do Regulamento do 23-12-1972, en relación coa Resolución do 24-1-2002 da Dirección Xeral de Montes e Incendios Forestais.</p>
<p>Sanción euros: 300,51 euros.</p>

