---
date: '2003-04-23'
id: EB36
page: 5
number: 78
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 12 de febreiro de 2003, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, da revisión salarial para o ano 2003 do convenio colectivo do
  sector de carpintería, ebanistería e actividades afíns.
range: Resolución
url: 'https://www.xunta.gal/dog/Publicados/2003/20030423/AnuncioEB36_gl.html'
---
<p>Vista a acta da revisión salarial para o ano 2003 do convenio colectivo do sector de carpintería, ebanistería e actividades afíns, con nº de código 3600215, que tivo entrada nesta delegación provincial o día 10-2-2003, subscrita en representación da parte económica pola Asociación Provincial de Empresarios de la Madera (Asema) e a Asociación Provincial de Fabricantes y Comerciantes del Mueble de A Estrada (Afcm), e da parte social polas centrais sindicais CC.OO., UGT e CIG, con data do 5-2-2003. De conformidade co disposto no artigo 26 do convenio colectivo e no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo, e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta </p>
<p>delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo existente nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 12 de febreiro de 2003.</p>
<p>Joaquín Macías Sánchez</p>
<p>Delegado provincial de Pontevedra</p>
<p>Convenio colectivo do sector de carpintería,</p>
<p>ebanistería e actividades afíns, da provincia</p>
<p>de Pontevedra-2003</p>
<p>Asistentes:</p>
<p>CC.OO.:</p>
<p>Carlos Varela Pérez.</p>
<p>J. Manuel Estévez Freiría.</p>
<p>Marcos González Oliveira.</p>
<p>Juan Carlos Lameiro Caneda.</p>
<p>CIG:</p>
<p>Carlos Tielas Bernardino.</p>
<p>Juan Carlos Bugarín López.</p>
<p>Xosé Xoán Melón González.</p>
<p>Alberto Corral Villar.</p>
<p>UGT:</p>
<p>Lourdes Diz Lorenzo.</p>
<p>José Manuel Carrera Gándara.</p>
<p>Cristóbal Sánchez López.</p>
<p>Cándido Fdez. Fdez.</p>
<p>Antonio Abreu Moreira.</p>
<p>Representación empresarial:</p>
<p>Jaime Fernández Arrabal. Asema.</p>
<p>Pablo Gómez González. Asema.</p>
<p>Enrique Cameselle Taboada. Asema.</p>
<p>Félix Rodríguez Regueiro. Afcm.</p>
<p>Secretario de actas:</p>
<p>José Manuel Oubel Villanueva.</p>
<p>En Vigo, nos locais da Confederación Provincial de Empresarios de Pontevedra, ás dez trinta horas do día cinco de febreiro de dous mil tres, reúnese a comisión negociadora do convenio colectivo de traballo do sector de carpintería, ebanistería e actividades afíns da provincia de Pontevedra, para revisa-los artigos que correspondan do citado convenio, con vixencia ata o ano 2003.</p>
<p>Os artigos que se van revisar son os que a continuación se relacionan, e quedarían coa seguinte redacción:</p>
<p>«Artigo 18º.-Días festivos.</p>
<p>1. Para os efectos de distribución e axuste da xornada anual, con vixencia para o ano 2003, considéranse como non laborables e retribuídos os días 3 e 4 de marzo, 2 de maio, 31 de outubro, 24, 26 e 31 de decembro.</p>
<p>2. Nos concellos onde a festividade local coincida cun día laborable ou festivo de convenio, trasladarase ó día inmediatamente seguinte. Para o ano 2003, nos concellos que se relacionan, tamén serán festivos de convenio os seguintes:</p>
<p>O día 28 de febreiro no Rosal.</p>
<p>O 5 de marzo na Illa de Arousa, Moraña, O Rosal, Salceda de Caselas, Tui e Vilaboa.</p>
<p>O día 16 de xuño en Fornelos de Montes.</p>
<p>O día 18 de agosto en Arbo, Mondariz, Vilagarcía de Arousa e Vigo.</p>
<p>Os días de descanso retribuído, establecidos no punto 1, poderán ser modificados por acordo entre a empresa e os traballadores, ou os seus representantes legais, para axustalos ás necesidades das partes».</p>
<p>«Artigo 25º.-Salarios.</p>
<p>1. Todo o persoal afectado por este convenio percibirá as retribucións consignadas na táboa anexa, incrementadas, se é o caso, coa antigüidade correspondente.</p>
<p>Os aumentos concedidos por este convenio absorberán os que, por imperativo legal, se impuxesen posteriormente durante a vixencia del.</p>
<p>Os conceptos económicos terán eficacia ós oito días do asinamento do convenio.</p>
<p>2. Incremento para o ano 2003. Aplicarase un 3% sobre a retribución total o 31-12-2002».</p>
<p>«Artigo 26º.-Revisión salarial.</p>
<p>1. No suposto de que o IPC rexistrase o 31 de decembro de 2003 un incremento respecto ó 1 de xaneiro superior ó 3%, efectuarase unha revisión salarial no exceso sobre a dita porcentaxe. A dita revisión servirá só para os efectos de base de cálculo para as táboas salariais do ano 2004.</p>
<p>2. Se, tendo en conta o establecido no punto anterior, operase unha revisión salarial, a comisión paritaria deberá reunirse necesariamente dentro dos 15 días seguintes ó da data na que se coñezan os datos oficiais, co obxecto de contifica-lo dito exceso e proceder á elaboración da nova táboa salarial».</p>
<p>«Artigo 31º.-Gastos de locomoción.</p>
<p>1. Cando, por necesidades da empresa, un traballador teña que desprazarse desde o centro de traballo normal ou habitual a outros lugares distintos, a empresa proverá o medio de transporte axeitado. No caso de que se utilice un servicio público colectivo, o seu custo será por conta da empresa.</p>
<p>2. Se a empresa e o traballador conviñesen en utiliza-lo vehículo deste, aquela deberá dar obrigatoriamente por escrito a autorización pertinente, aboándolle a cantidade establecida en cada momento.</p>
<p>3. O prezo do quilómetro para o ano 2003 establécese en 0,20 euros».</p>
<p>«Artigo 32º.-Axudas de custo.</p>
<p>1. Tódolos traballadores que, por necesidades da empresa e por orde do empresario, teñan que efectuar viaxes ou desprazamentos que lle impidan realizar comidas ou pernoitas na súa residencia habitual, terán dereito ás seguintes axudas de custo:</p>
<p>-Axuda de custo con pernoita: 45,07 euros.</p>
<p>-Axuda de custo completa: 27,04 euros.</p>
<p>-Media axuda de custo: 13,29 euros.</p>
<p>2. Se, por circunstancias excepcionais, os gastos orixinados superan os importes establecidos para o efecto, o exceso deberá ser pagado pola empresa, logo de coñecemento e posterior xustificación por parte do traballador.</p>
<p>3. Se a empresa se fixese cargo de tódolos gastos, non lles aboará ningunha cantidade por estes conceptos ós traballadores».</p>
<p>«Artigo 33º.-Desgaste de ferramentas.</p>
<p>A empresa que non lles entregue ós seus productores as ferramentas necesarias para os seus traballos, pagará en compensación do seu desgaste 1,22 euros por cada día de traballo».</p>
<p>Acórdase a súa remisión á autoridade laboral co obxecto do seu rexistro e posterior publicación no Diario Oficial de Galicia e BOP. Autorízase a José Manuel Oubel Villanueva para levar a cabo as xestións necesarias. Non tendo máis asuntos que tratar, levántase a sesión ás trece horas do día arriba indicado.</p>
<p>Convenio do sector de carpintería, ebanistería</p>
<p>e actividades afíns</p>
<p>Táboa de salarios 2003</p>
<table><tbody><tr><td></td></tr>
<tr><td>Retribución total
2002 revisada</td><td>Salario base
2003</td></tr>
<tr><td></td></tr>
</tbody></table>
<table><tbody><tr><td>Encargado xeral, xefe taller</td><td>841,04</td><td>866,27</td></tr>
<tr><td>Encargado sección, producción</td><td>836,88</td><td>861,99</td></tr>
<tr><td>Oficial preparador, de producción</td><td>831,47</td><td>856,41</td></tr>
<tr><td>Oficial de 1ª</td><td>822,33</td><td>847,00</td></tr>
<tr><td>Oficial de 2ª</td><td>807,20</td><td>831,42</td></tr>
<tr><td>Axudante</td><td>798,54</td><td>822,50</td></tr>
<tr><td>Peón</td><td>780,50</td><td>803,92</td></tr>
<tr><td>Xefe de oficina, ofic. técnica</td><td>949,20</td><td>977,68</td></tr>
<tr><td>Oficial de 1ª, DTE</td><td>852,93</td><td>878,52</td></tr>
<tr><td>Oficial de 2ª, DTA</td><td>807,20</td><td>831,42</td></tr>
<tr><td>Auxiliar administrativo</td><td>796,70</td><td>820,60</td></tr>
</tbody></table>

