---
date: '1995-10-10'
id: 4D56
page: 7542
number: 195
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 21 de setembro de 1995, da Dirección Xerencia do Complexo
  Hospitalario Cristal Piñor de Ourense, pola que se anuncia o concurso público
  por procedemento aberto, polo trámite de urxencia, para a subministración de
  material para dotación de quirófano e da unidade de reanimación (C.P. 8/1995
  P.I.).
range: Resolución
url: 'https://www.xunta.gal/dog/Publicados/1995/19951010/Anuncio4D56_gl.html'
---
<p>A Dirección Xerencia do Complexo Hospitalario Cristal Piñor de Ourense, en virtude das atribucións que lle foron delegadas conforme o establecido no artigo 7 da Orde do 15 de setembro de 1994 (DOG do 3 de outubro), da Consellería de Sanidade e Servicios Sociais, convoca o seguinte concurso público:</p>
<p>Contratación de subministracións: material para dotación de quirófanos e da unidade de reanimación deste complexo hospitalario (C.P. 8/1995).</p>
<p>Os licitadores poderán concorrer a un, a varios ou ó totalidade dos lotes que se enumeran no prego de cláusulas administrativas particulares.</p>
<p>Orzamento: vinteseis millóns setecentas trinta mil pesetas (26.730.000 ptas.), IVE incluído.</p>
<p>Fianza provisional: non se esixe.</p>
<p>Forma de adxudicación: procedemento aberto mediante concurso público, polo trámite de urxencia.</p>
<p>Prazo de execución: 15 días, contados a partir da data da notificación da adxudicación.</p>
<p>Admisión de variantes: admitiranse variantes, sempre e cando superen o estipulado no prego de prescricións técnicas.</p>
<p>Solvencia económica e financeira: non se esixe.</p>
<p>Solvencia técnica: acreditarase de acordo co establecido no artigo 18, apartados a), b) e d), da Lei 13/1995, de contratos das administracións públicas.</p>
<p>Criterios de adxudicación: 1) calidade, ata 4 puntos. 2) Valoración técnica, ata 3 puntos. 3) Prazo de execución, ata 2 puntos. 4) Posibilidade de repostos: ata 1 punto.</p>
<p>Documentación de interese para os licitadores: os pregos de cláusulas administrativas particulares e técnicas, e demais documentación complementaria poden ser solicitados no Servicio de Compras do Complexo Hospital Cristal Piñor, rúa Ramón Puga, número 52, (edificio administración, planta baixa), de Ourense, en días hábiles, das 9 ás 13 horas.</p>
<p>Fianza definitiva: será do 4% do orzamento de licitación, correspondente ó lote/s dos que resulte adxudicatario.</p>
<p>Presentación de proposicións: deberán ser presentadas en man, en sobres pechados e asinados polo licitador ou persoa que o represente, no rexistro xeral deste complexo hospitalario, antes das 13 horas do décimo terceiro día natural contado desde o seguinte ó da publicación desta resolución no DOG, ou enviadas por correo dentro do prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciar o órgano de contratación a remisión da oferta mediante fax (988) 38 58 49 ou telegrama no mesmo día, de conformidade coa lexislación vixente.</p>
<p>Apertura de proposicións: terá lugar en acto público na sala de xuntas anexa á Dirección Xerencia do Complexo Hospitalario, ás 9 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo a apertura de proposicións terá lugar o día hábil seguinte.</p>
<p>Documentación que achegarán os licitadores: os documentos sinalados no prego de cláusulas administrativas particulares.</p>
<p>Anuncios: o pagamento dos anuncios do presente concurso público correrán por conta do adxudicatario do contrato.</p>
<p>Ourense, 21 de setembro de 1995.</p>
<p>Pedro A. Soler Bordoy</p>
<p>Director xerente do Complexo Hospitalario Cristal Piñor de Ourense</p>
<p>95-6491</p>

