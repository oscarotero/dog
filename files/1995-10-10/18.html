---
date: '1995-10-10'
id: 4D3A
page: 7538
number: 195
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Edicto do 21 de setembro de 1995, da Delegación Provincial de Lugo, polo que
  se anuncia o levantamento de actas previas correspondentes á expropiación
  forzosa urxente dos terreos sitos no lugar de Arcos, do concello de Pol,
  necesarios para a explotación da canteira denominada Arcos.
range: Edicto
url: 'https://www.xunta.gal/dog/Publicados/1995/19951010/Anuncio4D3A_gl.html'
---
<p>Por decreto da Xunta de Galicia número 109/1995, do 31 de marzo, publicado no Diario Oficial de Galicia número 79, do 25 de abril de 1995, apróbase o expediente de expropiación forzosa que, con carácter de</p>
<p>urxencia, e a teor do disposto no artigo 52 da Lei de expropiación forzosa, do 16 de decembro de 1954 e demais disposicións concordantes, instrúe a Administración, para a ocupación dos terreos sitos no lugar de Arcos, do concello de Pol, que son necesarios para a explotación da canteira denominada Arcos, da que é titular a sociedade Explotación de Canteras del Noroeste, S.A. (Excansa).</p>
<p>De conformidade co disposto no artigo 52 da Lei de expropiación forzosa, do 16 de decembro de 1954, faise saber a tódolos afectados pola expropiación de referencia, que despois de transcorridos, como mínimo, oito días hábiles, a partir da publicación do presente anuncio, procederase ó levantamento das actas previas á ocupación dos predios que figuran detallados nos anuncios publicados no BOP de Lugo número 214, do 16 de setembro de 1995, e no xornal El Progreso desta mesma capital do 9 de setembro de 1995, nas condicións que os ditos anuncios sinalan.</p>
<p>Lugo, 21 de setembro de 1995.</p>
<p>Jesús Bendaña Suárez</p>
<p>Delegado provincial de Lugo</p>
<p>6372</p>

