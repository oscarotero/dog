---
date: '1995-10-10'
id: 4D7E
page: 7548
number: 195
agency: CONCELLO DA GUARDA
section: VI. ANUNCIOS
title: >-
  Bases para a selección por concurso-oposición de dúas prazas laborais fixas de
  limpador/a de escolas e edificios municipais.
range: Bases
url: 'https://www.xunta.gal/dog/Publicados/1995/19951010/Anuncio4D7E_gl.html'
---
<p>1. Obxecto da convocatoria.</p>
<p>O obxecto da presente convocatoria é a selección mediante concurso-oposición (probas e avaliación de méritos) de dúas prazas laborais fixas de limpador/a de colexios e edificios municipais vacantes no cadro de persoal deste concello.</p>
<p>2. Condición dos aspirantes.</p>
<p>Para tomar parte neste concurso-oposición será necesario reuni-los seguintes requisitos ou condi</p>
<p>cións, en todo caso con anterioridade á data de finalización do prazo de presentación de instancias:</p>
<p>-Se español/a maior de 18 anos de idade, sen exceder dos 55.</p>
<p>-Non padecer enfermidade nin defecto físico que impida ou imposibilite o desempeño das correspondentes funcións.</p>
<p>-Non ter sido separado mediante expediente disciplinario do servicio ó Estado, ás comunidades autónomas ou ás entidades locais, nin atoparse inhabilitado para o exercicio de funcións públicas.</p>
<p>-Non estar incurso en ningunha das causas de incapacidade ou incompatibilidade, conforme a normativa vixente.</p>
<p>-Estar en posesión do título de certificado escolar, estudios primario ou equivalente, ou en condicións de obtelo con anterioridade á data de finalización do prazo de presentación de instancias.</p>
<p>3. Presentación de instancias.</p>
<p>Os interesados en tomar parte na citada provisión terán que presentar no rexistro xeral do Concello da Guarda instancia na que fagan constar que reúnen todas e cada unha das condicións sinaladas na base 2ª desta convocatoria e no prazo de 20 días hábiles, contados a partir da publicación desta no DOG.</p>
<p>Igualmente, os aspirantes terán que xuntar á súa solicitude os documentos acreditativos dos méritos que aleguen. O incumprimento deste requisito impedirá que o tribunal teña en conta estes na correspondente fase de avaliación.</p>
<p>As instancias/solicitudes tamén se poderán presentar nas formas que determina o artigo 38.4º da Lei 30/1992, de réxime xurídico das AA.PP. e procedemento administrativo común.</p>
<p>Os/As aspirantes deberán unir á solicitude o certificado de méritos alegados, ademais de fotocopia do DNI e xustificante acreditativo de ter ingresada a cantidade de 1.000 ptas. en concepto de dereito de exame.</p>
<p>No caso de que o citado ingreso se fixese por xiro postal, ingreso en conta bancaria, etc., o xustificante de ingreso terá que ir acompañado das instancias presentadas.</p>
<p>Rematado o prazo de presentación de instancias, a presidencia da corporación aprobará mediante resolución a lista de admitidos e excluídos, a designación do tribunal avaliador, a orde de actuación dos aspirantes, así como o lugar e data de comezo das probas, resolución que será publicada no BOP e no taboleiro de edictos do concello con indicación do prazo de corrección de erros que, de conformidade co previsto na Lei 30/1992, do 26 de novembro, se lles conceda ós excluídos.</p>
<p>A publicación da devandita resolución no BOP será determinante nos prazos de posibles impugnacións, recusacións ou recursos, segundo a invocada lei.</p>
<p>4. Tribunal avaliador.</p>
<p>Presidente: o da corporación ou concelleiro en quen delegue.</p>
<p>Secretario: a da corporación ou funcionario en que delegue.</p>
<p>Vocais: un concelleiro nomeado pola alcaldía.</p>
<p>Un funcionario de carreira do concello.</p>
<p>Un representante nomeado polas distintas organizacións sindicais, de conformidade co aprobado na correspondente mesa de negociación.</p>
<p>De cada un dos membros anteriores nomearanse tamén os correspondentes suplentes.</p>
<p>Os aspirantes poderán recusa-los membros do tribunal de conformidade co previsto nos artigos 28 e 29 da Lei 30/1992, do 26 de novembro, de réxime xurídico e do procedemento administrativo común.</p>
<p>O tribunal non se poderá constituír nin actuar sen a asistencia de máis da metade dos seus membros titulares ou suplentes indistintamente.</p>
<p>5. Sistema de selección.</p>
<p>A selección dos aspirantes será polo procedemento de concurso-oposición libre, e a fase de oposición será anterior á de concurso.</p>
<p>6.Fase de oposición.</p>
<p>De carácter obrigatorio e eliminatorio para tódolos aspirantes; consistirá nun único exercicio composto de ata tres probas relacionadas coas funcións que hai que desempeñar.</p>
<p>Fase de concurso.</p>
<p>Os aspirantes que superasen o exercicio eliminatorio da fase de oposición, e que tivesen presentado de conformidade coas presentes bases os correspondentes méritos, serán considerados na fase de concurso conforme o seguinte baremo de méritos:</p>
<p>-0,20 puntos por cada mes traballado ó servicio de calquera Administración pública española, ata un máximo de 2 puntos.</p>
<p>-0,20 puntos por cada mes traballado, e ata un máximo de 1 punto, ó servicio de entidades privadas.</p>
<p>Os citados servicios, tanto na Administración pública como a favor de entidades privadas, referiranse en todo caso ás funcións de limpeza, propias das prazas que se van cubrir.</p>
<p>Os citados méritos valoraranse con referencia á data na que remate o prazo de presentación de instancias e acreditaranse ben por certificado da Administración pública, na que se faga consta-la alta do traballador na Seguridade Social ou cobertura sanitaria correspondente, ben tanto no caso da Administración pública, coma no caso das entidades privadas a través do correspondente contrato debidamente selado na oficina de emprego correspondente.</p>
<p>Cualificación dos exercicios:</p>
<p>O exercicio da fase de oposición será valorado conxuntamente de 0 a 10 puntos cada unha das probas,</p>
<p>e será eliminado o/a aspirante que non consiga un mínimo de 5 puntos en cada unha delas.</p>
<p>A cualificación obterase sumando as puntuacións outorgadas polos distintos membros do tribunal e dividindo o total polo número de asistentes a aquel; e será a cualificación definitiva neste primeiro exercicio a suma dos difierentes cocientes das tres probas.</p>
<p>Rematado este exercicio, o tribunal fará pública na Casa do Concello ou naqueloutro que considerara oportuno, a relación dos/as aspirantes que o superasen, con indicación da puntuación obtida.</p>
<p>Os aspirantes que non estivesen incluídos na citada relación terán a consideración de non aptos.</p>
<p>A puntuación obtida na fase de oposición sumarase á puntuación obtida na fase de concurso trala correspondente avaliación polo tribunal. O total da puntuación alcanzada por cada aspirante determinará a orde de prelación para a proposta de avaliación final efectuada polo tribunal.</p>
<p>Relación de aprobados:</p>
<p>Rematadas as probase selectivas, o tribunal fará pública a relación de aspirantes aprobados por orde de puntuación obtida, con indicación desta, na fase de oposición e na fase de concurso, e proporá para o seu nomeamento soamente aqueles dous aspirantes que obtivesen a maior puntuación total, pondo en coñecemento do presidente desta corporación a correspondente proposta.</p>
<p>O tribunal non poderá propor máis aspirantes ca prazas convocadas. Calquera proposta que contraviñese o establecido será nula de pleno dereito.</p>
<p>7. Presentación da documentación.</p>
<p>O aspirante proposto presentará no prazo de 20 días naturais, desde que se faga pública a relación de aprobados, os documentos acreditativos das condicións de capacidade e demais requisitos esixidos na base 2ª desta convocatoria.</p>
<p>Se dentro do prazo indicado, e salvo casos de forza maior, non presentase a documentación, non poderá ser nomeado e quedarían anuladas tódalas súas actuacións, sen prexuízo da responsabilidade na que puidesen incorrer por falsidade na súa instancia.</p>
<p>Neste caso, a presidencia da Corporación formulará proposta a favor do aspirante que, tendo aprobados os exercicios da oposición, tivese cabida no número de prazas convocadas como consecuencia da referida anulación.</p>
<p>Unha vez presentada a documentación, o aspirante proposto será nomeado persoal laboral fixo deste concello para cubri-lo posto, se a documentación presentada se atopase conforme co que se determina na base 2ª da presente convocatoria, e terá que tomar posesión no prazo de 30 días hábiles a partir do seguinte a aquel no que lle fose notificado o nomeamento.</p>
<p>No suposto de non o facer no prazo indicado sen causa xustificada, entenderase que renuncia ó posto.</p>
<p>Igualmente, o nomeamento publicarase no BOE.</p>
<p>Incidencias:</p>
<p>A presente convocatoria, as súas bases e cantos actos administrativos se derivasen desta e da actuación do tribunal, poderán ser impugnados polos interesados nos casos e formas previstas na Lei 30/1992.</p>
<p>O tribunal queda autorizado para resolve-las dúbidas que se lle presentasen e toma-los acordos precisos para o bo fin do concurso-oposición. Con todo, no non previsto por estas bases, rexerán como supletorias a Lei 7/1985, do 2 de abril; R.D.L. 781/1986, do 18 de abril e demais disposicións concordantes.</p>
<p>Rubricado</p>
<p>6255</p>

