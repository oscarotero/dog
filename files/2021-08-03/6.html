---
date: '2021-08-03'
id: G0598-260721-0005
page: 39041
number: 147
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 22 de xullo de 2021 pola que se extingue, de oficio, a autorización do
  centro privado Nebrija-Pardo Bazán, das Pontes de García Rodríguez, por
  cesamento de actividades docentes.
range: Orde
url: >-
  https://www.xunta.gal/dog/Publicados/2021/20210803/AnuncioG0598-260721-0005_gl.html
---
<p>Mediante a Orde do 28 de febreiro de 2001 (DOG do 5 de abril) concédese autorización definitiva ao centro privado Nebrija-Pardo Bazán, das Pontes de García Rodríguez, para impartir educación secundaria obrigatoria e bacharelato, quedando o centro autorizado tamén para impartir educación infantil e primaria. </p>
    <p>A Dirección Xeral de Centros e Recursos Humanos incoa o expediente de extinción da autorización do centro docente, de conformidade co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve.</p>
    <p>Por canto antecede, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Extinción da autorización</p>
    <p>Extinguir, de oficio, por cesamento nas súas actividades docentes, a autorización do centro privado Nebrija-Pardo Bazán, das Pontes de García Rodríguez (A Coruña), código 15013621, con efectos do día seguinte ao da publicación desta orde no Diario Oficial de Galicia.</p>
    <p>Artigo 2. Inscrición no rexistro de centros</p>
    <p>A extinción da autorización dará lugar á correspondente inscrición no Rexistro de Centros da Comunidade Autónoma de Galicia. </p>
    <p>Disposición derradeira primeira. Recursos</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun (1) mes, contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous (2) meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 22 de xullo de 2021</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

