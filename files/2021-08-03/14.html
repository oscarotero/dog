---
date: '2021-08-03'
id: G0532-020721-0003
page: 39060
number: 147
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 30 de xuño de 2021, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación da revisión da autorización ambiental integrada da planta de
  almacenamento de residuos que Marpolgal, A.I.E., posúe no concello de Vigo
  (Pontevedra) (expediente 2020-IPPC-M-23).
range: Anuncio
url: >-
  https://www.xunta.gal/dog/Publicados/2021/20210803/AnuncioG0532-020721-0003_gl.html
---
<p>Para os efectos previstos no Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), faise público que por espazo de vinte (20) días hábiles, contados a partir do día seguinte ao da publicación deste anuncio no <em>Diario Oficial de Galicia</em>, quedará exposto o documento titulado:</p>
    <p>– «Revisión da autorización ambiental integrada da planta de Marpolgal, A.I.E., sita en Vigo, para a súa adaptación ás actuais MTD’s (Pontevedra) xuño 2021».</p>
    <p>Para que calquera interesado poida consultalos e, se for o caso, formular no citado prazo as alegacións, suxestións ou observacións que considere oportunas, os documentos estarán á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais poderán acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 30 de xuño de 2021</p>
    <footer><p>María Sagrario Pérez Castellanos<br>Directora xeral de Calidade Ambiental,<br>Sostibilidade e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Clave do expediente: 2020-IPPC-M-23.</p>
    <p>Peticionario: Marpolgal, A.I.E.</p>
    <p>NIF: V27878909.</p>
    <p>Domicilio social: Cánovas del Castillo, nº 10, 3º G, 36202 Vigo (Pontevedra).</p>
    <p>Localización da instalación: porto de Vigo, peirao de reparacións de Bouzas, s/n, 36200 Vigo (Pontevedra).</p>
    <p>Actividade: planta de xestión de residuos procedentes de buques mercantes, barcos pesqueiros e deportivos: almacenamento de residuos tanto perigosos como non perigosos e valorización de residuos non perigosos, englobada no anexo I do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación; epígrafe 5.6.</p>
    <p>Descrición das instalacións: a planta consta dunha única edificación para a actividade industrial que se organiza en 7 áreas diferentes segundo a actividade ou produto que se trate: edificio administrativo e vestiarios, almacenamento de recipientes móbiles para Marpol V, almacenamento de tanques fixos para Marpol I, carga e descarga de camións cisterna para Marpol I, zona de aprovisionamento de tanques móbiles baleiros, almacenamento de depósitos Marpol IV e compactadora de residuos non perigosos.</p>
    <p>Co obxecto de reter os posibles derrames e fugas, a planta conta cun sistema de recollida de posibles verteduras accidentais.</p>
    <p>Verteduras:</p>
    <p>• Augas residuais fecais, procedentes dos aseos e vestiarios, e augas pluviais, procedentes da cuberta da nave e canalizadas polo seu interior, son recollidas na rede de saneamento do peirao de Bouzas (municipal).</p>
    <p>• Augas de proceso: non se emprega auga no proceso, polo que no se xeran augas residuais industriais, excepto as procedentes da limpeza de tanques de residuos, xestionadas como residuo.</p>

