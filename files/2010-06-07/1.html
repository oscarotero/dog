---
date: '2010-06-07'
page: 10
number: 106
agency: CONSELLERÍA DE SANIDADE
section: II. AUTORIDADES E PERSOAL
title: >-
  Orde do 2 de xuño de 2010 pola que se dispón o cesamento, por petición
  propia,  de membros do Comité Ético de Investigación Clínica de Galicia.
range: Orde
---
<p>Os comités éticos de Investigación Clínica son os encargados de emitir informe sobre todos os ensaios clínicos que se realicen dentro do seu ámbito territorial. Os ensaios clínicos e os comités éticos de Investigación Clínica regúlanse na Comunidade Autónoma polo Decreto 32/1996, do 25 de xaneiro, e polo Real decreto 223/2004, do 6 de febreiro e a Lei 29/2006, do 26 de xullo, de garantías e uso racional dos medicamentos e produtos sanitarios.</p>
<p>A Orde do 11 de xullo de 1996, pola que se crea o Comité Ético de Investigación Clínica de Galicia, no seu artigo 3 dispón que a composición do comité se axustará ao establecido no Decreto 32/1996 e que os seus membros serán nomeados por orde da Consellería de Sanidade.</p>
<p>En consecuencia, en virtude das facultades que me confire o artigo 38 da Lei 1/1983, do 22 de febreiro, reguladora da Xunta e da súa Presidencia, reformada pola Lei 11/1988, do 20 de outubro, a Orde do 11 de xullo de 1996 e a disposición adicional primeira do Decreto 32/1996, do 25 de xaneiro, polo que regula a realización de ensaios clínicos na Comunidade Autónoma de Galicia, por proposta da Secretaría Xeral da Consellería de Sanidade,</p>
<p>DISPOÑO:</p>
<p>Artigo único.-O cesamento, por petición propia, como membros do Comité Ético de Investigación Clínica de Galicia, creado pola Orde do 11 de xullo de 1996, das persoas que se relacionan no anexo.</p>
<p>Santiago de Compostela, 2 de xuño de 2010.</p>
<p>Pilar Farjas Abadía</p>
<p>Conselleira de Sanidade</p>
<p>ANEXO</p>
<p>Cesamento como membros do Comité Ético de Investigación Clínica de Galicia de:</p>
<p>Miguel Ángel Amor Otero, médico especialista en hematoloxía e hemoterapia e facultativo especialista de Área no Complexo Hospitalario Universitario da Coruña.</p>
<p>Jorge Blanco Rodríguez, médico especialista en reumatoloxía e facultativo especialista de Área no Complexo Hospitalario Universitario de Santiago de Compostela</p>
<p>Ángeles Freire Fojo, farmacéutica especialista en farmacia hospitalaria do Complexo Hospitalario Arquitecto Marcide-Nóvoa Santos de Ferrol.</p>
<p>Arturo González Quintela, médico especialista en medicina interna e facultativo especialista de Área no Complexo Hospitalario Universitario de Santiago de Compostela.</p>
<p>Martín Lázaro Quintela, médico especialista en oncoloxía e facultativo especialista de Área no Complexo Hospitalario Universitario de Vigo</p>
<p>Manuel Portela Romero, médico especialista en medicina familiar e comunitaria e facultativo do Centro de Saúde de Padrón.</p>

