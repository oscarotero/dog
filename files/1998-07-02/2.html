---
date: '1998-07-02'
id: E39A
page: 7486
number: 126
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 3 de xuño de 1998 pola que se autoriza o uso, nos centros docentes
  públicos e privados, de novos materiais curriculares derivados do proxecto
  editorial para o segundo ciclo de educación primaria da editorial Oxford
  University Press, aprobado por Orde do 28 de outubro de 1996.
range: Orde
url: 'https://www.xunta.gal/dog/Publicados/1998/19980702/AnuncioE39A_gl.html'
---
<p>Por Orde do 28 de outubro de 1996 (DOG do 29 de novembro) foi aprobado o proxecto da editorial Oxford University Press da área de lingua estranxeira: inglés para o segundo ciclo de educación primaria.</p>
<p>A devandita editorial elaborou novos materiais curriculares desenvolvidos a partir do proxecto editorial aprobado pola orde antes mencionada. Por isto, unha vez supervisadas as mostras significativas correspondentes a estes novos materiais Top Class, en virtude do establecido no Decreto 89/1993, do 19 de abril e a Orde do 15 de novembro de 1994, esta consellería</p>
<p>DISPÓN:</p>
<p>Primeiro.-Autoriza-lo uso, nos centros docentes, dos novos materiais Top Class da área de lingua estranxeira: inglés para o segundo ciclo de educación primaria, correspondente ó proxecto da editorial Oxford University Press aprobado por Orde do 28 de outubro de 1996.</p>
<p>Segundo.-Os materiais curriculares deberán reflectir esta autorización nos termos establecidos na Orde do 15 de novembro de 1994, mencionando a orde de aprobación do proxecto e a presente orde.</p>
<p>A presente orde entrará en vigor a partir do día seguinte ó da súa publicación no Diario Oficial de Galicia.</p>
<p>Santiago de Compostela, 3 de xuño de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>6035</p>

