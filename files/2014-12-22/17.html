---
date: '2014-12-22'
id: G2347-021214-0001
page: 52049
number: 244
agency: Xulgado do Social número 4 da Coruña
section: V. Administración de xustiza.
title: EDICTO (258/2014 auto de aclaración).
range: Edicto
url: >-
  https://www.xunta.gal/dog/Publicados/2014/20141222/AnuncioG2347-021214-0001_gl.html
---
<p>Encarnación Mercedes Tubío Lariño, secretaria xudicial do Xulgado do Social número 4 da Coruña, dou fe e certifico que neste xulgado se seguen autos número 258/2014 por instancia de Hernán Ariel Romero Leiva contra a empresa Perfecto Manuel Moreira Lema sobre despedimento, nos cales se ditou auto de aclaración da sentenza do 21 de outubro de 2014 que, copiada nos particulares necesarios, di así:</p>
    <p>«Parte dispositiva</p>
    <p>A súa señoría acorda rectificar a resolución da presente sentenza, o cal quedará do teor literal seguinte:</p>
    <p>Resolución:</p>
    <p>Estímase a demanda formulada por Hernán Ariel Romero Leiva fronte á empresa Perfecto Manuel Moreira Lema e, en consecuencia:</p>
    <p>– Declárase improcedente o despedimento efectuado pola empresa Perfecto Manuel Moreira Lema ao demandante.</p>
    <p>– Condénase a Perfecto Manuel Moreira Lema a que no prazo de cinco días desde a notificación da sentenza opte entre a readmisión do demandante ou o aboamento dunha indemnización de 415,03 euros, determinando o aboamento da devandita indemnización a extinción do contrato de traballo; no caso de optar pola readmisión deberá aboar os salarios de tramitación que desde a data do despedimento ata a presente suman 4.980,30 euros, aos cales se deberán engadirse os que se devindiquen ata a súa notifican a razón de 21,56 euros diarios.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución abondando a manifestación da parte ou do seu avogado, graduado social, ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros, na conta de depósitos e consignacións que ten aberta este xulgado facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>Así o acorda e asina a súa señoría. Dou fe».</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma á empresa Perfecto Manuel Moreira Lema expido e asino a presente.</p>
    <p>A Coruña, 2 de decembro de 2014</p>
    <footer><p>O secretario xudicial</p></footer>

