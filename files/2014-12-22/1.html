---
date: '2014-12-22'
id: G0244-171214-0001
page: 51947
number: 244
agency: >-
  Vicepresidencia e Consellería de Presidencia, Administracións Públicas e
  Xustiza
section: II. Autoridades e persoal. b) Nomeamentos.
title: >-
  ORDE do 16 de decembro de 2014 pola que se nomean novos vogais do Consello
  Galego de Cooperación para o Desenvolvemento en representación das
  organizacións non gobernamentais de desenvolvemento (ONGD).
range: Orde
url: >-
  https://www.xunta.gal/dog/Publicados/2014/20141222/AnuncioG0244-171214-0001_gl.html
---
<p>De acordo co establecido no número 5 do artigo 11 do Decreto 326/2004, do 29 de decembro, polo que se regulan os órganos de coordinación e asesoramento en materia de cooperación para o desenvolvemento e polo que se crea o Rexistro de Axentes de Cooperación para o Desenvolvemento, modificado polo Decreto 90/2011, do 5 de maio de 2011, os vogais do Consello Galego de Cooperación para o Desenvolvemento serán nomeados e separados polo titular do departamento competente, logo da proposta das entidades con representación naquel, mediante orde publicada no Diario Oficial de Galicia, e desempeñarán os seus cargos por un período de catro anos. </p>
    <p>Mediante a Orde do 7 de decembro de 2012 (DOG do 18 de decembro) nomeáronse os vogais do Consello Galego de Cooperación para o Desenvolvemento en representación das ONGD. Téndose producido unha renovación dos vogais en representación das ONGD radicadas en Galicia, propostos pola Coordinadora Galega de ONGD, procede modificar a composición do dito consello.</p>
    <p>Polo tanto, vista a proposta de nomeamento formulada pola Coordinadora Galega de ONGD, e de acordo co disposto no número 5 do artigo 11 do Decreto 326/2004, do 29 de decembro, modificado polo Decreto 90/2011, do 5 de maio de 2011,</p>
    <h2>DISPOÑO:</h2>
    <p>Artigo único</p>
    <p>1. Que cesen como vogais, titulares e suplentes, do Consello Galego de Cooperación para o Desenvolvemento en representación das ONGD as seguintes persoas:</p>
    <p>Raúl Besada Vázquez.</p>
    <p>Francisco Solano Raigón Jiménez.</p>
    <p>Laura del Río Quiroga.</p>
    <p>Juan Carlos de Sola Vollbrecht.</p>
    <p>Germán Vargas Calleja.</p>
    <p>Agradécenselles a todos eles os servizos prestados.</p>
    <p>2. Nomear como vogais, titulares e suplentes, do Consello Galego de Cooperación para o Desenvolvemento en representación das ONGD:</p>
    <p>– Titulares:</p>
    <p>María del Carmen Beltrán Moreiras.</p>
    <p>Alejandro Quiñoá Casteleiro.</p>
    <p>– Suplentes:</p>
    <p>Laura Casal Guillán.</p>
    <p>José Francisco Durán Hurtado.</p>
    <p>Lorena Seijo Sanmiguel.</p>
    <p>3. Nomear como vogal titular do Consello Galego de Cooperación para o Desenvolvemento en representación das ONGD o seguinte membro que tiña a condición de suplente: Gonzalo Miguel Gesto Quiñoy.</p>
    <p>4. Nomear como vogal suplente do Consello Galego de Cooperación para o Desenvolvemento en representación das ONGD o seguinte membro que tiña a condición de titular: María Patricia Iglesias Fernández.</p>
    <p>Disposición derradeira</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 16 de decembro de 2014</p>
    <footer><p>Alfonso Rueda Valenzuela<br>Vicepresidente e conselleiro de Presidencia, Administracións Públicas e Xustiza</p></footer>

