---
date: '2014-12-22'
id: C3K1-121214-0004
page: 52000
number: 244
agency: Consellería de Sanidade
section: III. Outras disposicións.
title: >-
  RESOLUCIÓN do 4 de decembro de 2014, da Dirección Xeral de Innovación e
  Xestión da Saúde Pública, pola que se fai pública a realización dun curso
  homologado de nivel básico para a obtención do carné de aplicador/manipulador
  de biocidas.
range: Resolución
url: >-
  https://www.xunta.gal/dog/Publicados/2014/20141222/AnuncioC3K1-121214-0004_gl.html
---
<p>A Orde do 30 de xullo de 1997, conxunta das consellerías de Agricultura, Gandaría e Montes e de Sanidade e Servizos Sociais, polo que se establece na Comunidade Autónoma de Galicia a normativa reguladora para a homologación de cursos de capacitación para realizar tratamentos con praguicidas, así como para a obtención do carné de manipuladores destes produtos, establece no seu artigo 8.6 que os ministerios de Agricultura, Pesca e Alimentación e de Sanidade e Consumo comunicarán aos organismos responsables na Comunidade Autónoma a homologación dos ditos cursos, e no seu artigo 9 a obrigatoriedade de que o organismo oficial responsable publique no <em>Diario Oficial de Galicia</em> a información correspondente a cada curso que se vai realizar.</p>
    <p>En consecuencia, anúnciase a realización dun curso de aplicador/manipulador de biocidas, nivel básico, homologado polas direccións xerais de Saúde Pública do Ministerio de Sanidade e Política Social e de Agricultura do Ministerio de Medio Ambiente, Rural e Mariño, solicitado pola entidade Centro de Formación Ica, S.L., de acordo coas seguintes bases: </p>
    <p>1. Denominación do curso: curso para a capacitación de aplicadores/manipuladores de produtos biocidas. Nivel básico.</p>
    <p>2. Entidade organizadora: Centro de Formación Ica, S.L.</p>
    <p>3. Data: do 29 ao 31 de decembro de 2014.</p>
    <p>4. Lugar de realización: Centro de Formación Ica, S,L., rúa Portela, nº 12, 36205 Vigo (Pontevedra).</p>
    <p>5. Número de prazas: máximo 25 alumnos.</p>
    <p>6. Dirixido a: todo o persoal auxiliar das empresas que apliquen e/ou manipulen produtos biocidas.</p>
    <p>7. Criterios de selección: por rigorosa orde de recepción de inscricións.</p>
    <p>8. Presentación de solicitudes: solicitude segundo o modelo do anexo.</p>
    <p>9. Programa:</p>
    <table>
     <tbody>
      <tr>
       <td>Día 29.12.2014</td>
       <td></td>
      </tr>
      <tr>
       <td>10.00-14.00 h</td>
       <td>Praguicidas. Historia. Descrición e xeneralidades. Lexislación I. Riscos para o home derivados do uso dos praguicidas. Lexislación II. Xeneralidades sobre pragas ambientais e da industria alimentaria.</td>
      </tr>
      <tr>
       <td>16.00-20.00 h</td>
       <td>Prevención, diagnóstico e primeiros auxilios no caso de intoxicación por praguicidas.</td>
      </tr>
      <tr>
       <td>Día 30.12.2014</td>
       <td></td>
      </tr>
      <tr>
       <td>10.00-14.00 h
        e
        16.00-20.00 h</td>
       <td>Praguicidas e ambiente. Problemas. Destrución de envases. Hixiene e seguridade no manexo e aplicación de praguicidas. Métodos de loita antivectorial. Técnicas de aplicación. Métodos químicos (DDD). Técnicas de aplicación de praguicidas. Desinfección ambiental: lexionela.</td>
      </tr>
      <tr>
       <td>Día 31.12.2014</td>
       <td></td>
      </tr>
      <tr>
       <td>9.00-14.00 h</td>
       <td>Prácticas. Preparación de disolucións de produtos. Exercicios prácticos. Interpretación de pictogramas e etiquetas de praguicidas. Uso adecuado dos medios de protección persoal. Boas prácticas de almacenamento de praguicidas. Avaliación tipo test.</td>
      </tr>
     </tbody>
    </table>
    <p>10. Certificado de superación do curso.</p>
    <p>É obrigatoria a asistencia a todas as sesións do curso. Finalizado este, a entidade organizadora realizará as probas pertinentes que avalíen os coñecementos adquiridos polos alumnos e, en caso de superalas, expedirá o certificado correspondente co cal poderá solicitar á Dirección Xeral de Innovación e Xestión da Saúde Pública da Consellería de Sanidade o carné de aplicador/manipulador de biocidas, nivel básico.</p>
    <p>Santiago de Compostela, 4 de decembro de 2014</p>
    <footer><p>Sonia Martínez Arca<br>Directora xeral de Innovación e Xestión da Saúde Pública</p></footer>
    <h2>ANEXO<br>Ficha de solicitude de inscrición<br>Curso para a capacitación de aplicadores/manipuladores de produtos biocidas. Nivel básico</h2>
    <p>Entidade organizadora: Centro de Formación Ica, S.L.</p>
    <p>Datas: do 29 ao 31 de decembro de 2014.</p>
    <p>Lugar de realización do curso: Centro de Formación Ica, S,L., rúa Portela, nº 12, 36205 Vigo (Pontevedra).</p>
    <p>Duración: 20 horas teórico-prácticas e 1 hora de avaliación.</p>
    <p>Horario: das 10.00 ás 14.00 horas e das 16.00 ás 20.00 horas, agás o 31.12.2014, que será das 9.00 ás 14.00 horas.</p>
    <p>Nº de prazas: máximo 25 alumnos.</p>
    <p>Presentación de solicitudes: Centro de Formación Ica, S.L., rúa Portela, nº 12, interior (Calvario), 36205 Vigo, Pontevedra, Tel.: 986 37 77 79. Fax: 986 26 53 00.</p>
    <p>Criterio de selección: por rigorosa orde de recepción da solicitude.</p>
    <p class="basic-paragraph">Alumno/a: </p>
    <p>Enderezo: C.P.: </p>
    <p>Localidade: Provincia: </p>
    <p>Teléfono: Fax: </p>
    <p>Correo electrónico: </p>
    <p>Empresa: CIF: </p>

