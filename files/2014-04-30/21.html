---
date: '2014-04-30'
id: G2347-080414-0001
page: 19821
number: 82
agency: Xulgado do Social número 4 da Coruña
section: V. Administración de xustiza.
title: EDICTO (1195/2013).
range: Edicto
url: >-
  https://www.xunta.gal/dog/Publicados/2014/20140430/AnuncioG2347-080414-0001_gl.html
---
<p>Encarnación Mercedes Tubío Lariño, secretaria do Xulgado do Social número 4 da Coruña, dou fe e certifico que neste xulgado se seguen autos número 1195/2013 por instancia de Manuel Costoya Garea contra A.P.O. Infraestructuras, S.L., a administración concursal e o Fondo de Garantía Salarial, sobre despedimento, cales se ditou sentenza o 6.3.2014 que, copiada nos particulares necesarios, di así:</p>
    <p>Resolución:</p>
    <p>Admítese a demanda formulada por Manuel Costoya Garea fronte a A.P.O. Infraestructuras, S.L. e a súa administración concursal, con intervención do Fondo de Garantía Salarial e, en consecuencia:</p>
    <p>– Declárase improcedente o despedimento efectuado pola demandada A.P.O. Infraestruturas, S.L. ao demandante.</p>
    <p>– Condénase a A.P.O. Infraestructuras, S.L. a que no prazo de cinco días desde a notificación da sentenza opte entre a readmisión do demandante ou o aboamento dunha indemnización de 1.484,75 euros, determinando o aboamento da devandita indemnización a extinción do contrato de traballo; no caso de optar pola readmisión deberá aboar os salarios de tramitación que desde a data do despedimento ata a finalización do contrato supoñen 9.658,39 euros, aos que se deberán engadir os que se devindiquen ata a súa notificación a razón de 59,99 euros diarios, vinculando tales cantidades ao administrador concursal.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para os efectos da súa publicación no Diario Oficial de Galicia co fin de que sirva de notificación en forma á empresa A.P.O. Infraestructuras, S.L. expido e asino a presente.</p>
    <p>A Coruña, 8 de abril de 2014</p>
    <footer><p>A secretaria xudicial</p></footer>

