---
date: '2023-03-06'
id: V0653-070223-0005
page: 16484
number: 45
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 6 de febreiro de 2023, da Xefatura Territorial de Pontevedra,
  pola que se somete á información pública o estudo de impacto ambiental e as
  solicitudes de autorización administrativa previa e de construción e a
  aprobación do proxecto sectorial de incidencia supramunicipal (proxecto de
  interese autonómico) do proxecto do parque eólico Zudreiro, emprazado nos
  concellos de Moraña e Campo Lameiro da provincia de Pontevedra (expediente
  IN408A 2019/45).
range: Resolución
url: >-
  https://www.xunta.gal/dog/Publicados/2023/20230306/AnuncioV0653-070223-0005_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese á información pública a solicitude relacionada coa instalación que se describe a seguir:</p>
    <p>Solicitante: Green Capital Power, S.L.</p>
    <p>Denominación do proxecto: parque eólico Zudreiro.</p>
    <p>Concellos afectados: Moraña e Campo Lameiro (Pontevedra).</p>
    <p>Potencia que se vai instalar: 23 MW.</p>
    <p>Número de aeroxeradores que se van instalar: 5</p>
    <p>Produción de enerxía media neta ou vertida á rede: 70.264 MWh/ano.</p>
    <p>Orzamento total (execución material): 18.728.436,45 €. </p>
    <p>Localización: (coordenadas UTM).</p>
    <p>Coordenadas da poligonal de delimitación:</p>
    <table>
     <tbody>
      <tr>
       <td>Vértice</td>
       <td>UTM-X (ETRS89)</td>
       <td>UTM-Y (ETRS89)</td>
      </tr>
      <tr>
       <td>P1</td>
       <td>534.260,00</td>
       <td>4.707.304,00</td>
      </tr>
      <tr>
       <td>P2</td>
       <td>534.260,00</td>
       <td>4.708.817,00</td>
      </tr>
      <tr>
       <td>P3</td>
       <td>534.818,00</td>
       <td>4.708.817,00</td>
      </tr>
      <tr>
       <td>P4</td>
       <td>534.804,00</td>
       <td>4.711.095,00</td>
      </tr>
      <tr>
       <td>P5</td>
       <td>536.189,00</td>
       <td>4.711.095,00</td>
      </tr>
      <tr>
       <td>P6</td>
       <td>536.489,00</td>
       <td>4.711.095,00</td>
      </tr>
      <tr>
       <td>P7</td>
       <td>536.489,00</td>
       <td>4.708.833,00</td>
      </tr>
      <tr>
       <td>P8</td>
       <td>535.666,00</td>
       <td>4.708.417,07</td>
      </tr>
      <tr>
       <td>P9</td>
       <td>535.043,08</td>
       <td>4.707.306,08</td>
      </tr>
     </tbody>
    </table>
    <p>Coordenadas dos aeroxeradores, da torre de medición e do centro de seccionamento e control (CSC):</p>
    <table>
     <tbody>
      <tr>
       <td>Aeroxerador</td>
       <td>UTM-X (ETRS89)</td>
       <td>UTM-Y
        (ETRS89)</td>
       <td>Concello</td>
      </tr>
      <tr>
       <td>ZU01</td>
       <td>535.167,63</td>
       <td>4.708.195,18</td>
       <td>Campo Lameiro</td>
      </tr>
      <tr>
       <td>ZU02</td>
       <td>535.515,87</td>
       <td>4.708.837,48</td>
       <td>Campo Lameiro</td>
      </tr>
      <tr>
       <td>ZU03</td>
       <td>535.329,17</td>
       <td>4.709.883,29</td>
       <td>Moraña</td>
      </tr>
      <tr>
       <td>ZU04</td>
       <td>535.910,98</td>
       <td>4.709.448,98</td>
       <td>Campo Lameiro</td>
      </tr>
      <tr>
       <td>ZU05</td>
       <td>535.552,84</td>
       <td>4.710.334,04</td>
       <td>Moraña</td>
      </tr>
     </tbody>
    </table>
    <table>
     <tbody>
      <tr>
       <td colspan="3">Torre de medición</td>
      </tr>
      <tr>
       <td>X (ETRS89)</td>
       <td>Y (ETRS89)</td>
       <td>Concello</td>
      </tr>
      <tr>
       <td>535.563,00</td>
       <td>4.709.662,00</td>
       <td>Campo Lameiro</td>
      </tr>
     </tbody>
    </table>
    <table>
     <tbody>
      <tr>
       <td colspan="3">Centro de seccionamento (CS)</td>
      </tr>
      <tr>
       <td>X (ETRS89)</td>
       <td>Y (ETRS89)</td>
       <td>Concello</td>
      </tr>
      <tr>
       <td>535.531,56</td>
       <td>4.709.091,53</td>
       <td>Moraña</td>
      </tr>
     </tbody>
    </table>
    <p>Características técnicas recollidas no proxecto:</p>
    <p>– 5 aeroxeradores tripá modelo Enercon E-160 EP5 ou similar, 4.600 kW de potencia unitaria, de 160 m de diámetro e 120 m de altura de buxe. Cada un deles estará equipado cun transformador elevador de 30/0,69 kV.</p>
    <p>– Unha torre de medición de 127,5 m de altura, de tipo celosía autosoportada.</p>
    <p>– A rede de media tensión do parque recollerá a enerxía xerada polos aeroxeradores e transportarase ata o centro de seccionamento e control e desde este ata a subestación Anduriña (non obxecto deste expediente); estará formada polos seguintes elementos:</p>
    <p>• 5 centros de transformación de tensión aparente 5,2 MVA, grupo de conexión Dyn11 e tensión 30/0,69 kV instalados no interior dos aeroxeradores.</p>
    <p>• 2 liñas soterradas de 30 kV para conectar os aeroxeradores entre si e co CSC:</p>
    <p>– Circuíto núm. 1 conecta ZU-01, ZU-02 e leste co CSC, lonxitude 2.381 m.</p>
    <p>– Circuíto núm. 2 conecta ZU-05, ZU-03, ZU-04 e leste co CSC, lonxitude 2.737 m.</p>
    <p>Os condutores de media tensión serán de tipo RHZ1-2 OL H16CU 18/30 kV Al e sección variable de 95, 150 e 240 mm2.</p>
    <p>A rede de cables do parque eólico estará composta polo tendido de media tensión, rede de terras (condutor de cobre espido de sección mínima 95 mm2 no fondo das gabias), comunicacións e fibra óptica que conecta os aeroxeradores co sistema automático de control do parque.</p>
    <p>– O centro de seccionamento e control do parque estará constituído por un edificio onde se recollerá a enerxía procedente do devandito parque. Deste sairá unha liña de evacuación ata a subestación Anduriña 30/132 kV (ambas non obxecto deste expediente). O centro de seccionamento constará dos seguintes elementos:</p>
    <p>• Unha cela de liña de interconexión coa subestación de Anduriña.</p>
    <p>• Dúas celas de liña de 30 kV para a conexión dos aeroxeradores.</p>
    <p>• Unha cela de medida de tensión. De barras 30 kV.</p>
    <p>• Unha cela de transformador de servizos auxiliares.</p>
    <p>O sistema de control utilizará unha rede de fibra óptica que enlaza os aeroxeradores co servidor SCADA.</p>
    <p>– A lonxitude total dos viais é de 5.877 m, dos cales 1.434 m son novos e 4.443 m existentes e reacondicionados.</p>
    <p>Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais.</p>
    <p>Procedemento de avaliación ambiental: o proxecto da referida instalación eléctrica está suxeito á avaliación de impacto ambiental ordinaria, segundo o establecido no artigo 7.1.a) da Lei 21/2013, do 9 de decembro, de avaliación ambiental.</p>
    <p>De acordo co disposto no artigo 33 da Lei 8/2009, do 22 de decembro, e polas demais normas de aplicación relacionadas ao inicio desta resolución, constitúen o obxecto da información pública os seguintes documentos: proxecto de execución, estudo de impacto ambiental e o proxecto sectorial de incidencia supramunicipal (proxecto de interese autonómico).</p>
    <p>O que se fai público de conformidade co artigo 33.10 da Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia, para coñecemento xeral, e para que todas aquelas persoas, naturais ou xurídicas, que se consideren prexudicadas nos seus dereitos, poidan presentar as súas alegacións no prazo de trinta (30) días, a partir do día seguinte ao da última publicación desta resolución.</p>
    <p>A consulta da documentación realizarase preferentemente a través do seguinte enlace da web da Vicepresidencia primeira e Consellería de Economía, Industria e Innovación: https://ceei.xunta.gal/transparencia/documentos-sometidos-a-informacion-publica, na epígrafe de instalacións de xeración. A atención será telefónica no número 986 80 52 51.</p>
    <p>Cando sexa indispensable a atención presencial, poderase acudir á Xefatura Territorial da Vicepresidencia Primeira e Consellería de Economía, Industria e Innovación (avenida Mª Victoria Moreno, 43, 5º, 36071 Pontevedra), mediante cita previa no número de teléfono indicado, así como nas dependencias dos concellos de Campo Lameiro (praza da Provincia de Pontevedra, 1, 36110 Campo Lameiro) e Moraña (rúa N1, 2, 36660 Moraña).</p>
    <p>Pontevedra, 6 de febreiro de 2023</p>
    <footer><p>Beatriz López del Olmo<br>Xefa territorial de Pontevedra</p></footer>

