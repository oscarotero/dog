---
date: '2015-02-17'
id: G2182-280115-0001
page: 6690
number: 32
agency: Xulgado de Primeira Instancia número 1 de Vigo
section: V. Administración de xustiza.
title: EDICTO (793/2013).
range: Edicto
url: >-
  https://www.xunta.gal/dog/Publicados/2015/20150217/AnuncioG2182-280115-0001_gl.html
---
<p>María Lago Rivero, secretaria xudicial do Xulgado de Primeira Instancia número 1 de Vigo, fago saber que no presente procedemento de xuízo ordinario nº 793/2013, seguido por instancia de BMW Bank GMBH Sucursal en España, representada polo procurador Andrés Gallego Martin-Esperanza, fronte a Espiga Salceda, S.L. e Emilio Nava Pelaz, se ditou sentenza, cuxo encabezamento e resolución son do teor literal seguinte:</p>
    <p>«Sentenza.</p>
    <p>En Vigo, 23 de abril de 2014.</p>
    <p>Vistos por María Isabel Castro Martínez, maxistrada xuíza do Xulgado de Primeira Instancia número 1 de Vigo, os autos de xuízo ordinario sobre reclamación de cantidade, co número 793/2013, promovidos por BMW Bank GMBH Sucursal en España, representada polo procurador Sr. Gallego Martín-Esperanza e asistida do letrado Sr. Rodríguez-Gigirey Pérez, contra Espiga Salceda, S.L. e Emilio Nava Pelaz, en situación procesual de rebeldía.</p>
    <p>Resolución estimando integramente a demanda promovida pola representación de BMW Bank GMBH Sucursal en España contra Espiga Salceda, S.L. e Emilio Nava<br>Pelaz, debo condenar e condeno os demandados a aboar á demandante a cantidade<br>de 62.591,59 euros, máis xuros moratorios ao tipo pactado do 1,5 % mensual desde a data de peche da conta (9 de agosto de 2011), e ao pagamento das custas procesuais.</p>
    <p>Notifíquese ás partes.</p>
    <p>Contra a presente resolución cabe recurso de apelación, que se deberá interpor neste xulgado no prazo de vinte días desde a súa notificación, para ante a Audiencia Provincial de Pontevedra.</p>
    <p>Conforme a disposición adicional décimo quinta da LOPX, para a admisión do recurso deberase acreditar ter constituído, na conta de depósitos e consignacións deste órgano, un depósito de 50 euros, salvo que o recorrente sexa beneficiario de xustiza gratuíta, o Ministerio Fiscal, o Estado, Comunidade Autónoma, entidade local ou organismo autónomo dependente.</p>
    <p>O depósito deberase constituír ingresando a citada cantidade en Banesto, na conta deste expediente, indicando no campo “concepto” a indicación “Recurso” seguida do código “02 Civil-Apelación”.</p>
    <p>Se o ingreso se fai mediante transferencia bancaria deberá incluír, tras a conta referida, separados por un espazo, a indicación “recurso” seguida do código “02 Civil-Apelación”.</p>
    <p>No caso de que deba realizar outros pagamentos na mesma conta, deberá verificar un ingreso por cada concepto, mesmo se obedecen a outros recursos da mesma ou distinta clase indicando, neste caso, no campo Observacións a data da resolución impugnada co formato dd/mm/aaaa.</p>
    <p>Así o acordo, mando e asino».</p>
    <p>E encontrándose os demandados, Espiga Salceda, S.L. e Emilio Nava Pelaz, en paradoiro descoñecido, expídese este edicto co fin de que lle sirva de notificación en forma.</p>
    <p>Vigo, 8 de maio de 2014</p>
    <footer><p>A secretaria xudicial</p></footer>

