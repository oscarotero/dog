---
date: '2015-02-17'
id: L178-280115-0001
page: 6777
number: 32
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva da modificación puntual dos plans parciais do
  SUP-2 (Cornes) e do SUP-3 (Ponte Pedriña) (aparcadoiro disuasorio).
range: Anuncio
url: >-
  https://www.xunta.gal/dog/Publicados/2015/20150217/AnuncioL178-280115-0001_gl.html
---
<p>O Pleno da Corporación, na sesión ordinaria que tivo lugar o día 26 de decembro de 2014, adoptou, entre outros, o seguinte acordo:</p>
    <p>• Aprobar definitivamente a modificación puntual dos plans parciais do SUP-2 (Cornes) e do SUP-3 (Ponte Pedriña), aparcadoiro disuasorio.</p>
    <p>O documento que se somete á aprobación definitiva coincide co aprobado inicialmente pola Xunta de Goberno Local o día 22 de agosto de 2014, coas seguintes reformas:</p>
    <p>– Incorporouse un plano de información de titularidades de Adif (I7).</p>
    <p>– Nos planos I1 e I4 diferenciáronse as zonas afectadas pola modificación (3 e 4).</p>
    <p>– Axustouse en todos os planos o ámbito do aparcadoiro disuasorio no límite sueste co obxecto de evitar a afección de terreos patrimoniais de Adif.</p>
    <p>As reformas sinaladas introducíronse co único obxecto de ampliar ou clarificar a información do documento, pero non alteran o resultado da modificación inicialmente aprobada.</p>
    <p>O acordo notificarase persoalmente a todos os interesados e publicarase no Diario Oficial de Galicia. Así mesmo, publicarase, xunto co texto íntegro da normativa urbanística aprobada, no Boletín Oficial da provincia.</p>
    <p>O acto de aprobación definitiva da citada modificación puntual foi comunicado á Consellería de Medio Ambiente, Territorio e Infraestruturas, con data do 9 de xaneiro de 2015, en cumprimento do disposto polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia (LOUG).</p>
    <p>De acordo co sinalado no artigo 92.2 da citada lei, publicouse no Boletín Oficial da provincia número 13, do día 21 de xaneiro de 2015, o texto íntegro da normativa.</p>
    <p>Contra o acordo de aprobación definitiva poderase interpor directamente recurso contencioso-administrativo ante o Tribunal Superior de Xustiza de Galicia, no prazo de dous (2) meses, contados a partir do día seguinte ao da publicación deste anuncio.</p>
    <p>Santiago de Compostela, 21 de xaneiro de 2015</p>
    <footer><p>Teresa Gutiérrez López<br>Concelleira da Área de Desenvolvemento Urbano e Sostible</p></footer>

