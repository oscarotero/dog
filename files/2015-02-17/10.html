---
date: '2015-02-17'
id: G2185-100215-0002
page: 6692
number: 32
agency: Xulgado de Primeira Instancia número 2 de Vigo
section: V. Administración de xustiza.
title: EXPEDIENTE disciplinario 2/2014
range: Edicto
url: >-
  https://www.xunta.gal/dog/Publicados/2015/20150217/AnuncioG2185-100215-0002_gl.html
---
<p>Proposta de resolución:</p>
    <p>Vigo, 3 de febreiro de 2015</p>
    <p>Feitos:</p>
    <p>Primeiro. Tras se recibir neste xulgado o acordo de incoación do expediente 2/2014 da Vicepresidencia e Consellería de Presidencia, Administracións Públicas e Xustiza en relación co funcionario do corpo de tramitación procesual Gonzalo González Martínez, con último destino no Xulgado de Primeira Instancia e Instrución número 2 de Marín, formouse expediente, do cal foi instrutora quen asina a presente resolución e secretaria a funcionaria do corpo de tramitación procesual con destino neste xulgado Ana Isabel Pino García.</p>
    <p>Segundo. No expediente de referencia practicáronse as dilixencias que nel se poden ver.</p>
    <p>Fundamentos de dereito:</p>
    <p>Primeiro. Do actuado, tras dirixir oficios á Subdirección de Persoal, ao Xulgado de Primeira Instancia e Instrución número 2 de Marín e mais á Delegación Provincial da Vicepresidencia e Consellería de Presidencia, Administracións Públicas e Xustiza, despréndense os seguintes feitos:</p>
    <p>1. A secretaria do Xulgado de Primeira Instancia e Instrución número 2 de Marín certificou, o 7.3.2007, a inasistencia de Gonzalo González Martínez ao seu posto de traballo nos seguintes períodos:</p>
    <p>– Febreiro do ano 2003: completo.</p>
    <p>– Marzo de 2003: do día 3 ao 7, do 10 ao 14, do 17 ao 19, do 26 ao 29, e mais o 31.</p>
    <p>– Abril de 2003: do 1 ao 5 e do 7 ao 11.</p>
    <p>– Do 30 de abril ao 30 de maio de 2003.</p>
    <p>– Do 30 de maio ao 9 de xuño de 2003.</p>
    <p>– Do 9 de xuño ao 31 de xullo de 2003.</p>
    <p>– Do 31 de agosto ao 30 de setembro de 2003.</p>
    <p>– Do 30 de setembro ao 29 de outubro de 2003.</p>
    <p>– Do 29 de outubro de 2003 ao 16 de agosto de 2005.</p>
    <p>– Do 3 de novembro de 2006 ao 7 de marzo de 2007.</p>
    <p>2. Por escrito do 8.5.2014, a secretaria do referido Xulgado de Marín, Amagoya Castro Cerqueiro, informa de que o funcionario do que trae causa o expediente non volveu ao seu posto de traballo desde unha data que non se puido concretar pero que, en todo caso, é anterior ao 3 de novembro de 2006, data de incorporación da secretaria informante, e que a súa praza foi cuberta por diferentes substitutos.</p>
    <p>Engade que, logo de se consultar o expediente persoal de Gonzalo González Martínez, non consta que se reincorporase ao seu posto desde o abandono de 2003.</p>
    <p>Segundo. Dado que se descoñece o domicilio actual de Gonzalo González Martínez, que a súa nai manifestou que non coñece o seu paradoiro actual e que as indagacións efectuadas neste sentido resultaron infrutuosas, procedeuse a notificarlle ao interesado a incoación do presente expediente por medio dun anuncio que foi publicado no Diario Oficial de Galicia do 23.4.2014 (número 77, páxina 18.482).</p>
    <p>Terceiro. Do exame de todo o instruído tírase que a conduta do funcionario de referencia é constitutiva dunha falta moi grave tipificada no artigo 7, letra c), do Regulamento xeral do réxime disciplinario do persoal ao servizo da Administración de xustiza: o abandono de servizo.</p>
    <p>A dita conduta mantívose de xeito claro, evidente e reiterado desde 2003, e constitúe, como xa se indicou, unha falta moi grave de abandono do servizo do artigo 7.c) do referido regulamento, polo que procede dar por concluída a presente instrución e propor a sanción de separación do servizo, consonte o artigo 13.3 do dito regulamento, así como remitir o expediente á Dirección Xeral de Xustiza co fin de que dite a resolución que proceda. </p>
    <p>Cuarto. A gravidade da conduta obxecto de instrución implica que a sanción que se propón sexa a de separación do servizo, dado que aquela é merecente do reproche máximo, a xuízo desta instrutora.</p>
    <p>Quinto. Conforme o artigo 33 do Real decreto 796/2005, do 1 de xullo, a proposta de resolución seralle notificada polo instrutor ao interesado, co fin de que no prazo de quince días alegue o que considere conveniente para a súa defensa.</p>
    <p>A notificación inserirase mediante edicto que se publicará no Diario Oficial de Galicia do mesmo xeito en que se comunicou a resolución do 4 de abril de 2014 pola que se acorda a continuación da instrución.</p>
    <p>Sexto. Na instrución do presente expediente observáronse as prescricións legais.</p>
    <p>Foron vistos os preceptos citados e os demais de xeral e pertinente aplicación.</p>
    <p>Parte dispositiva.</p>
    <p>Dáse por concluída a instrución do expediente disciplinario de referencia respecto ao funcionario Gonzalo González Martínez.</p>
    <p>Estímase a existencia da comisión continuada dunha falta moi grave.</p>
    <p>Proponse como sanción a separación do servizo.</p>
    <p>Acórdase dar traslado para alegacións ao interesado por un prazo de quince días, mediante edicto que se inserirá no Diario Oficial de Galicia.</p>
    <p>Remítanse as actuacións á Dirección Xeral de Xustiza para que adopte a resolución que proceda.</p>
    <p>Así o acorda a secretaria do Xulgado de Primeira Instancia número 2 de Vigo e instrutora do presente expediente, quen asina.</p>
    <p>Vigo, 3 de febreiro de 2015</p>
    <footer><p>Mª del Pilar Sández González</p></footer>

