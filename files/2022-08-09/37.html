---
date: '2022-08-09'
id: L233-030822-0001
page: 43305
number: 151
agency: Concello de Mos
section: VI. Anuncios. b) Administración local.
title: >-
  ANUNCIO de aprobación definitiva do Plan especial de infraestruturas e
  dotacións para instalacións deportivas do Real Club Celta de Vigo, S.A.D., en
  Pereiras, concello de Mos.
range: Anuncio
url: >-
  https://www.xunta.gal/dog/Publicados/2022/20220809/AnuncioL233-030822-0001_gl.html
---
<p>O Pleno da corporación, en sesión ordinaria con data do 28 de xullo de 2022, adoptou os seguintes acordos:</p>
    <p>Primeiro. Desestimar, polos motivos técnico-xurídicos expresados no anexo de participación pública e tendo en conta os informes do arquitecto municipal e de acordo co informe do secretario municipal, as seguintes alegacións:</p>
    <p>1. Número de rexistro electrónico de entrada 3591, do 16.10.2020, achegada pola Comunidade de Montes en Man Común de Tameiga.</p>
    <p>2. Número de rexistro electrónico de entrada 3593, do 16.10.2020, achegada por Ecoloxistas en Acción Galiza.</p>
    <p>3. Número de rexistro central de entrada 9539, do 20.10.2020, achegada pola Xerencia Municipal de Urbanismo do Concello de Vigo.</p>
    <p>Segundo. Aprobar definitivamente o Plan especial de infraestruturas e dotacións para instalacións deportivas do Real Club Celta de Vigo, S.A.D., en Pereiras, concello de Mos, e co documento que incorpora o estudo da paisaxe elaborado de acordo co sinalado no artigo 35 do Regulamento da Lei 7/2008 (anexo 3.8 da memoria xustificativa).</p>
    <p>Terceiro. Publicar a aprobación definitiva no <em>Diario Oficial de Galicia</em>, para os efectos do establecido no artigo 82.2 da Lei 2/2016, do 10 de febreiro, do solo de Galicia, e artigo 199.2 do Decreto 143/2016, do 22 de setembro, polo que se aproba o regulamento da dita lei. Esta publicación deberá realizarse no prazo dun mes desde a adopción da aprobación definitiva.</p>
    <p>O documento que contén a normativa e as ordenanzas publicarase no <em>Boletín Oficial</em> da provincia de Pontevedra, de acordo co establecido no artigo 82.3 da Lei 2/2016, do 10 de febreiro, do solo de Galicia, e no artigo 199.3 do Decreto 143/2016, do 22 de setembro, polo que se aproba o Regulamento da dita lei, así como no artigo 70.2 da Lei 7/1985, do 2 de abril, de bases de réxime local.</p>
    <p>Igualmente, xunto coa publicación deste acordo, publicarase a indicación das medidas adoptadas para o seguimento dos efectos no ambiente da aplicación do plan e a referencia ao enderezo electrónico en que figurará o contido íntegro do plan á disposición do público (número 11 do documento ambiental estratéxico).</p>
    <p>Cuarto. Comunicar o acordo de aprobación definitiva, en virtude do artigo 88 da Lei 2/2016, do 10 de febreiro, do solo de Galicia, e artigo 209 do Decreto 143/2016, do 22 de setembro, polo que se aproba o Regulamento da Lei 2/2016, á consellería competente en materia de urbanismo, para a súa inscrición no Rexistro de Ordenación do Territorio e Planeamento Urbanístico de Galicia, achegando un exemplar en soporte dixital, debidamente dilixenciado.</p>
    <p>Quinto. Notificarlles individualmente a aprobación definitiva do plan especial aos interesados, xunto co informado sobre a desestimación das alegacións, e a todas as persoas titulares catastrais dos terreos afectados ás cales xa se lles notificou a súa aprobación inicial, de conformidade co artigo 186.4 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, do solo de Galicia.</p>
    <p>Para os efectos do disposto nos puntos segundo e terceiro da parte dispositiva deste acordo, a documentación íntegra aprobada definitivamente estará á disposición dos interesados na ligazón https://www.mos.es</p>
    <p>Contra o presente acordo, en aplicación do artigo 112.3 da Lei 39/2015, do 1 de outubro, do procedemento administrativo común das administracións públicas, e dado que se aproba unha disposición administrativa de carácter xeral, poderá interporse recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia (artigo 84.1 da Lei do solo de Galicia e artigo 201.1 do seu regulamento), no prazo de dous meses contados a partir do día seguinte ao da publicación deste anuncio, de conformidade co disposto nos artigos 10 e 46 da Lei 29/1998, do 13 de xullo, da xurisdición contencioso-administrativa. Todo isto sen prexuízo de que se poida interpoñer calquera outro recurso que se entenda máis procedente e sexa conforme a dereito.</p>
    <p>Mos, 2 de agosto de 2022</p>
    <footer><p>Nidia María Arévalo Gómez<br>Alcaldesa</p></footer>

