---
date: '1997-06-19'
id: 7D3A
page: 5
number: 117
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 6 de xuño de 1997, da Delegación Provincial da Coruña, pola que
  se aproba definitivamente o proxecto de expropiación forzosa dos terreos non
  incorporados á xunta de compensación do SUP- 4 de Conxo no concello de
  Santiago de Compostela.
range: Resolución
url: 'https://www.xunta.gal/dog/Publicados/1997/19970619/Anuncio7D3A_gl.html'
---
<p>Examinado o expediente 115A- 97/2 relativo ó proxecto de expropiación forzosa dos terreos non incor</p>
<p>porados á xunta de compensación do SUP- 4 de Conxo, promovido polo Concello de Santiago de Compostela para os efectos que determina o artigo 145.6º da Lei 1/1997, do 24 de marzo, do solo de Galicia (DOG nº 59, do 26 de marzo de 1997) e visto o informe proposta da Subdirección Xeral de Urbanismo e Arquitectura, con data do 2 de maio de 1997 e a Orde do 27 de setembro de 1995, pola que se delegan atribucións en materia de urbanismo nos delegados provinciais (DOG nº 194, do 9 de outubro de 1995),</p>
<p>RESOLVO:</p>
<p>Primeiro.-Aprobar definitivamente o proxecto de expropiación forzosa dos terreos non incorporados á xunta de compensación do SUP- 4, promovido polo Concello de Santiago de Compostela polo procedemento de taxación conxunta previsto nos artigos 145 e seguintes da Lei 1/1997, do 24 de marzo, do solo de Galicia (DOG nº 59, do 26 de marzo de 1997), facendo constar que a presente resolución implicará a declaración de urxencia da ocupación dos bens e dereitos afectados polo proxecto de expropiación de conformidade co establecido no artigo 146 punto 1º da Lei 1/1997, do 24 de marzo.</p>
<p>En consecuencia, o pagamento ou depósito do importe da valoración establecida producirá os efectos previstos nos números 6, 7, e 8 do artigo 52 da Lei de expropiación forzosa, sen prexuízo de que continúe a tramitación do procedemento para a definitiva fixación do prezo xusto (artigo 146 punto 2º da Lei 1/1997, do 24 de marzo).</p>
<p>Segundo.-Notificárlle-la resolución aprobatoria do expediente a tódolos interesados titulares dos bens e dereitos que figuran neste, conferíndolles un termo de vinte días durante o cal poderán manifestar por escrito ante esta delegación provincial a súa disconformidade coa valoración establecida no expediente aprobado, conforme dispón o artigo 145 punto 7 da Lei 1/1997, do 24 de marzo, advertíndolles que, transcorrido o citado prazo de vinte días sen que se formule oposición á valoración, entenderase aceptada a que se fixou no acto aprobatorio do expediente, entendéndose determinado o prezo xusto definitivamente e de conformidade (artigo 145 punto 8 da Lei 1/1997, do 24 de marzo).</p>
<p>Terceiro.-Publica- lo presente acordo no DOG, así como os seguintes bens e dereitos afectados polo proxecto de expropiación xunto coa súa superficie, valoración e propietario.</p>
<table><tbody><tr><td></td></tr>
<tr><td></td></tr>
<tr><td>Parcela</td><td>Propietario</td><td>Superficie
(m)</td><td>Valoración
(ptas.)</td></tr>
<tr><td></td></tr>
</tbody></table>
<table><tbody><tr><td>1</td><td>Herdeiros de Ramón Fernández</td><td>203</td><td>536.576</td></tr>
<tr><td></td></tr>
<tr><td>42</td><td>Unión Fenosa</td><td>22</td><td>2.459.457</td></tr>
<tr><td></td></tr>
<tr><td>106</td><td>Herdeiros de Manuela
Couto Maroño</td><td>250</td><td>3.704.965</td></tr>
<tr><td></td></tr></tbody></table>
<p>Así mesmo, a publicación desta resolución serviralles de notificación ós propietarios descoñecidos, ós que se ignore o lugar de notificación, ou ben tramitada a notificación, non se puidese realizar. Todo isto de acordo co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27-11-1992).</p>
<p>Contra a citada resolución, que é definitiva en vía administrativa, cabe interpoñer recurso contencioso- administrativo ante a Sala do Contencioso Administrativo do Tribunal Superior de Xustiza de Galicia, no prazo de dous meses contados a partir da data de notificación desta resolución, debéndose comunicar previamente a esta delegación provincial a devandita interposición conforme se dispón no artigo 110.3º da Lei 30/1992, de réxime xurídico das administracións públicas e do procedemento administrativo común.</p>
<p>A Coruña, 6 de xuño de 1997.</p>
<p>4805</p>

