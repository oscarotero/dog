---
date: '2015-12-24'
id: G2304-031215-0001
page: 48180
number: 245
agency: Xulgado de Primeira Instancia e Instrución número 2 de Verín
section: V. Administración de xustiza.
title: EDICTO (131/2015).
range: Edicto
url: >-
  https://www.xunta.gal/dog/Publicados/2015/20151224/AnuncioG2304-031215-0001_gl.html
---
<p>Cédula de notificación</p>
    <p>Eu, Damián Vega de las Heras, secretario xudicial do Xulgado de Primeira Instancia e Instrución número 2 de Verín, polo presente edicto anuncio que no procedemento de divorcio número 131/2015 seguido por instancia de Sonia Camesella Guerrero fronte a Jean Charles Gaston Borel ditouse sentenza baixo o número 99/2015, cuxa resolución é do teor literal seguinte:</p>
    <p>«Resolución:</p>
    <p>Estímase a demanda interposta pola procuradora Lucía Taboada González, en nome e representación de Sonia Camesella Guerrero e, en consecuencia:</p>
    <p>Decrétase a disolución por causa de divorcio do matrimonio entre Sonia Camesella Guerrero e Jean Charles Gaston Borel con todos os efectos legais inherentes a tal declaración.</p>
    <p>Atribúese en exclusiva a Sonia Camesella Guerrero a garda e custodia da súa filla Oriane Isabelle Sara Borel. A patria potestade exercerase conxuntamente por ambos os dous pais.</p>
    <p>Establécese un réxime de visitas a favor do pai, sempre en defecto de acordo ao o cal poidan chegar os proxenitores, consistente en que o pai poderá estar en compañía e visitar a súa filla en España, no domicilio en que esta se encontre coa nai, cando as súas ocupacións así llelo permitan, non interfira o normal desenvolvemento da vida diaria da menor e non interrompa as súas obrigas escolares e educativas ou actividades extraescolares, avisando con antelación abonda e recollendo e entregando a nena á nai no seu domicilio, sen que en ningún caso poida pasar a noite fóra do domicilio materno nin saír do territorio español sen coñecemento nin autorización da nai.</p>
    <p>O pai deberá, en concepto de pensión de alimentos a favor da menor para contribuír ao seu sostemento, aboar a cantidade de 200 euros mensuais, que deberán ser aboados por meses anticipados e dentro dos 10 primeiros días de cada mes na conta que para o efecto designe a nai. Esta contía actualizarase anualmente conforme o IPC que publique o INE ou organismo que o substitúa.</p>
    <p>Respecto dos gastos extraordinarios que xere a saúde ou educación da nena que teñan carácter necesario e non estean cubertos polo sistema público sanitario ou docente, deberán ser aboados por metade por ambos os dous proxenitores, logo de representación de recibo acreditativo do desembolso efectuado.</p>
    <p>Atribúese o uso e desfrute do que viña sendo o domicilio familiar á nai e á filla, conxuntamente co mobiliario e enxoval doméstico, atribúese ao pai o uso e desfrute do vehículo Citroën Xsara, matrícula 0526DFN.</p>
    <p>Non se fai imposición de custas.</p>
    <p>Comuníquese esta resolución ao Rexistro Civil en que consta inscrito o matrimonio para a práctica dos asentos que correspondan.</p>
    <p>Lévese testemuño desta resolución aos autos principais, deixando o orixinal no libro correspondente.</p>
    <p>Esta resolución non é firme, contra ela poden interpoñer as partes, no prazo de 20 días desde a notificación da sentenza, recurso de apelación, do que coñecerá a Audiencia Provincial de Ourense.</p>
    <p>Así por esta a miña sentenza, pronúncioo, mándoo e asínoo».</p>
    <p>E para que conste e sirva de notificación a Jean Charles Gaston Borel, en ignorado paradoiro, expido e asino o presente edicto.</p>
    <p>Verín, 3 de decembro de 2015</p>
    <footer><p>O secretario xudicial</p></footer>

