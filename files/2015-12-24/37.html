---
date: '2015-12-24'
id: G0426-141215-0005
page: 48246
number: 245
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 3 de decembro de 2015, do Xurado Provincial de Clasificación de
  Montes Veciñais en Man Común de Lugo, polo que se comunica aos posibles
  titulares de dereitos e intereses o acordo adoptado por este xurado, relativo
  ao expediente 29/76.
range: Anuncio
url: >-
  https://www.xunta.gal/dog/Publicados/2015/20151224/AnuncioG0426-141215-0005_gl.html
---
<p>Na sesión celebrada polo Xurado Provincial o día 30 de novembro de 2015 figura o seguinte acordo: </p>
    <p>Monte de Lea (expediente 29/76), pertencente aos veciños da parroquia de Lea, no termo municipal de Friol, e clasificado como veciñal en man común por resolución do Xurado Provincial con data do 29 de abril de 1977. Con data do 5 de agosto de 2015 ten entrada copia autenticada de sentenza firme ditada polo Xulgado de Primeira Instancia número 1 de Lugo, con data do 30 de xuño de 2015, ditada no procedemento ordinario 391/2014, na cal, estimando a demanda interposta, se declara: «(...) que los predios descritos no feito 1º da demanda reitora do preito, correspondentes coas parcelas catastrais nº 4, 7, 8, 73 e 74 do polígono 101, nº 7, 8, 10, 30, 37, 43, 49, 51, 53 e 62 do polígono 103, e nº 6, 7, 25, 96 e 98 do polígono 104, todos eles do Catastro de Rústica do concello de Friol (Lugo) son de propiedade da sociedade de gananciais do demandante e a súa esposa (...)». Dado traslado da documentación ao Servizo de Montes, con data do 16 de novembro de 2015 emítese informe, especificando as modificacións resultantes, co que o monte de Lea queda cunha superficie de 115,1 ha. Xuntan esbozo da situación actual do monte. Examinada a devandita sentenza, o Xurado, por unanimidade, acorda dar cumprimento ao establecido nela e procede ás correccións oportunas, coa incorporación do esbozo referido ao expediente de clasificación.</p>
    <p>Ao descoñecerse o nome e enderezo dos posibles titulares de dereitos e intereses sobre o referido monte, por medio do presente anuncio, en conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, comunícase o devandito acordo.</p>
    <p>Así mesmo, este anuncio publicarase no Diario Oficial de Galicia de acordo co establecido no artigo 23 do Decreto 260/1992, do 4 de setembro, para a execución da Lei de MVMC, ben que a eficacia do acto notificado quedará supeditada á súa publicación no BOE.</p>
    <p>Lugo, 3 de decembro de 2015</p>
    <footer><p> José Ramón Losada Fernández<br>Presidente do Xurado Provincial de Clasificación<br>de Montes Veciñais en Man Común de Lugo</p></footer>

