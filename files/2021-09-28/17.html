---
date: '2021-09-28'
id: G0003-170921-0002
page: 47579
number: 187
agency: Servizo Galego de Saúde
section: IV. Oposicións e concursos.
title: >-
  ANUNCIO do 16 de setembro de 2021, da Xerencia da Área Sanitaria da Coruña e
  Cee, polo que se dá publicidade da resolución da mesma data pola que se
  convoca procedemento de mobilidade interna voluntaria para o persoal
  estatutario fixo das categorías de persoal sanitario diplomado, sanitario de
  formación profesional e persoal de xestión e servizos do Hospital Público de
  Cee.
range: Anuncio
url: >-
  https://www.xunta.gal/dog/Publicados/2021/20210928/AnuncioG0003-170921-0002_gl.html
---
<p>De conformidade co establecido na disposición adicional quinta do Decreto 206/2005, do 22 de xullo, de provisión de prazas de persoal estatutario do Servizo Galego de Saúde (DOG nº 145, do 29 de xullo), e con base nos criterios reitores para mobilidade interna no ámbito de atención especializada, aprobados pola Mesa sectorial o 23 de decembro de 2009, modificados polo Acordo do 31 de xaneiro de 2014, e tras as negociacións mantidas coas seccións sindicais CC.OO., CIG, CSIF, USAE e UGT, acordáronse, o 21 de maio de 2021, as bases da convocatoria do concurso de mobilidade interna do persoal estatutario fixo das categorías de persoal sanitario diplomado, sanitario de formación profesional e de xestión e servizos do Hospital Público de Cee.</p>
    <p>A Área Sanitaria da Coruña e Cee, con base nas competencias atribuídas pola Orde do 22 de abril de 2020 (DOG nº 82, do 29 de abril), modificada pola Orde do 25 de maio de 2020 (DOG nº 103, do 29 de maio) sobre delegación de competencias en órganos centrais e periféricos do Servizo Galego de Saúde,</p>
    <h2>RESOLVE:</h2>
    <p>Anunciar a convocatoria do procedemento de mobilidade interna do persoal estatutario fixo das categorías de persoal sanitario diplomado, sanitario de formación profesional e de xestión e servizos do Hospital Público de Cee.</p>
    <p>As bases íntegras desta convocatoria estarán expostas nos taboleiros de anuncios do Hospital Público de Cee e na páxina web do espazo do profesional.</p>
    <p>As solicitudes para participar neste procedemento axustaranse necesariamente ao formulario electrónico existente na Oficina virtual do profesional (FIDES/procesos/mobilidade voluntaria interna) e, tras a súa formalización electrónica, unha vez impresa, deberá presentarse no Rexistro do Hospital Público de Cee ou en calquera dos rexistros referidos no artigo 16 da Lei 39/2015, do 1 de outubro, do procedemento administrativo común das administracións públicas, e demais lugares previstos no artigo 10 do Decreto 191/2011, do 22 de setembro, de organización e funcionamento dos rexistros da Administración xeral e das entidades públicas instrumentais da Comunidade Autónoma de Galicia.</p>
    <p>O prazo de presentación de solicitudes será de vinte (20) días hábiles a partir do día seguinte ao da súa publicación no Diario Oficial de Galicia.</p>
    <p>A Coruña, 16 de setembro de 2021</p>
    <footer><p>Luis Verde Remeseiro<br>Xerente da Área Sanitaria da Coruña e Cee</p></footer>

