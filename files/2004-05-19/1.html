---
date: '2004-05-19'
page: 7
number: 95
agency: CONSELLERÍA DE PESCA E ASUNTOS MARÍTIMOS
section: III. OUTRAS DISPOSICIÓNS
title: >-
  Resolución do 22 de abril de 2004, da Dirección Xeral de Innovación e
  Desenvolvemento Pesqueiro, pola que se acorda ratificar a adaptación dos
  estatutos da Confraría de Pescadores de San Cibrao, inscribila no Rexistro de
  Confrarías e das súas federacións e ordenar a súa publicación no Diario
  Oficial de Galicia.
range: Resolución
---
<p>Examinada a adaptación dos estatutos da Confraría de Pescadores de San Cibrao ao Decreto 261/2002, do 30 de xullo, polo que se aproban as normas reguladoras das confrarías de pescadores e as súas federacións, realizada en cumprimento da súa disposición transitoria primeira.</p>
<p>Comprobado que se cumpre o requisito que establece o artigo 4 do Decreto 261/2002, do 30 de xullo, polo que se aproban as normas reguladoras das confrarías de pescadores e as súas federacións, de aprobación pola Xunta Xeral da confraría, na súa reunión do 20 de novembro de 2003, e de conformidade co disposto nos artigos 2 e 14 da Lei 9/1993, do 8 de xullo, de confrarías de pescadores de Galicia, e cos artigos 112 a), 113 e 114 do decreto citado relativos ao Rexistro de Confrarías e das súas Federacións.</p>
<p>A directora xeral de Innovación e Desenvolvemento Pesqueiro da Consellería de Pesca e Asuntos Marítimos, en representación desta, acorda ratificar a adaptación dos estatutos da Confraría de Pescadores de San Cibrao, que consta de 94 artigos, unha disposición adicional, unha derrogatoria e unha derradeira (84 páxinas), inscribila no Rexistro de Confrarías e das súas Federacións no folio 23 do libro 1º e ordenar a súa publicación no Diario Oficial de Galicia, adquirindo desde este momento a eficacia xurídica que lle recoñecen as normas legais de aplicación.</p>
<p>Santiago de Compostela, 22 de abril de 2004.</p>
<p>Rosa Mª Quintana Carballo</p>
<p>Directora xeral de Innovación e Desenvolvemento</p>
<p>Pesqueiro</p>

