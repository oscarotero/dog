---
date: '2016-02-22'
id: G0120-040216-0027
page: 6527
number: 35
agency: Xulgado de Primeira Instancia e Instrución Nº 1 de Ortigueira
section: V. Administración de xustiza.
title: EDICTO (85/2013).
range: Edicto
url: >-
  https://www.xunta.gal/dog/Publicados/2016/20160222/AnuncioG0120-040216-0027_gl.html
---
<p>Eu, Nuria Ramudo Rodríguez, secretaria xudicial do Xulgado de Primeira Instancia e Instrución número 1 de Ortigueira, polo presente, anuncio:</p>
    <p>No presente procedemento, seguido por instancia de Francisco Rega Quintana, Juan Eusebio Riguera Gómez, María Rega Quintana, Esther Rega Quintana, fronte a Emilia Fernández Rega, se ditou sentenza, cuxo teor literal é o seguinte:</p>
    <p>«Sentenza núm. 98.</p>
    <p>Ortigueira, 13 de outubro de 2013.</p>
    <p>Ricardo Pailos Núñez, xuíz do Xulgado de Primeira Instancia e Instrución único de Ortigueira, vistos os autos do xuízo ordinario 85/2013, iniciado tras a interposición de demanda pola procuradora Sra. Borrás Vigo, en nome e representación de Juan Eusebio Riguera Gómez e Francisco, María, Carmen, Purificación e Esther Rega Quintana, baixo a dirección letrada de Carlos Quiemadelos Martín-Lanuez, contra Emilia Fernández Rega, declarada en rebeldía, ditei a seguinte</p>
    <p>Resolución: </p>
    <p>Que debo estimar e estimo a demanda interposta pola procuradora Sra. Borrás Vigo, en nome e representación de Juan Eusebio Riguera Gómez e Franciso, María, Carmen, Purificación e Esther Rega Quintana, baixo a dirección letrada de Carlos Quiemadelos Martín-Lanuez, contra Emilia Fernández Rega, declarada en rebeldía. En consecuencia, declaro o carácter indivisible da vivenda unifamiliar de que as partes son copropietarias, situada na rúa Río do Sil, número 36 da localidade de Cariño, a cal consta dunha soa planta acaroada a outras edificacións cun terreo libre de edificacións, excepto unha pequena adega na súa fronte á rúa. O terreo ten unha superficie aproximada de 305 metros cadrados e a vivenda ocupa 82 metros cadrados aproximadamente. Linda coa zona de dominio marítimo terrestre. </p>
    <p>En consecuencia, ordénase a súa venda en pública poxa con admisión de licitadores estraños e establécese como valor de taxación a cantidade de 72.121,45 euros, cantidade fixada polo contador partidor. O produto da poxa repartirase entre os copropietarios de acordo coa cota de copropiedade que ten cada un deles e que é do 5,5555 % no caso de María Rega Quintana e do 18,8889 % no caso do resto dos comuneiros: Juan Eusebio Riguera Gómez, Francisco Rega Quintana, Carmen Rega Quintana, Purificación Rega Quintana, Esther Rega Quintana e Emilia Fernández Rega. Todo iso con expresa condena en custas á demandada Emilia Fernández Rega.</p>
    <p>Todo iso con expresa condena en custas á parte demandada.</p>
    <p>Notifíquese esta sentenza ás partes e fágaselles saber que non é firme e que contra ela poden interpor recurso de apelación no prazo de 20 días, que se contarán desde a súa notificación. Este recurso será resolto pola Audiencia Provincial da Coruña.</p>
    <p>Así o acorda, manda e asina Ricardo Pailos Núñez, xuíz do Xulgado de Primeira Instancia e Instrución único de Ortigueira».</p>
    <p>E ao estar a demandada, Emilia Fernández Rega, en paradoiro descoñecido, expídese este edicto co fin de que lle sirva de notificación en forma.</p>
    <p>Ortigueira, 22 de xaneiro de 2016</p>
    <footer><p>A secretaria xudicial</p></footer>

