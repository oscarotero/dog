---
date: '2021-12-20'
id: C141-031221-0002
page: 62615
number: 242
agency: Portos de Galicia
section: VI. Anuncios. a) Administración autonómica.
title: >-
  CÉDULA do 2 de decembro de 2021 pola que se notifica o acordo de inicio de
  procedemento de desafiuzamento administrativo de edificación no porto de
  Ribadeo, con destino a mantemento e reparación de embarcacións, buques e
  maquinaria.
range: Cédula
url: >-
  https://www.xunta.gal/dog/Publicados/2021/20211220/AnuncioC141-031221-0002_gl.html
---
<p>De conformidade co disposto nos artigos 44 e 46 da Lei 39/2015, do procedemento administrativo común das administracións públicas, notifícase a José Ramón García Barcia mediante a publicación no <em>Boletín Oficial del Estado</em>, requirimento previo de desafiuzamento administrativo de edificación destinada a mantemento e reparación de embarcacións, buques e maquinaria por non ser posible a notificación a través do servizo de Correos no último domicilio coñecido.</p>
    <p>O expediente tramítase por encontrarse extinguida a autorización e non ser factible a súa renovación pola falla de concorrencia dos requisitos exixibles, incluídas as débedas existentes.</p>
    <p>O presente acto administrativo que emite a Presidencia do Consello de Administración da entidade pública Portos de Galicia, de acordo coas competencias previstas no artigo 114 da Lei 5/2011, de patrimonio da Comunidade Autónoma de Galicia, dítase en aplicación do artigo 113 desa lei, do artigo 148 da Lei 6/2017, do 12 de decembro, de portos de Galicia, e do artigo 31 do Decreto 227/1995, que aproba o Regulamento da entidade pública Portos de Galicia.</p>
    <p>A edificación deberá de ser abandonada nun prazo máximo de 10 días contado desde a publicación da presente cédula no <em>Boletín Oficial del Estado</em>, o que se formalizará coa entrega das chaves do peche exterior ao persoal de Portos de Galicia.</p>
    <p>Así mesmo, este anuncio publicarase no <em>Diario Oficial de Galicia</em>, ben que, a eficacia do acto notificado quedará supeditada á súa publicación no BOE.</p>
    <p>Outórgase trámite de audiencia por un prazo máximo de 10 días hábiles contado desde a publicación da presente cédula no <em>Boletín Oficial del Estado</em>, durante o que poderán formularse alegacións e presentarse os documentos ou xustificacións que se xulguen pertinentes.</p>
    <p>De ser preciso o desafiuzamento, será executado co auxilio das Forzas e Corpos da Seguridade do Estado.</p>
    <p>Contra o presente acto administrativo de iniciación non se admitirán accións interditais ou para a tutela sumaria da posesión das previstas na Lei de axuizamento civil.</p>
    <p>Cara ao seu exame, o expediente encóntrase nas dependencias dos servizos centrais de Portos de Galicia, en Área Central, praza de Europa, 5-A, 6º, Santiago de Compostela.</p>
    <p>Santiago de Compostela, 2 de decembro de 2021</p>
    <footer><p>Susana Lenguas Gil<br>Presidenta de Portos de Galicia</p></footer>

