---
date: '2021-12-20'
id: G0595-131221-0001
page: 62345
number: 242
agency: 'Vicepresidencia primeira e Consellería de Presidencia, Xustiza e Turismo'
section: III. Outras disposicións.
title: >-
  DECRETO 166/2021, do 2 de decembro, polo que se aproba o escudo do Concello de
  San Xoán de Río (Ourense).
range: Decreto
url: >-
  https://www.xunta.gal/dog/Publicados/2021/20211220/AnuncioG0595-131221-0001_gl.html
---
<p>O Concello de San Xoán de Río (Ourense) considerou conveniente organizar correctamente o seu emblema municipal para perpetualo coa simboloxía adecuada e conforme as normas da heráldica. Para iso, e de acordo coas facultades que lle confiren as disposicións legais vixentes, elevou o informe histórico-heráldico, coa correspondente proposta de representación gráfica do escudo, para a súa aprobación definitiva.</p>
    <p>A competencia exclusiva en materia de adopción, modificación ou rehabilitación dos emblemas heráldicos dos concellos e doutras entidades locais correspóndelle á Comunidade Autónoma galega, segundo o disposto polo artigo 27.2 do Estatuto de autonomía de Galicia.</p>
    <p>O expediente tramitouse conforme as normas de procedemento establecidas na Lei 7/1985, do 2 de abril, reguladora das bases de réxime local; Lei 5/1997, do 22 de xullo, de Administración local de Galicia; no Decreto 19/2010, do 11 de febreiro, polo que se aproba o regulamento de símbolos das entidades locais de Galicia, e no Real decreto 2568/1986, do 10 de decembro, que aproba o Regulamento de organización, funcionamento e réxime xurídico das corporacións locais.</p>
    <p>Na súa virtude, visto o informe emitido pola Comisión de Heráldica da Xunta de Galicia e por proposta da persoa titular da Vicepresidencia Primeira e Consellería de Presidencia, Xustiza e Turismo, e logo da deliberación do Consello da Xunta de Galicia na súa reunión do día dous de decembro de dous mil vinte e un,</p>
    <p class="dog-titulo">DISPOÑO:</p>
    <p>Artigo único. Aprobar o escudo do Concello de San Xoán de Río, que figura como anexo, organizada do seguinte xeito:</p>
    <p>«De gules (vermello) e sobre ondas de azur (azul) e prata (branco), unha ponte de ouro (amarelo), sumado dunha torre deste e da cruz sanjuanista de prata, flanqueadas de dúas ramas de castiñeiro ao natural. Ao timbre, a coroa real pechada».</p>
    <p>Santiago de Compostela, dous de decembro de dous mil vinte e un</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Alfonso Rueda Valenzuela<br>Vicepresidente primeiro e conselleiro de Presidencia, Xustiza e Turismo</p>

