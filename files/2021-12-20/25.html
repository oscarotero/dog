---
date: '2021-12-20'
id: G0596-121221-0001
page: 62587
number: 242
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 10 de decembro de 2021, da Xefatura Territorial da Coruña, polo que
  se someten a información pública a solicitude de autorización administrativa
  previa, a autorización administrativa de construción, o estudo de impacto
  ambiental e o proxecto sectorial (proxecto de interese autonómico (PIA) do
  proxecto do parque eólico Ampliación Graiade, no concello de Porto do Son (A
  Coruña) (expediente IN408A 2020/91).
range: Acordo
url: >-
  https://www.xunta.gal/dog/Publicados/2021/20211220/AnuncioG0596-121221-0001_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e Lei 9/2001, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicacións, sométese a información pública a solicitude relacionada coa instalación que se describe a continuación:</p>
    <p>Solicitante/promotor: Eólica de Graiade, S.L. (CIF: B15966534).</p>
    <p>Enderezo para os efectos de notificacións: Bodión, s/n, 15980 Boiro (A Coruña).</p>
    <p>Denominación do proxecto: parque eólico Ampliación Graiade (expediente IN408A 2020/91).</p>
    <p>Concello afectado pola poligonal do parque eólico: Porto do Son (A Coruña).</p>
    <p>Potencia: 6 MW.</p>
    <p>Núm. aeroxeradores que se instalarán: 2 ud. × 3 MW de potencia nominal unitaria.</p>
    <p>Produción media neta estimada: 24,9 GWh/ano.</p>
    <p>Horas netas anuais equivalentes á potencia nominal: 4.155,5 horas.</p>
    <p>Orzamento de execución material: 6.068.123,52 €.</p>
    <p>Prazo de execución: seis (6) meses.</p>
    <p>Localización (área de afección):</p>
    <table>
     <tbody>
      <tr>
       <td colspan="2">Parque eólico Ampliación Graiade</td>
      </tr>
      <tr>
       <td>A.D.E.</td>
       <td>Graiade</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Parque eólico Ampliación Graiade</td>
      </tr>
      <tr>
       <td rowspan="2">Vértice poligonal</td>
       <td colspan="2">Coordenadas UTM fuso 29 ETRS89</td>
       <td rowspan="2">Concello</td>
      </tr>
      <tr>
       <td>X</td>
       <td>Y</td>
      </tr>
      <tr>
       <td>A</td>
       <td>499.203</td>
       <td>4.723.779</td>
       <td rowspan="6">Porto do Son</td>
      </tr>
      <tr>
       <td>B</td>
       <td>500.991</td>
       <td>4.726.139</td>
      </tr>
      <tr>
       <td>C</td>
       <td>501.461</td>
       <td>4.725.775</td>
      </tr>
      <tr>
       <td>D</td>
       <td>500.651</td>
       <td>4.724.915</td>
      </tr>
      <tr>
       <td>E</td>
       <td>500.316</td>
       <td>4.724.238</td>
      </tr>
      <tr>
       <td>F</td>
       <td>500.158</td>
       <td>4.722.870</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Parque eólico Ampliación Graiade</td>
      </tr>
      <tr>
       <td rowspan="2">Aeroxerador</td>
       <td colspan="2">Coordenadas UTM fuso 29 ETRS89</td>
       <td rowspan="2">Concello</td>
      </tr>
      <tr>
       <td>X</td>
       <td>Y</td>
      </tr>
      <tr>
       <td>A-1</td>
       <td>499.998</td>
       <td>4.724.090</td>
       <td rowspan="2">Porto do Son</td>
      </tr>
      <tr>
       <td>A-2</td>
       <td>499.713</td>
       <td>4.723.600</td>
      </tr>
     </tbody>
    </table>
    <p>Obxecto da actuación:</p>
    <p>Trátase dunha ampliación do parque eólico (PE) en funcionamento Graiade (nº expediente IN661A 01/07, potencia instalada: 19,5 MW e mesmo titular: Eólica de Graiade, S.L.), que consiste basicamente na instalación de dous novos aeroxeradores e a realización das actuacións necesarias na actual subestación eléctrica transformadora (SET) 20/66 kV do parque eólico Graiade para a conexión destes novos aeroxeradores nela.</p>
    <p>Características técnicas da instalación:</p>
    <p>• Dous (2) aeroxeradores tripá, modelo V136 de Vestas, de 3 MW de potencia nominal unitaria, con velocidade e paso variables, altura ata a buxa de 82 m e un diámetro do rotor de 136 m.</p>
    <p>• Dous (2) centros de transformación trifásicos montados no interior de cada aeroxerador, con transformador de illamento seco, potencia aparente unitaria 3.250 kVA e relación de transformación 0,69/20 kV.</p>
    <p>• Estes centros de transformación interconectaranse entre si e coa SET Graiade 20/66 kV, existente no actual parque eólico Graiade, mediante liñas soterradas de 20 kV. O cable utilizado será condutor de aluminio tipo RHZ1 12/20 kV H16 de 240 mm² de sección.</p>
    <p>• A liña de 20 kV de conexión dos dous novos aroxeradores coa subestación instalarase no interior dos tubos de reserva existentes, que foron instalados durante a construción do parque actual en previsión de futuras ampliacións. Concretamente, empregarase a canalización que conecta a posición actual G-11 coa SET, cunha lonxitude de 3.200 metros.</p>
    <p>• A posta á terra da rede de media tensión (MT) está constituída por un cable de cobre nu, de sección 50 mm², tendido ao longo da canalización de MT, no fondo da gabia.</p>
    <p>• Os aeroxeradores conectaranse, mediante unha rede de fibra óptica 8 fíos 9/125 μm, co centro de control situado no actual edificio de control da SET.</p>
    <p>• Na existente SET Graiade 20/66 kV (constituída actualmente por tres posicións de entrada de 20 kV para a conexión dos circuítos de MT procedentes do parque eólico Graiade en operación) requírese a instalación dun conxunto de celas de 20 kV para protección e medida no novo circuíto procedente dos novos aeroxeradores, así como os equipamentos necesarios para posibilitar a medida fiscal de acordo coa regulamentación vixente. O transformador elevador 20/66 kV existente, cunha potencia de 20/25 MVA (ONAN/ONAF), é válido para a potencia máxima prevista, incluída a ampliación (25,5 MW).</p>
    <p>• Os dous aeroxeradores verterán a enerxía xerada á existente SET Graiade 20/66 kV, desde a cal se evacuará a través da actual liña eléctrica aérea de 66 kV, que se conecta á rede de distribución na subestación Tambre 66 kV, propiedade de Unión Fenosa Distribución (UFD). A liña de evacuación e as infraestruturas de conexión na subestación Tambre 66 kV son existentes e válidas para a conexión da ampliación do parque eólico, sen que se requira actuación ningunha.</p>
    <p>Obxecto da información pública:</p>
    <p>A solicitude de autorización administrativa previa, a autorización administrativa de construción, o estudo de impacto ambiental (EIA) e o proxecto sectorial (proxecto de interese autonómico-PIA) das instalacións.</p>
    <p>Documentación que se expón:</p>
    <p>1. O proxecto de execución (abril 2020-asinado 23.8.2021).</p>
    <p>1.1. Estudo de campos electromagnéticos (novembro 2021-asinado 13.11.2021).</p>
    <p>1.2. Plano xeral do proxecto do parque eólico.</p>
    <p>2. O estudo de impacto ambiental (EIA) (maio 2021-asinado 1.6.2021).</p>
    <p>3. O proxecto sectorial (proxecto de interese autonómico-PIA) (maio 2020-asinado 17.11.2020).</p>
    <p>O que se fai público, de conformidade co artigo 33.10 da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia, para o coñecemento xeral e para que se poida examinar a documentación técnica anteriormente relacionada e, de ser o caso, presentar as alegacións ou observacións que se consideren oportunas dentro do prazo de trinta (30) días, que se contará a partir do día seguinte ao da publicación deste acordo no <em>Diario Oficial de Galicia</em> (DOG).</p>
    <p>A documentación estará á disposición das persoas interesadas nas dependencias da Sección de Enerxía desta Xefatura Territorial da Coruña da Vicepresidencia Segunda e Consellería de Economía, Empresa e Innovación (rúa Vicente Ferrer, núm. 2-2º andar, 15071 A Coruña, das 9.00 as 14.00 horas, de luns a venres, con cita previa no correo electrónico seccion.enerxia.coruna@xunta.es ou nos teléfonos 981 18 49 83 e 981 18 49 17), así como na Casa do Concello de Porto do Son (A Coruña). Ademais, tamén se poderá consultar no portal web da Vicepresidencia Segunda e Consellería de Economía, Empresa e Innovación a través da seguinte ligazón:</p>
    <p>https://ceei.xunta.gal/transparencia/parque-eolico/ampliacion-graiade </p>
    <p>A Coruña, 10 de decembro de 2021</p>
    <footer><p>Isidoro Martínez Arca<br>Xefe territorial da Coruña</p></footer>

