---
date: '2017-06-14'
id: G0007-020617-0002
page: 29112
number: 112
agency: Xulgado do Social número 3 de Santiago de Compostela
section: V. Administración de xustiza.
title: EDICTO (399/2015).
range: Edicto
url: >-
  https://www.xunta.gal/dog/Publicados/2017/20170614/AnuncioG0007-020617-0002_gl.html
---
<p>Eu, Susana Varela Amboage, secretaria do Xulgado do Social número 3 de Santiago de Compostela, fago saber que mediante a resolución ditada o día 2 de xuño de 2017 no proceso seguido por instancia de Carlos Jiménez Díaz contra CTV, S.A., Uno TV, S.L., Cinemar Films, S.L., Fogasa, Dub Digital Audio, S.L., Filmanova, S.L., Studio XXI Producciones, S.L., Sodinor, S.A., Area 5.1 Factoría Audiovisual, S.L., Bren Entertainment, S.A., Sonorización Noroeste, S.A., Estudio Uno de Doblaje, S.A., Intereuropa TV, S.A., Best Digital, S.A., Voces Meigas, S.A., Dobleson, S.L., Televisión de Galicia, S.A., Vídeo Galicia, S.A., Editorial Compostela, S.A., Radio Televisión de Galicia, S.A., rexistrado co núm. PO 399/2015, se acordou citar a Bren Entertaiment, S.A., Intereuropa TV, S.A. e Vídeo Galicia, S.A., en paradoiro descoñecido, para que comparezan na sala de vistas do Xulgado do Social número 3, situado na rúa Berlín s/n, polígono das Fontiñas, CP 15707 Santiago de Compostela, o día 21 de xuño de 2017, ás 10.15 e ás 10.20 horas, co fin de celebrar os actos de conciliación e, de ser o caso, xuízo, os que poderán comparecer persoalmente ou mediante persoa legalmente apoderada, e que deberán acudir con todos os medios de proba de que se intenten valer. Advírteselles de que é unha única convocatoria e que os ditos actos non se suspenderán pola falta inxustificada de asistencia. </p>
    <p>Fáiselle saber que teñen ao seu dispor, na oficina xudicial, a cédula de citación, a copia da demanda, o decreto da súa admisión e tamén as demais resolucións e documentos que figuran no procedemento. </p>
    <p>Así mesmo, advírteselles aos destinatarios que as seguintes comunicacións se farán mediante a fixación dunha copia da resolución ou da cédula no taboleiro de anuncios da oficina xudicial, agás no suposto da comunicación das resolucións que deban revestir a forma de auto ou sentenza, ou cando se trate dun emprazamento. </p>
    <p>No caso de que pretenda comparecer ao acto do xuízo asistido de avogado ou representado tecnicamente por graduado social colexiado, ou representado por procurador, deberá pór esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, unha vez trasladada tal intención ao demandante, este poida estar representado tecnicamente por graduado social colexiado, ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de se valer no acto do xuízo de avogado, procurador ou graduado social colexiado. </p>
    <p>Para que lles sirva de citación a Bren Entertaiment, S.A., Intereuropa TV, S.A. e Vídeo Galicia, S.A., expídese este edicto para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>Santiago de Compostela, 2 de xuño de 2017</p>
    <footer><p>A letrada da Administración de xustiza</p></footer>

