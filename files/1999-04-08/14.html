---
date: '1999-04-08'
id: 60FE
page: 4006
number: 66
agency: CONSELLERÍA DE ECONOMÍA E FACENDA
section: IV. OPOSICIÓNS E CONCURSOS
title: >-
  Orde do 29 de marzo de 1999 de convocatoria para a realización da entrevista
  correspondente ó proceso de selección para o nomeamento de recadador da zona
  de Pontevedra.
range: Orde
url: 'https://www.xunta.gal/dog/Publicados/1999/19990408/Anuncio60FE_gl.html'
---
<p>Rematado o prazo de presentación de solicitudes establecido no artigo 3 da Orde do 29 de xaneiro de 1999 (DOG nº 24, do 5 de febreiro), polo que se convoca proceso de selección para o nomeamento de recadador da zona de Pontevedra, débese proceder á realización das actuacións establecidas no artigo 4 da devandita orde.</p>
<p>Para tal efecto, facendo uso da autorización contida na disposición adicional do Decreto 90/1997, do 10 de abril, polo que se establece a organización recadatoria da Xunta de Galicia e o Estatuto dos recadadores de zona,</p>
<p>DISPOÑO:</p>
<p>Artigo 1º</p>
<p>A comisión de selección a que se refire o artigo 5 da Orde do 29 de xaneiro de 1999 axustarase no seu funcionamento e actuacións ó disposto no capítulo II do título II da Lei 30/1992, do 26 de novembro, de réxime xurídico das administracións públicas e do procedemento administrativo común, rematando as súas tarefas coa elevación ó conselleiro de Economía e Facenda da correspondente proposta de selección a prol do aspirante que obteña maior puntuación.</p>
<p>Artigo 2º</p>
<p>Convócanse os participantes no referido proceso selectivo, que a continuación se indican, para a realización da entrevista que terá lugar na sala de xuntas da Consellería de Economía e Facenda (edificio administrativo de San Caetano, bloque 3, Santiago de Compostela) na data e horas que para cada un deles se sinalan:</p>
<p>Apelidos e nome: Guimaraens Benedetti, Fernando.</p>
<p>Data: 9 de abril de 1999.</p>
<p>Hora: 10.</p>
<p>Apelidos e nome: Rey Lama, Xosé Miguel.</p>
<p>Data: 9 de abril de 1999.</p>
<p>Hora: 11.</p>
<p>Santiago de Compostela, 29 de marzo de 1999.</p>
<p>José Antonio Orza Fernández</p>
<p>Conselleiro de Economía e Facenda</p>

