---
date: '2015-06-30'
id: G0260-100615-0001
page: 27372
number: 121
agency: 'Tribunal Superior de Xustiza de Galicia (Sala do Social, Sección Primeira)'
section: V. Administración de xustiza.
title: EDICTO (3396/2014).
range: Edicto
url: >-
  https://www.xunta.gal/dog/Publicados/2015/20150630/AnuncioG0260-100615-0001_gl.html
---
<p>M. Asunción Barrio Rúa, secretaria xudicial da Sección número 1 da Sala Segunda do Social do Tribunal Superior de Xustiza de Galicia, fago saber que no procedemento recurso de suplicación 3396/2014 desta sección, seguido por instancia de Fogasa contra Adega do Emilio, S.L., Rosana Borges Veloso sobre resolución de contrato, se ditou a seguinte resolución:</p>
    <p>A sala resolve: aclarar e rectificar a parte dispositiva da sentenza, con data do 10 de novembro de 2014, dita resolvendo o recurso de suplicación 3396/2014, debendo quedar redactado do seguinte modo. Decidimos: que desestimando o recurso de suplicación interposto pola representación do Fondo de Garantía Salarial (Fogasa), contra a sentenza do Xulgado do Social número 2 de Ourense, con data do 28 de abril de 2014, recaída en autos 179/2014 e acumulados 192/2014, seguidos por instancia da traballadora Rosana Borges Veloso, en reclamación por despedimento e extinción de contrato, debemos confirmar e confirmamos integramente a devandita sentenza. Así mesmo, condenamos á parte recorrente Fogasa a que polo concepto de honorarios satisfaga 600 euros ao letrado da parte recorrida, impugnante do recurso.</p>
    <p>Faise saber ás partes que contra esta resolución non cabe recurso ningún, sen prexuízo do recurso de casación para a unificación de doutrina, contra a sentenza definitiva, que poderán preparar por escrito ante esta sala do social dentro dos dez días seguintes á notificación deste auto, de acordo co disposto nos artigos 219 e seguintes da Lei reguladora da xurisdición social. Expídase certificación da presente resolución para constancia no rolo que se arquivará neste tribunal incorporándose o orixinal, en unión da sentenza, ao correspondente libro de sentenzas, logo de devolución dos autos ao xulgado do social de procedencia.</p>
    <p>Así, por este noso auto, pronunciámolo, mandámolo e asinámolo.</p>
    <p>E para que sirva de notificación en legal forma a Adega do Emilio, S.L., en ignorado paradoiro, expido o presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>A Coruña, 2 de xuño de 2015</p>
    <footer><p>A secretaria xudicial</p></footer>

