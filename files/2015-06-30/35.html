---
date: '2015-06-30'
id: CA05-180615-0004
page: 27412
number: 121
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 12 de xuño de 2015, da Dirección Xeral de Emprego e Formación, pola
  que se notifica a resolución do expediente de reintegro da subvención
  concedida no expediente TR352A 2011/235-0.
range: Cédula
url: >-
  https://www.xunta.gal/dog/Publicados/2015/20150630/AnuncioCA05-180615-0004_gl.html
---
<p>Intentada a notificación persoal e devolta polo servizo de Correos por resultar imposible a súa práctica, de conformidade co disposto nos artigos 59.5 e 61 da Lei 30/1992, do 26 de novembro, modificada pola Lei 4/1999, pola presente cédula notifícaselle á entidade relacionada no anexo a resolución do expediente de reintegro da subvención concedida mediante Resolución do director xeral de Promoción do Emprego do 30 de agosto de 2011.</p>
    <p>Faise saber que o interesado disporá dun prazo de 15 días contados desde o día seguinte á data de publicación deste anuncio no Boletín Oficial do Estado, para que alegue ou presente os documentos que estime pertinentes, de acordo co disposto no artigo 77 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia.</p>
    <p>Recórdaselles tamén o seu dereito a consultar o expediente, depositado nas dependencias desta dirección xeral, sita no Edificio Administrativo San Lázaro, s/n, en Santiago de Compostela, e a obter, de ser o caso, copia da resolución, segundo o previsto na letra a) do artigo 35 da mencionada Lei 30/1992.</p>
    <p>Santiago de Compostela, 12 de xuño de 2015</p>
    <footer><p>Ana María Díaz López<br>Directora xeral de Emprego e Formación </p></footer>
    <h2>ANEXO</h2>
    <p>Entidade: Asociación de Excavadores de Galicia (Aexga).</p>
    <p>Enderezo: Ciudad del Transporte, bloque 1, Polígono Industrial do Tambre, 15890 Santiago de Compostela (A Coruña).</p>
    <p>Nº de expediente: TR352A 2011/235-0.</p>
    <p>Data da resolución do expediente de reintegro: 19 de febreiro de 2015.</p>
    <p>Preceptos incumpridos: artigo 8.2 da Orde do 30 de decembro de 2010, pola que se establecen as bases que regulan as axudas e subvencións para o fomento do emprego a través dos programas de cooperación no ámbito de colaboración cos órganos e organismos das administracións públicas distintas da local, universidades e entidades sen ánimo de lucro e se procede á súa convocatoria para o ano 2011 (Diario Oficial de Galicia núm. 10, do 17 de xaneiro); artigo 33.1.g) da Lei 9/2007, do 13 de xuño, de subvencións de Galicia.</p>
    <p>Cantidade que se vai reintegrar: 359,23 euros.</p>

