---
date: '2015-06-30'
id: G0165-250615-0001
page: 27268
number: 121
agency: Consellería do Medio Rural e do Mar
section: III. Outras disposicións.
title: >-
  ORDE do 22 de xuño de 2015 pola que se amplía a dotación orzamentaria da Orde
  do 30 de decembro de 2014 pola que se establecen as bases reguladoras e a
  convocatoria das axudas para os investimentos en transformación e
  comercialización de produtos agrarios e forestais cofinanciadas polo Fondo
  Europeo Agrícola de Desenvolvemento Rural (Feader) para o exercicio
  orzamentario de 2015.
range: Orde
url: >-
  https://www.xunta.gal/dog/Publicados/2015/20150630/AnuncioG0165-250615-0001_gl.html
---
<p>A Orde do 30 de decembro de 2014 (publicada no DOG do 15 de xaneiro de 2015) establece as bases reguladoras e a convocatoria das axudas para os investimentos en transformación e comercialización de produtos agrarios e forestais cofinanciadas polo Fondo Europeo Agrícola de Desenvolvemento Rural (Feader) para o exercicio orzamentario de 2015.</p>
    <p>No seu artigo 22 (Financiamento), relativo ao financiamento destas axudas, detállanse as aplicacións orzamentarias e o importe económico previsto para elas, e que corresponden á anualidade de 2015. Neste artigo sinálase, ademais, que os importes indicados se poderán incrementar nos supostos previstos no artigo 31.2 da Lei 9/2007, do 13 de xuño, de subvencións de Galicia.</p>
    <p>A existencia de remanentes doutras convocatorias desta mesma liña de axudas, así como a incorporación de fondos adicionais, permiten a ampliación dos fondos inicialmente previstos, sendo, ademais, necesaria esta ampliación á vista das solicitudes de axuda presentadas.</p>
    <p>En consecuencia, de acordo co disposto no artigo 30.I.3º do Estatuto de autonomía de Galicia e no uso das facultades que me confire a Lei 9/2007, do 13 de xuño, de subvencións de Galicia,</p>
    <h2>DISPOÑO:</h2>
    <p>Artigo único</p>
    <p>Amplíase a dotación orzamentaria que se establece na Orde do 30 de decembro de 2014 pola que se establecen as bases reguladoras e a convocatoria das axudas para os investimentos en transformación e comercialización de produtos agrarios e forestais cofinanciadas polo Feader para o exercicio orzamentario de 2015, nos seguintes importes e aplicacións dos orzamentos da Comunidade Autónoma de Galicia:</p>
    <table>
     <tbody>
      <tr>
       <td>Concepto orzamentario</td>
       <td>Código de proxecto</td>
       <td>Taxa de cofinaciamento do Feader</td>
       <td>Anualidade 2015 (€)</td>
      </tr>
      <tr>
       <td rowspan="2">12.22.741A.770.0</td>
       <td>200700448</td>
       <td>75 %</td>
       <td>10.293.122</td>
      </tr>
      <tr>
       <td>201100769</td>
       <td>90 %</td>
       <td>94.612</td>
      </tr>
      <tr>
       <td>12.22.713D.770.0</td>
       <td>201100767</td>
       <td>75 %</td>
       <td>304.612</td>
      </tr>
     </tbody>
    </table>
    <p>Conforme iso, a dotación orzamentaria total para o financiamento desta orde é a seguinte:</p>
    <table>
     <tbody>
      <tr>
       <td>Concepto orzamentario</td>
       <td>Código de proxecto</td>
       <td>Taxa de cofinaciamento do Feader</td>
       <td>Anualidade 2015 (€)</td>
      </tr>
      <tr>
       <td rowspan="2">12.22.741A.770.0</td>
       <td>200700448</td>
       <td>75 %</td>
       <td>17.993.122</td>
      </tr>
      <tr>
       <td>201100769</td>
       <td>90 %</td>
       <td>148.612</td>
      </tr>
      <tr>
       <td>12.22.713D.770.0</td>
       <td>201100767</td>
       <td>75 %</td>
       <td>1.204.612</td>
      </tr>
     </tbody>
    </table>
    <p>Disposición adicional única</p>
    <p>Esta modificación orzamentaria non afecta o prazo que se establece para a presentación de solicitudes de axuda na devandita Orde do 30 de decembro de 2014.</p>
    <p>Disposición derradeira</p>
    <p>Contra a presente orde, que pon fin á vía administrativa, poderase recorrer potestativamente en reposición no prazo dun mes desde a súa publicación, de conformidade co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, ou impugnala directamente ante a Sala do Contencioso-Administrativo do Tribunal Superior de Xustiza de Galicia no prazo de dous meses, segundo o disposto no artigo 46.1 da Lei 29/1998, do 13 de xullo, reguladora da xurisdición contencioso-administrativa, contados partir do día seguinte ao da súa publicación.</p>
    <p>Santiago de Compostela, 22 de xuño de 2015</p>
    <footer><p>Rosa Mª Quintana Carballo<br>Conselleira do Medio Rural e do Mar</p></footer>

