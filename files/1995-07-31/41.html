---
date: '1995-07-31'
id: '3016'
page: 6122
number: 145
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Información pública sobre a urxente ocupación de bens e dereitos afectados
  polo establecemento da instalación eléctrica que se cita.
range: Información
url: 'https://www.xunta.gal/dog/Publicados/1995/19950731/Anuncio3016_gl.html'
---
<p>En cumprimento do disposto no artigo 31 do regulamento da lei 10/1966, do 18 de marzo, sobre expropiación forzosa e sancións en materia de instalacións eléctricas, aprobado polo Decreto 2619/1966, do 20 de outubro, sométese a información pública a petición de Unión Eléctrica-Fenosa, S.A., con enderezo para efecto de notificacións na cidade da Coruña, rúa Fernando Macías nº 2, na que solicita a declaración de urxente ocupación de bens e dereitos necesarios para impoñe-la servidume de paso de enerxía eléctrica para o establecemento e subseguinte explotación das instalacións que se describen de seguido:</p>
<p>Expediente número 3932 A.T.-Liña aérea para transporte de enerxía eléctrica a 15 kV, de 385 m de lonxitude, coa orixe no centro de transformación</p>
<p>(C.T.) aéreo de Vilamartín de Valdeorras e con final no C.T. en caseta existente a mesma poboación.</p>
<p>A devandita instalación foi autorizada e declarada de utilidade pública, pola resolución desta delegación provincial, do 20 de xullo de 1994 (BOE do 10-9-1994, BOP do 27-9-1994 e DOG do 21-9-1994).</p>
<p>A relación concreta e individualizada dos interesados cos que a sociedade peticionaria non logrou acadar acordos para a súa adquisición ou indemnización amigable, publicouse no BOP de Ourense do 25-3-1995, e no diario local La Región, do 25-3-1995.</p>
<p>O que se fai público coa finalidade de que calquera persoa no prazo de información pública e ata o momento do levantamento das actas previas á ocupación, poida achega-los datos precisos para corrixir posibles erros, e tamén, para que os interesados poidan formular alegacións por razón do disposto nos artigos 25 e 26 do regulamento aprobado polo Decreto 2619/1966, do 20 de outubro, por escrito triplicado que deberán presentar no rexistro xeral desta Delegación Provincial, rúa Curros Enríquez nº 1, Ourense, no prazo de quince días hábiles contados desde o seguinte á publicación deste anuncio ou desde a data en que reciban a notificación que se llees efectúa individualmente.</p>
<p>Os interesados poderán pedir, a través desta delegación provincial que o peticionario lles facilite os datos que consideren precisos para a identificación dos seus bens e a forma enque lles afecta a servidume.</p>
<p>Ourense, 18 de abril de 1995.</p>
<p>Alfredo Cacharro Pardo</p>
<p>Delegado provincial de Ourense</p>
<p>4981</p>

