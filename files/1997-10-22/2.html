---
date: '1997-10-22'
id: BA3E
page: 10
number: 204
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 296/1997, do 9 de outubro, polo que se declara a urxente ocupación,
  para efectos de expropiación forzosa, polo Concello do Rosal (Pontevedra), dos
  bens e dereitos necesarios para a realización das obras do proxecto de
  pavimentación da rúa Couso e outras.
range: Decreto
url: 'https://www.xunta.gal/dog/Publicados/1997/19971022/AnuncioBA3E_gl.html'
---
<p>O Concello do Rosal (Pontevedra), en sesión celebrada o día 7 de outubro de 1996, aprobou o proxecto de pavimentación da rúa Couso e outras, e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 20 de xuño de 1997 baixo o número 8590.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 26 de setembro de 1997 baixo o número 13414.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque esta vía, que se contempla dentro da normativa urbanística do concello, é precisa para o táfico da poboación e a súa seguridade, xa que a rúa paralela, de pouca largura soporta unha gran cantidade de tráfico en ámbolos dous sentidos con perigo para os viandantes, ó carecer de beirarrúas, e para o propio tráfico rodado.</p>
<p>A competencia para a declaración da urxente ocupación corresponde ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, e por proposta do conselleiro de Xustiza, Interior e Relacións Laborais e logo da deliberación do Consello da Xunta de Galicia na súa reunión do día nove de outubro de mil novecentos noventa e sete,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello do Rosal (Pontevedra) para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de pavimentación da rúa Couso e outras.</p>
<p>Santiago de Compostela, nove de outubro de mil novecentos noventa e sete.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de xustiza, Interior e Relacións Laborais</p>
<p>6516</p>

