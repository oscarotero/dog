---
date: '2013-09-16'
id: G0003-040913-0007
page: 36373
number: 176
agency: Servizo Galego de Saúde
section: IV. Oposicións e concursos.
title: >-
  RESOLUCIÓN LD 2/2013 do 19 de agosto de 2013, da Xerencia de Xestión Integrada
  de Vigo, pola que se anuncia convocatoria pública para a provisión, polo
  sistema de libre designación, dun posto de supervisor/a da Área Funcional de
  Procesos Cirúrxicos desta xerencia.
range: Resolución
url: >-
  https://www.xunta.gal/dog/Publicados/2013/20130916/AnuncioG0003-040913-0007_gl.html
---
<p>De conformidade co establecido no capítulo VI do Decreto 206/2005, do 22 de xullo, de provisión de prazas de persoal estatutario do Servizo Galego de Saúde e a Orde do 24 de maio de 2006, pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 43/2013, do 21 de febreiro, polo que se establece a estrutura orgánica do Servizo Galego de Saúde e da Orde do 5 de xullo de 2012 sobre delegación de competencias en órganos centrais e periféricos do Servizo Galego de Saúde (DOG núm. 139, do 20 de xullo), o xerente de Xestión Integrada de Vigo </p>
    <footer><p>RESOLVE:</p></footer>
    <p>Primeiro. Anunciar a convocatoria para cubrir, polo sistema de libre designación, un posto vacante de supervisor/a da Área Funcional de Procesos Cirúrxicos da Xerencia de Xestión Integrada de Vigo, segundo se especifica no anexo desta resolución.</p>
    <p>Segundo. As bases da citada convocatoria estarán expostas nos taboleiros de anuncios das oficinas do Servizo de Persoal da Xerencia de Xestión Integrada de Vigo, e na páxina web do Servizo Galego de Saúde (www.sergas.es).</p>
    <p>Terceiro. As solicitudes e a documentación anexa que conteña a xustificación dos requisitos e méritos alegados deberán presentarse en calquera dos rexistros de entrada da Xerencia de Xestión Integrada de Vigo, dirixidas ao xerente, no prazo de 20 días naturais contados desde o día seguinte ao da publicación do anuncio da presente convocatoria no <em>Diario Oficial de Galicia</em>.</p>
    <p>Así mesmo, poderán presentarse a través de calquera dos rexistros previstos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Vigo, 19 de agosto de 2013</p>
    <footer><p>Mario González González<br>Xerente de Xestión Integrada de Vigo</p></footer>
    <footer><p>ANEXO</p></footer>
    <p>Denominación do posto: supervisor/a da Área Funcional de Procesos Cirúrxicos da Xerencia de Xestión Integrada de Vigo.</p>
    <p>Grupo de clasificación: A2.</p>
    <p>Nº de vacantes: 1.</p>

