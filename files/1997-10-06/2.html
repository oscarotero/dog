---
date: '1997-10-06'
id: B20A
page: 9
number: 192
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 22 de setembro de 1997 pola que se autoriza o cambio de titularidade
  do centro privado concertado San Jorge de Santiago de Compostela (A Coruña).
range: Orde
url: 'https://www.xunta.gal/dog/Publicados/1997/19971006/AnuncioB20A_gl.html'
---
<p>Examinado o expediente incoado pola titularidade do centro privado concertado San Jorge de Santiago de Compostela, solicitando o cambio de titularidade do devandito centro.</p>
<p>Resultando que mediante escritura pública notarial outorgada ante o notario do Ilustre Colexio da Coruña, Ildefonso Sánchez Mera, María Elvira Abalo Méndez cede a súa titularidade, para tódolos efectos, a Álvaro Villaverde Fernández.</p>
<p>Resultando que o expediente foi tramitado pola Delegación Provincial de Educación e Ordenación Universitaria da Coruña, que se uniron a este os documentos esixidos e que a petición foi informada pola Inspección de Educación.</p>
<p>Resultando que o referido centro docente ten a correspondente autorización para impartir ensinanzas.</p>
<p>Vistos o Real decreto 2377/1985, do 18 de decembro, (BOE do 27); Decreto 133/1995, do 10 de maio (DOG do 22) e a Orde do 20 de setembro de 1995 (DOG do 15 de decembro) que desenvolve o antedito decreto.</p>
<p>Considerando que se cumpriron neste expediente tódolos requisitos esixidos pola normativa vixente nesta materia.</p>
<p>Esta consellería,</p>
<p>DISPÓN:</p>
<p>Autoriza-lo cambio de titularidade do centro privado San Jorge de Santiago de Compostela a favor</p>
<p>de Álvaro Villaverde Fernández, con tódolos dereitos e obrigas contraídas pola cesionista María Elvira Abalo Méndez, sen prexuízo das responsabilidades que puidesen recaer sobre a anterior titular do centro por actos ou omisións realizados antes do cambio de titularidade que se autoriza.</p>
<p>O cambio de titularidade non afectará o réxime de funcionamento do centro.</p>
<p>Santiago de Compostela, 22 de setembro de 1997.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>7456</p>

