---
date: '1997-10-06'
id: B25A
page: 9
number: 192
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 19 de setembro de 1997, da Dirección Xeral de Industria, pola
  que se somete a información pública o estudio de impacto ambiental do proxecto
  de cruzamento da ría do Eo por perforación dirixida, correspondente ó proxecto
  de gasificación do noroeste: gasoducto de transporte, que se vai realizar no
  concello de Ribadeo (Lugo), promovido por Enagás, S.A.
range: Resolución
url: 'https://www.xunta.gal/dog/Publicados/1997/19971006/AnuncioB25A_gl.html'
---
<p>O artigo 5, punto 2 do Decreto 442/1990, do 13 de setembro (DOG nº 188, do 25-9-1990), dispón que o órgano substantivo someterá o estudio de impacto ambiental ó trámite de información pública, durante trinta días hábiles, mediante anuncio no Diario Oficial de Galicia.</p>
<p>Na súa virtude,</p>
<p>RESOLVO:</p>
<p>1º Someter a información pública, no prazo de trinta días hábiles, contando a partir da publicación da presente resolución, o estudio de impacto ambiental do proxecto do cruzamento da ría do Eo por perforación dirixida, que se vai realizar no municipio de Ribadeo (Lugo), promovido pola empresa Enagás, S.A.</p>
<p>2º Para os correspondentes efectos informativos, poranse á disposición dos administrados exemplares nas seguintes dependencias:</p>
<p>* Dirección Xeral de Industria.</p>
<p>* Delegación Provincial da Consellería de Industria e Comercio de Lugo.</p>
<p>* Casa do Concello de Ribadeo.</p>
<p>3º As alegacións, dirixidas ó director xeral de Industria, formularanse durante o dito prazo de trinta días e serán presentadas en calquera das oficinas que establece o artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 19 de setembro de 1997.</p>
<p>Joaquín del Moral Crespo</p>
<p>Director xeral de Industria</p>
<p>7452</p>

