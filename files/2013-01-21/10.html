---
date: '2013-01-21'
id: G2345-281212-0001
page: 1766
number: 14
agency: Xulgado do Social número 2 da Coruña
section: V. Administración de xustiza.
title: EDICTO (240/2012).
range: Edicto
url: >-
  https://www.xunta.gal/dog/Publicados/2013/20130121/AnuncioG2345-281212-0001_gl.html
---
<p>Óscar Méndez Fernández, secretario xudicial do Xulgado do Social número 2 da Coruña, fago saber que no procedemento de despedimento/cesamentos en xeral 240/2012 deste xulgado do social, seguido por instancia de Rubén Brandariz Brandariz contra a empresa Globalstock Remarketing, S.A., IMG Autosubastas, S.L. e Fogasa, sobre despedimento, se ditou sentenza cuxa decisión é a seguinte:</p>
    <p>«Decido que estimando a demanda interposta por Rubén Brandariz Brandariz contra a empresa Globalstock Remarketing, S.A., declaro improcedente o despedimento de que foi obxecto o 4.1.2012 e condénoa a que, no prazo de cinco días contados desde a notificación desta resolución, opte entre readmitir o demandante no seu posto de traballo ou indemnizalo pola extinción da relación laboral coa cantidade -salvo erro ou omisión- de mil oitocentos catro euros e cinco céntimos (1.804,05 €); con aboamento, en todo caso, dos salarios de tramitación deixados de percibir desde a data do despedimento ata a notificación da presente resolución, en contía de corenta euros e nove céntimos (40,09 €) diarios; deberá pór en coñecemento do xulgado no prazo antes dito se opta ou non pola readmisión.</p>
    <p>Así mesmo, absolvo a empresa IMG Autosubastas Spain, S.L. e o Fondo de Garantía Salarial, sen prexuízo da responsabilidade subsidiaria deste último nos casos previstos no artigo 33 do Estatuto dos traballadores.</p>
    <p>Notifíqueselles esta resolución ás partes facéndolles saber que esta non é firme, e fronte a ela cabe formular recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución. De ser recorrente a empresa demandada deberá acreditar mediante a exhibición ante este xulgado o xustificante acreditativo de ter depositado a cantidade obxecto de condena na conta deste xulgado, aberta en Banesto; poderá substituírse a consignación en metálico polo aseguramento mediante aval bancario, na cal se fará constar a responsabilidade solidaria do avalista, e deberase acreditar tamén na indicada conta a consignación da suma de trescentos euros preceptivos para recorrer, sen cuxo cumprimento non se terá por anunciado o recurso.</p>
    <p>Así, por esta a miña sentenza, o pronuncio, mando e asino».</p>
    <p>E para que sirva de notificación en legal forma a Globalstock Remarketing, S.A., en ignorado paradoiro, expido a presente para a súa inserción no DOG.</p>
    <p>A Coruña, 28 de decembro de 2012</p>
    <footer><p>O secretario xudicial</p></footer>

