---
date: '2013-01-21'
id: G2348-281212-0001
page: 1769
number: 14
agency: Xulgado do Social número 5 da Coruña
section: V. Administración de xustiza.
title: EDICTO (SSS 1191/2011-M).
range: Edicto
url: >-
  https://www.xunta.gal/dog/Publicados/2013/20130121/AnuncioG2348-281212-0001_gl.html
---
<p>Encarnación Mercedes Tubío Lariño, secretaria do Xulgado do Social número 5 da Coruña fai saber que ante este xulgado se tramitan autos co número SSS 1191/2011 por instancia de Martagar, S.L. contra o INSS, a TXSS, a Mutua Gallega A.T., Proycoga e herdeiros de Manuel Maneiro Graña, sobre despedimento, nos cales no día da data se ditou sentenza cuxa parte dispositiva di textualmente:</p>
    <p>«Decisión:</p>
    <p>1º Que estimando parcialmente a demanda que foi interposta por José Luís Gómez Martínez contra a entidade Talleres y Aplicaciones del Eume, S.L. e a administración concursal da citada entidade, debo condenar e condeno a Talleres y Aplicaciones del Eume, S.L. a aboarlle ao demandante a cantidade de 2.306,66 euros en concepto de complemento da prestación de incapacidade temporal, e absolvo as citadas demandadas do resto das pretensións contra elas articuladas.</p>
    <p>2º Que desestimo a demanda interposta por José Luís Gómez Martínez contra as entidades Hidrocantábrico Energía, S.A., Alstom Power, S.A. e a aseguradora Allianz, Compañía de Seguros y Reaseguros S.A., e absolvo as demandadas das pretensións contra elas articuladas.</p>
    <p>Notifíqueselles a presente resolución ás partes facéndolles saber o seu dereito a interpor contra esta recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Se o recurso é interposto pola parte demandada non se admitirá este sen a consignación previa do importe da condena, que deberá ingresar na conta do Xulgado do Social número 5 da Coruña, aberta no grupo Banesto, máis 300 € do depósito especial indicado no artigo 229 da LRXS. Ambos os dous ingresos deberanse efectuar por separado na mesma conta corrente antes indicada, e poderá substituír a empresa o importe da consignación pola constitución á disposición deste xulgado de aval bancario por tempo indefinido e con responsabilidade solidaria do avalista.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así, por esta a miña sentenza, o pronuncio, mando e asino».</p>
    <p>Para que conste e inserir no Diario Oficial de Galicia co fin de que sirva de notificación á empresa demandada, herdanza xacente e os descoñecidos herdeiros de Manuel Maneiro Graña, co apercibimento de que as sucesivas notificacións se realizarán nos estrados do xulgado, agás as que revistan forma de emprazamentos, sentenzas e autos, e expido e asino o presente.</p>
    <p>A Coruña, 28 de decembro de 2012</p>
    <footer><p>Encarnación Mercedes Tubío Lariño<br>Secretaria xudicial</p></footer>

