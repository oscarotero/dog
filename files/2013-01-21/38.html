---
date: '2013-01-21'
id: L175-150113-0005
page: 1826
number: 14
agency: Concello de Sada
section: VI. Anuncios. b) Administración local.
title: >-
  ANUNCIO de aprobación inicial do Plan xeral de ordenación municipal, así como
  do acordo de suspensión de licenzas.
range: Anuncio
url: >-
  https://www.xunta.gal/dog/Publicados/2013/20130121/AnuncioL175-150113-0005_gl.html
---
<p>O Concello Pleno, en sesión do 21 de decembro de 2012, acordou aprobar inicialmente o Plan xeral de ordenación municipal de Sada, redactado pola empresa Monteoliva Arquitectura, S.L.P.</p>
    <p>Consonte o previsto no artigo 85.2 da Lei 9/2002, do 30 de decembro, de ordenación urbanística e protección do medio rural de Galicia (LOUGA), o dito documento aprobado inicialmente con todos os documentos integrantes do expediente, incluído o informe de sustentabilidade ambiental, sométese a un período de consultas e de exposición ao público polo prazo de dous meses, contados a partir do día seguinte á publicación do anuncio no <em>Diario Oficial de Galicia</em>, durante o cal os interesados poderán examinalo e presentar cantas alegacións consideren convenientes, para o que estará á súa disposición na oficina municipal habilitada para tal efecto no Servizo Municipal de Urbanismo do Concello de Sada, en horario de atención ao público de luns a venres, das 9.00 ás 14.30 h. </p>
    <p>Así mesmo, nos termos previstos no artigo 77.2 da LOUGA e 118.1 e 120.1 do Regulamento de planeamento urbanístico, aprobado polo Real decreto 2159/1978, do 23 de xuño, o dito acordo comportou a suspensión de licenzas polo prazo máximo de dous anos contados desde a data da adopción do dito acordo plenario naqueles ámbitos do territorio obxecto de planeamento cuxas novas determinacións supuxeron a modificación da ordenación urbanística vixente. As áreas afectadas pola suspensión son as que se determinan no informe e plano de suspensión de licenzas elaborados polo equipo redactor con data do 10 de decembro de 2012 que consta no expediente. Segundo o dito informe abrangue as seguintes:</p>
    <p>As licenzas obxecto de suspensión serán as relativas á parcelación de terreos, reformas, ampliacións, novas edificacións de soares vacantes ou para a demolición ou baleirado e nova edificación en parcelas ocupadas por edificios existentes, coa excepción dos seguintes ámbitos:</p>
    <p>a) Solo de núcleo rural: poderanse outorgar licenzas para os proxectos que cumpran simultaneamente coas condicións da disposición transitoria primeira da LOUGA, da ordenación urbanística provisional en vigor e do PXOM que se aproba inicialmente.</p>
    <p>b) Solo urbano: poderanse outorgar licenzas para os proxectos que, contando con normas zonais similares, cumpran simultaneamente coa ordenación urbanística provisional de Sada e co PXOM aprobado inicialmente, así como coa LOUGA. Aplicarase nas seguintes ordenanzas:</p>
    <p>– Ordenanza 1: urbano residencial en cuarteirón con patio.</p>
    <p>– Ordenanza 2: urbano residencial en cuarteirón compacto.</p>
    <p>– Ordenanza IU-Industrial.</p>
    <p>Suspenderanse as licenzas no resto das seguintes ordenanzas:</p>
    <p>– Ordenanza 3: urbano residencial de transición de cuarteirón.</p>
    <p>– Ordenanza 4: urbano residencial nos casos de Riovao, Sada de Arriba e Pazos.</p>
    <p>– Ordenanza 5: urbano residencial do núcleo de Fontán.</p>
    <p>– Ordenanza 6: urbano de baixa densidade.</p>
    <p>– Ordenanza 7: urbano de edificación unifamiliar en ringleira baixo rasante da estrada Sada-Betanzos.</p>
    <p>– Ordenanza 8: urbano especial.</p>
    <p>No solo urbano non consolidado suspéndense as licenzas.</p>
    <p>c) Ámbitos de planeamento susbsistentes: poderanse outorgar licenzas nos seguintes ámbitos de planeamento subsistente:</p>
    <p>– Plan parcial de ordenación do SAUR-3 na praia de San Pedro de Veigue, aprobado definitivamente o 14 de xuño de 1996.</p>
    <p>– Plan parcial de ordenación do SAUR-6 en Souto da Igrexa, Meirás, aprobado definitivamente o 1 de xuño de 1995.</p>
    <p>– Plan parcial de ordenación do SAUR-8 en Meirás, aprobado definitivamente o 25 de xaneiro de 2001.</p>
    <p>– Plan parcial de ordenación do SAUR-10 en Fortiñón, aprobado definitivamente o 20 de outubro de 1995.</p>
    <p>– Plan parcial de ordenación do solo industrial na Ferradura, aprobado definitivamente o 22 de outubro de 1992.</p>
    <p>– Plan parcial de ordenación da actuación industrial no Espírito Santo, nos municipios de Sada e Cambre, aprobado definitivamente o 7 de outubro de 1992.</p>
    <p>– Proxecto sectorial ASPACE.</p>
    <p>d) Elementos catalogados: poderanse outorgar licenzas para os proxectos que se autoricen simultaneamente pola ordenación urbanística provisional vixente e polo aprobado inicialmente, segundo o nivel de catalogación que corresponda.</p>
    <p>e) Equipamentos: poderanse outorgar licenzas para os proxectos que cumpran simultaneamente coas condicións da ordenación provisional vixente e o PXOM que se aproba inicialmente.</p>
    <p>f) Porto Sada-Fontán: o ámbito do porto non está afectado pola suspensión de licenzas.</p>
    <p>Igualmente, o Concello Pleno ordenou a interrupción do procedemento de outorgamento das referidas licenzas, e a notificación deste acordo persoalmente aos que presentasen solicitudes de licenza con anterioridade á data.</p>
    <p>Sada, 7 de xaneiro de 2013</p>
    <footer><p>Ernesto Anido Varela<br>Alcalde</p></footer>

