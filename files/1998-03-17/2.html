---
date: '1998-03-17'
id: A00A
page: 2
number: 52
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 82/1998, do 5 de marzo, de asunción da ampliación de funcións,
  servicios e medios traspasados polos reais decretos 2166/1994, do 4 de
  novembro, e 2397/1996, do 22 de novembro, en materia de provisión de medios
  persoais, materiais e económicos para o funcionamento da Administración de
  xustiza, transferida á Comunidade Autónoma de Galicia, mediante Real decreto
  233/1998, do 16 de febreiro, e a súa asignación á Consellería de Xustiza,
  Interior e Relacións Laborais.
range: Decreto
url: 'https://www.xunta.gal/dog/Publicados/1998/19980317/AnuncioA00A_gl.html'
---
<p>Polo Real decreto 233/1998, do 16 de febreiro, levouse a cabo a ampliación de funcións, servicios e medios traspasados polos reais decretos 2166/1994, do 4 de novembro e 2397/1996, do 22 de novembro, á Comunidade Autónoma de Galicia en materia de provisión de medios persoais, materiais e económicos para o funcionamento da Administración de xustiza.</p>
<p>En consecuencia, procede pois asumir de forma expresa tales funcións, servicios e medios, que se consignan no Real decreto 233/1998, nos termos e condicións especificados no acordo da Comisión Mixta de Transferencias e asignárllelos ós órganos correspondentes da Comunidade Autónoma.</p>
<p>Na súa virtude, por proposta do conselleiro da Presidencia e Administración Pública e logo de deliberación do Consello da Xunta de Galicia na súa reunión do día cinco de marzo de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>Quedan asumidas as funcións e servicios, así como os bens, dereitos e obrigas, persoal e créditos orzamentarios traspasados pola Administración do Estado á Comunidade Autonóma de Galicia en virtude do Real decreto 233/1998, do 16 de febreiro, en materia de provisión de medios persoais, materiais e económicos para o funcionamento da Administración de Xustiza nos termos e condicións especificados no acordo da comisión mixta de transferencias do 23 de xaneiro de 1998, que se pública como anexo do citado real decreto.</p>
<p>Artigo 2º</p>
<p>1. Asígnanse á Consellería de Xustiza, Interior e Relacións Laborais as funcións, servicios e medios asumidos de conformidade co disposto no artigo anterior.</p>
<p>2. Os órganos da Consellería de Xustiza, Interior e Relacións Laborais exercerán as atribucións que lles correspondan conforme as normativas que regulen a súa estructura.</p>
<p>Disposicións derradeiras</p>
<p>Primeira.-Facúltase o conselleiro de Xustiza, Interior e Relacións Laborais para dictar cantas disposicións sexan necesarias para o desenvolvemento do presente decreto e para adopta-las medidas precisas para a plena efectividade e executividade práctica das funcións traspasadas.</p>
<p>Segunda.-O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, cinco de marzo de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>2189</p>

