---
date: '1998-03-17'
id: A00E
page: 2
number: 52
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 83/1998, do 5 de marzo, de asunción da ampliación e modificación dos
  medios adscritos ós servicios da Administración do Estado traspasados á
  Comunidade Autónoma de Galicia polo Real decreto 1375/1997, do 29 de agosto,
  en materia de xestión realizada polo Instituto Nacional de Emprego, no ámbito
  do traballo, o emprego e a formación, transferida á Comunidade Autónoma de
  Galicia mediante Real decreto 232/1998, do 16 de febreiro, e a súa asignación
  á Consellería de Familia e Promoción do Emprego, Muller e Xuventude.
range: Decreto
url: 'https://www.xunta.gal/dog/Publicados/1998/19980317/AnuncioA00E_gl.html'
---
<p>Por Real decreto 232/1998, do 16 de febreiro, procedeuse á ampliación e modificación de medios adscritos ós servicios da Administración do Estado traspasados á Comunidade Autónoma de Galicia polo Real decreto 1375/1997, do 29 de agosto, en materia de xestión realizada polo Instituto Nacional de Emprego no ámbito do traballo, o emprego e a formación.</p>
<p>Procede, na súa virtude, asumir de forma expresa a ampliación e modificación en relación ós medios persoais e créditos orzamentarios nos termos e condicións especificados no acordo da Comisión Mixta de Transferencia do 23 de xaneiro de 1998 e das relacións anexas e consignárllelas ós órganos correspondentes da Administración autonómica galega.</p>
<p>Na súa virtude, por proposta do conselleiro da Presidencia e Administración Pública logo de deliberación do Consello da Xunta de Galicia na súa reunión do día cinco de marzo de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>Queda asumida a ampliación e modificación sobre as funcións e servicios traspasados pola Administración do Estado á Comunidade Autónoma de Galicia en virtude do Real decreto 1375/1997, do 29 de agosto, en materia de traballo, emprego e formación consonte o Real decreto 232/1998, do 16 de febreiro, nos termos e condicións especificados no acordo da Comisión Mixta de Transferencias, do 23 de xaneiro de 1998, publicado como anexo ó dito real decreto.</p>
<p>Artigo 2º</p>
<p>A ampliación e modificación das funcións e servicios traspasados, de conformidade co disposto no artigo anterior, asignaránselle á Consellería de Familia e Promoción do Emprego, Muller e Xuventude.</p>
<p>Disposicións derradeiras</p>
<p>Primeira.-Facúltase a Consellería de Familia e Promoción do Emprego, Muller e Xuventude para dictar cantas disposicións sexan necesarias para o desenvolvemento e execución do presente decreto.</p>
<p>Segunda.-O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, cinco de marzo de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>2190</p>

