---
date: '2015-12-03'
id: L178-271115-0002
page: 45638
number: 231
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de suspensión cautelar dos usos hoteleiro e residencial comunitario no
  ámbito da Cidade Histórica con motivo da reforma do PE-1.
range: Anuncio
url: >-
  https://www.xunta.gal/dog/Publicados/2015/20151203/AnuncioL178-271115-0002_gl.html
---
<p>A Xunta de Goberno da Cidade de Santiago, na súa sesión que tivo lugar o 27 de novembro de 2015, adoptou, entre outros, o seguinte acordo:</p>
    <p>Ao abeiro do que dispón o artigo 77.1 da Lei 9/2002, do 30 de decembro, de ordenación urbanística e protección do medio rural de Galicia, co fin de estudar a reforma das determinacións do vixente Plan especial de protección e rehabilitación da cidade histórica (PE-1) para garantir a prevaleza do uso de vivenda,</p>
    <p>Suspender o procedemento de autorización dos usos hoteleiro e residencial comunitario no ámbito das seguintes ordenanzas do vixente Plan especial de protección e rehabilitación da cidade histórica (PE-1), nas que se establece como uso global o de vivenda:</p>
    <p>– Recinto intramuros (RI).</p>
    <p>– Áreas urbanas inmediatas (AU).</p>
    <p>– Lineais históricos periféricos (LH).</p>
    <p>– Rueiros (R).</p>
    <p>– Tecidos históricos renovados (THR).</p>
    <p>– Implantacións e reformas do planeamento anterior (IR).</p>
    <p>O ámbito territorial de suspensión reflíctese graficamente no plano anexo e correspóndese co de aplicación das citadas ordenanzas tipo, segundo o plano número 2 de ordenación (cualificación) do PE-1, coas modificacións puntuais en vigor.</p>
    <p>A suspensión afectará non só os actos suxeitos a licenza, senón tamén os sometidos a comunicación previa e/ou declaración responsable.</p>
    <p>O acordo publicarase no Diario Oficial de Galicia e nun xornal dos de maior difusión na provincia.</p>
    <p>A suspensión será efectiva a partir da súa publicación e terá a duración dun ano, sen prexuízo da que resulte, de ser o caso, do acordo de aprobación inicial da reforma.</p>
    <p>Dado o carácter normativo da suspensión, o acordo só resulta impugnable mediante a interposición de recurso contencioso-administrativo perante o Tribunal Superior de Xustiza de Galicia, dentro do prazo máximo de dous meses contado a partir da publicación.</p>
    <p>Do acordo adoptado darase traslado ao Servizo de Licenzas, para o seu coñecemento e efectos que procedan para a tramitación dos procedementos en curso e dos que se inicien con posterioridade á publicación do acordo de suspensión.</p>
    <p>A documentación poderá ser consultada na páxina web do Concello de Santiago de Compostela: www.santiagodecompostela.org</p>
    <p>Contra o acordo transcrito, poderase interpoñer directamente recurso contencioso-administrativo ante o Tribunal Superior de Xustiza de Galicia no prazo de dous meses, contados a partir do día seguinte ao da publicación deste anuncio.</p>
    <p>Santiago de Compostela, 27 de novembro de 2015 </p>
    <footer><p>P.D. (Decreto 3997/2015, do 16 de xuño)<br>Jorge Duarte Vázquez<br>Concelleiro delegado de Espazos Cidadáns, Dereito á Vivenda e Mobilidade</p></footer>

