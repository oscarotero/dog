---
date: '1996-06-11'
id: F11A
page: 5
number: 114
agency: 'CONSELLERÍA DE AGRICULTURA, GANDERÍA E MONTES'
section: VI. ANUNCIOS
title: >-
  Resolución do 8 de maio de 1996, do Servicio de Estructuras e Desenvolvemento
  Rural de Pontevedra, pola que se anuncia a publicación da toma de posesión dos
  predios de substitución na zona de Frades (A Estrada-Pontevedra).
range: Resolución
url: 'https://www.xunta.gal/dog/Publicados/1996/19960611/AnuncioF11A_gl.html'
---
<p>Pónse en coñecemento de tódolos interesados na concentración parcelaria da zona de Frades (A Estrada-Pontevedra) que, co obxecto de que tomen posesión delas, se póñen á disposición dos respectivos propietarios os predios de substitución, e fíxase como data límite, para a dita toma de posesión,</p>
<p>o 20 de xuño 1996, a falta de acordo do propietario delas e o novo adxudicatario do predio en que se atopen.</p>
<p>Segundo establece o artigo 46 da Lei de concentración parcelaria para Galicia, do 14 de agosto de 1985, no prazo de trinta días hábiles, contados desde o 21 de xuño 1996, os interesados poderán reclamar, acompañando dictame pericial de todos e cada un dos predios, sobre diferencias superiores ó dous por cento, entre a cabida real dos novos predios e a que consta no expediente de concentración.</p>
<p>De acordo co artigo 45 da devandita lei, o propietario que non permita a toma de posesión dos predios será obxecto de compulsión directa, logo de apercibimiento ou instrucción dun expediente incoado para o efecto.</p>
<p>Así mesmo, ponse en coñecemento de todos, que a posesión dos predios de substitución outorga a aqueles que no acordo de concentración figuren como adxudicatarios, os medios de defensa establecidos polas leis. Advírtese que todo aquel que non abandone a posesión na data antes fixada poderá verse privado das colleitas, a falta de acordo co adxudicatario.</p>
<p>Pontevedra, 8 de maio de 1996.</p>
<p>Miguel Ángel Pérez Dubois</p>
<p>Xefe do Servicio de Estructuras e Desenvolvemento Rural de Pontevedra</p>
<p>4007</p>

