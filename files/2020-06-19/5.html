---
date: '2020-06-19'
id: G0424-080620-0002
page: 24526
number: 120
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 5 de xuño de 2020 pola que se establecen as bases
  reguladoras para a concesión, en réxime de concorrencia competitiva, das
  subvencións ás asociacións de comerciantes sen fins de lucro para a
  dinamización dos centros comerciais abertos e prazas de abastos de Galicia, e
  se procede á súa convocatoria (código de procedemento CO300A).
range: Orde
url: >-
  https://www.xunta.gal/dog/Publicados/2020/20200619/AnuncioG0424-080620-0002_gl.html
---
<p>BDNS (Identif.): 510081.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Entidades beneficiarias</p>
    <p>As asociacións de vendedores das prazas de abastos, sen fins de lucro, que estean legalmente constituídas e cuxo ámbito de actuación se desenvolva na Comunidade Autónoma de Galicia.</p>
    <p>As agrupacións de persoas físicas e xurídicas, comunidades de bens ou calquera outro tipo de unidade económica, constituídas só para os efectos de compartir a unidade xerencial prevista nos puntos 3.1.1.f) e 3.1.2.f) do artigo 1 e cuxo ámbito de actuación se desenvolva na Comunidade Autónoma de Galicia.</p>
    <p>As asociacións de comerciantes de carácter territorial, sen ánimo de lucro, que estean legalmente constituídas e cuxo ámbito de actuación se desenvolva na Comunidade Autónoma de Galicia, que leven a cabo proxectos de interese e transcendencia en centros comerciais abertos.</p>
    <p>Segundo. Obxecto</p>
    <p>Subvencións ás asociacións de comerciantes sen fins de lucro para a dinamización e revitalización dos centros comerciais abertos e prazas de abastos de Galicia.</p>
    <p>Terceiro. Bases reguladoras</p>
    <p>Publícanse conxuntamente coa convocatoria.</p>
    <p>Cuarto. Importe</p>
    <p>Destínase un total de 2.000.000 euros na aplicación orzamentaria 09.30.751A.781.1.</p>
    <p>Quinto. Prazo de presentación de solicitudes</p>
    <p>Un mes que se contará a partir do día seguinte ao da publicación desta orde no Diario Oficial de Galicia.</p>
    <p>Santiago de Compostela, 5 de xuño de 2020</p>
    <footer><p>Francisco José Conde López<br>Conselleiro de Economía, Emprego e Industria</p></footer>

