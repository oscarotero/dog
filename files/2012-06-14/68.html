---
date: '2012-06-14'
id: G1439-280512-0001
page: 23466
number: 113
agency: Deputación Provincial de Lugo
section: VI. Anuncios. b) Administración local.
title: >-
  ANUNCIO da convocatoria e das bases xerais e específicas para prover cinco
  prazas de administrativo, do cadro de persoal funcionario, reservadas a
  promoción interna.
range: Anuncio
url: >-
  https://www.xunta.gal/dog/Publicados/2012/20120614/AnuncioG1439-280512-0001_gl.html
---
<p>No <em>Boletín Oficial</em> da provincia de Lugo (BOP), número 114, do 19 de maio de 2012, publícase a convocatoria e as bases xerais e específicas para a provisión das prazas do cadro de persoal funcionario, promoción interna, que a continuación se relacionan:</p>
    <p>Número de vacantes: cinco. Denominación: administrativo, escala Administración xeral, subescala administrativo. Sistema de provisión: concurso-oposición, promoción interna. Grupo C, subgrupo C1.</p>
    <p>Presentación de solicitudes: presentaranse no modelo oficial publicado no BOP número 114, do 19 de maio de 2012 (paxs. 16, 17 e 18).</p>
    <p>Lugar de presentación: Rexistro Xeral desta entidade ou nos lugares determinados no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común. Dirixiranse ao presidente da Deputación Provincial de Lugo.</p>
    <p>Prazo de presentación: vinte días naturais, contados a partir do día seguinte ao da publicación deste extracto no <em>Boletín Oficial del Estado</em> (BOE).</p>
    <p>Faise constar expresamente que os sucesivos anuncios que deriven da convocatoria publicaranse no BOP de Lugo e/ou no taboleiro de edictos desta corporación e na páxina web desta Corporación.</p>
    <p>Lugo, 24 de maio de 2012</p>
    <p class="dog-firma-izq"> P.D. (Decreto do 16 de marzo de 2012)<br> Juan José Díaz Valiño José Antonio Mourelle Cillero<br> Deputado delegado de Cooperación Secretario da Deputación<br> e Asistencia aos Concellos Provincial de Lugo</p>

