---
date: '2012-06-14'
id: O3F2-300512-0019
page: 23460
number: 113
agency: Xurado de Expropiación de Galicia
section: VI. Anuncios. a) Administración autonómica.
title: >-
  CÉDULA do 18 de maio de 2012 pola que se notifica o Acordo do Xurado de
  Expropiación de Galicia do 16 de febreiro de 2012 que fixa o prezo xusto do
  predio número 49 sito en Carballeda de Avia, relativo ao proxecto 00767
  (expediente 2009/006086).
range: Cédula
url: >-
  https://www.xunta.gal/dog/Publicados/2012/20120614/AnuncioO3F2-300512-0019_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), e dado que non foi posible practicar a notificación, </p>
    <h2>DISPOÑO:</h2>
    <p>1. Notificar mediante a presente cédula a Arturo González Reboredo o Acordo do Xurado de Expropiación de Galicia do 16 de febreiro de 2012 que fixa o prezo xusto do predio nº 49 sito en Carballeda de Avia, relativo ao proxecto 00767, expediente 2009/006086, cuxos datos se relacionan no anexo.</p>
    <p>2. Contra esta resolución, que esgota a vía administrativa, a persoa interesada poderá interpoñer recurso potestativo de reposición, ante o mesmo órgano que a ditou, no prazo dun mes contado desde o día seguinte ao da súa notificación ou publicación, de acordo co previsto nos artigos 116 e 117 da LRXPAC. A persoa interesada poderá tamén interpoñer directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da súa notificación ou publicación, de conformidade cos artigos 10.1.i), 14.1 e 46 da Lei 29/1998, do 13 de xullo, reguladora da xurisdición contencioso-administrativa. A interposición do recurso potestativo de reposición, impide a interposición simultánea do recurso contencioso-administrativo, que non poderá interpoñerse ata que sexa resolto o recurso de reposición ou se entenda presuntamente desestimado. O texto íntegro do acordo referido na presente cédula está á disposición do interesado nas dependencias do Xurado de Expropiación de Galicia, con enderezo no edificio administrativo de San Lázaro, s/n, de Santiago de Compostela 15703.</p>
    <p>3. En consecuencia, para que conste e sirva de notificación á persoa expropiada, expido, asino e selo esta cédula.</p>
    <p>Santiago de Compostela, 18 de maio de 2012</p>
    <footer><p>Juan Carlos Argüello Fernández<br>Presidente do Xurado de Expropiación de Galicia</p></footer>
    <h2>ANEXO</h2>
    <p>Proxecto para o que se expropia: 00767-L.M.T., C.T., R.B.T.. As Cortes. Exp. IN407A 06/277-3-A.T. TM Leiro e Carballeda de Avia.</p>
    <p>Nº de expediente: 2009/006086.</p>
    <p>Persoa notificada: Arturo González Reboredo.</p>
    <p>Expropiante: Consellería de Innovación e Industria. Deleg. Prov. Ourense.</p>
    <p>Expropiado: Arturo González Reboredo.</p>
    <p>Beneficiaria: Unión Fenosa Distribución, S.A.</p>
    <p>Predio: 49.</p>
    <p>Concello: Carballeda de Avia. </p>
    <p>Provincia: Ourense.</p>
    <p>Valoración resolución do xurado: 90,15 €.</p>

