---
date: '2012-06-14'
id: G2091-250512-0001
page: 23367
number: 113
agency: Xulgado de Primeira Instancia número 1 da Coruña
section: V. Administración de xustiza.
title: EDICTO (1569/2010-F).
range: Edicto
url: >-
  https://www.xunta.gal/dog/Publicados/2012/20120614/AnuncioG2091-250512-0001_gl.html
---
<p>No procedemento de referencia ditouse sentenza do 31 de xaneiro de 2012 na que constan os particulares do teor literal seguinte:</p>
    <p>«Vistos por min, Milagritos Belso Sempere, maxistrada xuíza do Xulgado de Primeira Instancia número 1 desta cidade, os presentes autos de procedemento ordinario, rexistrados co número 1569/2010-F, sobre reclamación de cantidade, sendo parte demandante Viajes Sant-Yago, S.A, representada polo procurador Juan Lage Fernández-Cervera e coa asistencia letrada de Ubaldo Rivas Romero, e parte demandada a Federación Galega de Rugby, declarada rebelde.</p>
    <p>Resolvo que, aceptando integramente a demanda formulada polo procurador Sr. Lage Fernández-Cervera, en nome e representación de Viaxes Sant-Yago, S.A, contra a Federación Galega de Rugby, rebelde, debo condenar e condeno esta a aboarlle á demandante a cantidade de trece mil seiscentos cincuenta e cinco euros con sesenta e tres céntimos; dos cales doce mil catrocentos vinte e catro euros con corenta e catro céntimos de euros son en concepto de principal e mil douscentos trinta e un euros son en concepto de principal, e mil douscentos trinta e un euros con dezanove céntimos de euro en concepto de xuros, así como os xuros legais desde a interposición da presente demanda e os previstos no artigo 576 da LAC, desde a data da presente resolución.</p>
    <p>Con expresa imposición das custas procesuais á parte demandada.</p>
    <p>Modo de impugnación: contra esta sentenza cabe recurso de apelación dentro dos vinte días seguintes ao da súa notificación, que se interporá ante este órgano xudicial.</p>
    <p>Así, por esta a miña sentenza, pronúncioo, mándoo e asínoo.</p>
    <p>A maxistrada xuíza».</p>
    <p>E como consecuencia do ignorado paradoiro da Federación Galega de Rugby, expídese o presente edicto, que lle será entregado á parte demandante para a súa inserción no <em>Diario Oficial de Galicia</em> ou no <em>Boletín Oficial del Estado</em>, co fin de que se notifique en legal forma á devandita demandada, conforme o disposto no artigo 497 da Lei de axuizamento civil.</p>
    <p>A Coruña, 1 de febreiro de 2012</p>
    <footer><p>A secretaria xudicial</p></footer>

