---
date: '1998-06-11'
id: D5EE
page: 6
number: 111
agency: CONCELLO DA GUARDA
section: VI. ANUNCIOS
title: >-
  Edicto relativo á concesión do servicio de recollida do lixo, limpeza viaria e
  limpeza da praza de abastos.
range: Edicto
url: 'https://www.xunta.gal/dog/Publicados/1998/19980611/AnuncioD5EE_gl.html'
---
<p>Acordado polo Pleno do Concello da Guarda, publícase o presente edicto de conformidade co disposto no artigo 79 da LCAP, que anuncia o concurso para a adxudicación da xestión do servicio público de recollida de lixo, limpeza viaria e limpeza da praza de abastos do concello da Guarda, polo sistema de concurso, procedemento aberto, conforme ó seguinte contido:</p>
<p>Obxecto do concurso: concesión do servicio público de recollida de lixo, limpeza viaria e limpeza da praza de abastos.</p>
<p>Duración do contrato: 10 anos.</p>
<p>Prezos da licitación: para este concurso non se fixa tipo de licitación. Os licitadores presentarán un prezo anual polo servicio de recollida de residuos sólidos urbanos e o seu transporte ó vertedoiro de Bazar, e outro pola limpeza viaria e limpeza da praza de abastos, que será actualizado anualmente de conformidade co prego.</p>
<p>O licitador poderá propor, xunto coas ofertas económicas, outra fórmula alternativa da revisión anual do prezo do servicio.</p>
<p>Publicidade do prego de condicións: estará de manifesto nas dependencias da secretaría municipal durante o prazo de presentación das licitacións ó que se refire o concurso (teléfono dependencias municipais: 986 61 01 76. Fax: 986 61 02 83).</p>
<p>Garantía provisional: de conformidade co previsto na correspodente cláusula do prego 500.000 ptas.</p>
<p>Garantía definitiva: de conformidade co previsto no correspondente prego será o 4% do importe de adxudicación.</p>
<p>Presentación de proposicións: durante os 26 días naturais seguintes ó da última publicación do presente edicto no BOP e no Diario Oficial de Galicia.</p>
<p>Modelo de proposición e documentación que achegarán os licitadores: o recollido no correspondente prego no seu artigo 17.</p>
<p>A Guarda, 29 de maio de 1998.</p>
<p>Purificación Álvarez</p>
<p>Alcaldesa</p>
<p>4894</p>

