---
date: '1998-06-11'
id: D5A6
page: 6
number: 111
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Aviso do 20 de maio de 1998, da Xefatura de Servicio de Desenvolvemento Rural
  da Coruña, polo que se anuncia a publicación das bases definitivas da zona de
  Cerqueda (Malpica de Bergantiños-A Coruña).
range: Aviso
url: 'https://www.xunta.gal/dog/Publicados/1998/19980611/AnuncioD5A6_gl.html'
---
<p>Ponse en coñecemento dos interesados na concentración parcelaria da zona de Cerqueda (Malpica de Bergantiños- A Coruña), declarada de utilidad pública e urxente execución polo Decreto 110/1992, do 30 de abril,(DOG nº 89, do 12 de maio de 1998), que a xunta local da zona na súa reunión do 7 de maio de 1998, aprobou as bases definitivas, que estarán expostas ó público no Concello de Malpica de Bergantiños e na zona, durante o prazo de trinta días hábiles, contados desde o seguinte ó da última inserción deste aviso no Diario Oficial de Galicia e no Boletín Oficial da provincia, no xornal de máis circulación da provincia, no lugar habitual da parroquia e no taboleiro de anuncios do concello, de conformidade co que determina a Lei de concentración parcelaria para Galicia, do 14 de agosto de 1985 (artigo 36).</p>
<p>Os documentos que se poden examinar no concello refírense á determinación do perímetro (predios da periferia que se incluíron e excluíron, superficies que se exceptúan por ser de dominio público e relación de predios excluídos), a clasificación de terras e a fixación de coeficientes que servirán de base para face-las compensacións que sexan necesarias e, a determinación de propietarios e titulares de gravames e outras situacións xurídicas das que se declara formalmente a súa titularidade.</p>
<p>Contra estas bases os interesados poden interpoñer recurso de alzada pernte o conselleiro de Agricultura, Gandería e Política Agroalimentaria dentro do prazo dos trinta días sinalados, na Xefatura de Desenvolvemento Rural (edificio administrativo , praza Luís Seoane, s/n, 6ª planta, A Coruña), nas oficinas centrais da consellería (San Caetano, s/n, Santiago de Compostela) ou en calquera das dependencias ás que fai referencia o artigo 38.4º da Lei de réxime xurídico das administracións públicas e do procedemento administrativo común, por si mesmos ou por representación, facéndose constar no escrito un enderezo dentro do termo municipal para os efectos das notificacións que procedan.</p>
<p>A Coruña, 20 de maio de 1998.</p>
<p>Rodolfo M. Rodríguez González</p>
<p>Xefe de Servicio de Desenvolvemento Rural</p>
<p>da Coruña</p>
<p>Rogelio del Valle Muñoz-Cobo</p>
<p>Delegado provincial da Coruña.</p>
<p>5461</p>

