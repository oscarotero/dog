---
date: '2014-11-10'
id: G0003-301014-0003
page: 46886
number: 215
agency: Servizo Galego de Saúde
section: IV. Oposicións e concursos.
title: >-
  ANUNCIO do 10 de outubro de 2014, da Xerencia de Xestión Integrada de
  Pontevedra e O Salnés, polo que se comunica a publicación da convocatoria
  pública para a provisión dun posto de xefatura da Sección do Servizo de
  Reumatoloxía no Complexo Hospitalario de Pontevedra.
range: Anuncio
url: >-
  https://www.xunta.gal/dog/Publicados/2014/20141110/AnuncioG0003-301014-0003_gl.html
---
<p>De conformidade co establecido no Decreto 206/2005, do 22 de xullo (Diario Oficial de Galicia núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (Diario Oficial de Galicia núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e no uso das atribucións conferidas polo Decreto 43/2013, do 21 de febreiro, polo que se establece a estrutura orgánica do Servizo Galego de Saúde (Diario Oficial de Galicia núm. 47, do 7 de marzo), e a Orde do 28 de setembro de 2011 pola que se desenvolve a estrutura organizativa de Xestión Integrada de Pontevedra e O Salnés e se delegan competencias nos seus órganos directivos (Diario Oficial de Galicia núm. 188, do 30 de setembro), modificada pola Orde de 5 de xullo de 2012 (Diario Oficial de Galicia núm. 139, do 20 de xullo), o xerente de Xestión Integrada de Pontevedra e O Salnés,</p>
    <h2>RESOLVE:</h2>
    <p>Primeiro. Anunciar a convocatoria para cubrir, polo procedemento de avaliación colexiada, un posto da xefatura de Sección de Reumatoloxía.</p>
    <p>Segundo. As retribucións do posto ofertado serán as que correspondan de acordo coa orde anual pola que se ditan instrucións sobre a confección de nóminas do persoal ao servizo da Administración autonómica.</p>
    <p>Terceiro. As solicitudes para participar nesta convocatoria presentaranse, preferentemente, no Rexistro Xeral de Xestión Integrada de Pontevedra e O Salnés, Hospital Provincial de Pontevedra, sito na rúa Loureiro Crespo, 2, 36001, ou a través de calquera dos procedementos do artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo dun mes natural contado a partir do día seguinte ao da publicación deste anuncio no Diario Oficial de Galicia.</p>
    <p>Cuarto. As bases íntegras da convocatoria estarán expostas nos taboleiros de anuncios do Complexo Hospitalario de Pontevedra e do Hospital do Salnés, así como na páxina web do Servizo Galego de Saúde (www.sergas.es) e na intranet do CHOP.</p>
    <p>Pontevedra, 10 de outubro de 2014</p>
    <footer><p>José Manuel González Álvarez<br>Xerente de Xestión Integrada de Pontevedra e O Salnés</p></footer>

