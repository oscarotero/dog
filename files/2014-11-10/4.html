---
date: '2014-11-10'
id: G2022-311014-0014
page: 46876
number: 215
agency: Valedor do Pobo
section: III. Outras disposicións.
title: >-
  RESOLUCIÓN do 30 de outubro de 2014 pola que se crean, modifican e suprimen
  ficheiros de datos de carácter persoal.
range: Resolución
url: >-
  https://www.xunta.gal/dog/Publicados/2014/20141110/AnuncioG2022-311014-0014_gl.html
---
<p>O artigo 20 da Lei orgánica 15/1999, do 13 de decembro, de protección de datos de carácter persoal, establece que a creación, modificación ou supresión dos ficheiros das administracións públicas só poderán facerse por medio de disposición xeral publicada no <em>Boletín Oficial del Estado</em> ou diario oficial correspondente.</p>
    <p>A entrada en vigor do regulamento de desenvolvemento da Lei orgánica 15/1999, do 13 de decembro, de protección de datos de carácter persoal, aprobado mediante o Real decreto 1720/2007, do 21 de decembro, introduciu, a través dos artigos 53 e 54, algunhas novidades en canto á forma e ao contido da disposición, e destacaba a necesidade de especificar o sistema de tratamento do ficheiro, que podía ser automatizado, non automatizado ou parcialmente automatizado.</p>
    <p>No exercicio das competencias que teño atribuídas e co fin de cumprir o establecido no artigo 20 da mencionada lei, así como no artigo 52 do seu regulamento de desenvolvemento, </p>
    <h2>DISPOÑO:</h2>
    <p>Primeiro. Os ficheiros do Valedor do Pobo serán os contidos no anexo desta resolución.</p>
    <p>Segundo. Créanse os ficheiros incluídos no anexo desta resolución, en cumprimento do artigo 20 da Lei orgánica 15/1999 e do artigo 54.1 do regulamento de desenvolvemento.</p>
    <p>Terceiro. Os ficheiros que se recollen nos anexos desta resolución rexeranse polas disposicións xerais e instrucións que se detallen para cada un deles e estarán sometidos, en todo caso, ás normas legais e regulamentarias de superior rango que lles sexan aplicables.</p>
    <p>Cuarto. En cumprimento do artigo 55 do regulamento de desenvolvemento da Lei 15/1999, os ficheiros serán notificados para a súa inscrición no Rexistro Xeral de Protección de Datos, no prazo de trinta días desde a publicación desta resolución no boletín oficial da Comunidade Autónoma.</p>
    <p>Quinto. A presente resolución entrará en vigor o día seguinte ao da súa publicación no boletín oficial da Comunidade Autónoma.</p>
    <p>Santiago de Compostela, 30 de outubro de 2014</p>
    <footer><p>José Julio Fernández Rodríguez<br>Valedor do Pobo en funcións</p></footer>
    <h2>ANEXO<br>Ficheiros de nova creación</h2>
    <p>– Ficheiro: Xestión de contactos.</p>
    <p>a) Identificación do ficheiro, indicando a súa denominación, así como a descrición da súa finalidade e dos usos previstos.</p>
    <p>a.1) Identificación do ficheiro: Xestión de contactos.</p>
    <p>a.2) Finalidade e usos previstos: listaxe de enderezos de correo electrónico e outras axendas automatizadas, así como todos os datos que circulan a través destes medios. Datos de contacto recollidos a través de formularios web (finalidades varias [outras finalidades]).</p>
    <p>b) Orixe dos datos, indicando o colectivo de persoas sobre o cal se pretende obter datos de carácter persoal ou que resulte obrigado a fornecelos, o procedemento de recollida dos datos, e a súa procedencia.</p>
    <p>b.1) Colectivo: datos de contacto de usuarios, traballadores, afectados ou calquera outra persoa que envíe información de contacto a través de correo electrónico, axendas de terminais móbiles ou formularios web (empregados, cidadáns e residentes, persoas de contacto).</p>
    <p>b.2) Procedencia: </p>
    <p>O propio interesado ou o seu representante legal (o propio interesado ou o seu representante legal).</p>
    <p>Procedemento de recollida: correos electrónicos, mensaxes, formularios, transmisións electrónicas de datos/internet.</p>
    <p>c) Estrutura básica do ficheiro e sistema de tratamento utilizado na súa organización.</p>
    <p>c.1) Estrutura:</p>
    <p>Datos identificativos: nome e apelidos, enderezo, teléfono, enderezo de correo electrónico.</p>
    <p>c.2) Sistema de tratamento: ficheiro parcialmente automatizado.</p>
    <p>d) Comunicacións dos datos previstas: non se prevén cesións ou comunicacións de datos.</p>
    <p>e) Transferencias internacionais previstas a países terceiros: non se realizan ou non están previstos tratamentos de datos fóra do territorio do Espazo Económico Europeo.</p>
    <p>f) Órganos responsables do ficheiro: Valedor do Pobo.</p>
    <p>g) Servizos ou unidades ante os cales se poden exercer os dereitos de acceso, rectificación, cancelación e oposición: Oficina do Valedor do Pobo, situada na rúa do Hórreo, número 65, 15700 Santiago de Compostela, teléfono 981 56 97 40, correo electrónico<br>valedor@valedordopobo.com</p>
    <p>h) Nivel de medidas de seguridade: nivel básico.</p>
    <p>– Ficheiro: Xestión de visitas/actividades.</p>
    <p>a) Identificación do ficheiro, indicando a súa denominación, así como a descrición da súa finalidade e usos previstos.</p>
    <p>a.1) Identificación do ficheiro: Xestión de visitas/actividades.</p>
    <p>a.2) Finalidade e usos previstos: datos necesarios para a organización de visitas ás instalacións do Valedor do Pobo. Tamén se inclúen os datos necesarios para xestionar as diferentes actividades organizadas por esta entidade (finalidades varias [seguridade e control de acceso a edificios] outras finalidades).</p>
    <p>b) Orixe dos datos, indicando o colectivo de persoas sobre o cal se pretende obter datos de carácter persoal ou que resulte obrigado a fornecelos, o procedemento de recollida dos datos e a súa procedencia.</p>
    <p>b.1) Colectivo: visitantes, participantes en actividades (cidadáns e residentes, persoas de contacto).</p>
    <p>b.2) Procedencia: o propio interesado ou o seu representante legal; representante da institución que solicita a visita (o propio interesado ou o seu representante legal, outras persoas físicas distintas do afectado ou o seu representante).</p>
    <p>Procedemento de recollida: formularios, transmisión electrónica de datos/internet, correos postais.</p>
    <p>c) Estrutura básica do ficheiro e sistema de tratamento utilizado na súa organización.</p>
    <p>c.1) Estrutura:</p>
    <p>Datos identificativos: NIF/DNI, nome e apelidos, enderezo, teléfono, enderezo de correo electrónico.</p>
    <p>Outras categorías de carácter persoal: </p>
    <p>Datos de características persoais (data de nacemento, lugar de nacemento, idade).</p>
    <p>Datos de circunstancias sociais (pertenza a clubs, asociacións).</p>
    <p>Datos académicos e profesionais (formación, titulacións).</p>
    <p>c.2) Sistema de tratamento: ficheiro parcialmente automatizado.</p>
    <p>d) Comunicacións dos datos previstas: non se prevén cesións ou comunicacións de datos.</p>
    <p>e) Transferencias internacionais previstas a países terceiros: non se realizan ou non están previstos tratamentos de datos fóra do territorio do Espazo Económico Europeo.</p>
    <p>f) Órganos responsables do ficheiro: Valedor do Pobo.</p>
    <p>g) Servizos ou unidades ante os cales se poden exercer os dereitos de acceso, rectificación, cancelación e oposición: Oficina do Valedor do Pobo, situada na rúa do Hórreo, número 65, 15700 Santiago de Compostela, teléfono 981 56 97 40, correo electrónico valedor@valedordopobo.com</p>
    <p>h) Nivel de medidas de seguridade: nivel básico.</p>
    <p>– Ficheiro: Xestión multimedia.</p>
    <p>a) Identificación do ficheiro, indicando a súa denominación, así como a descrición da súa finalidade e os usos previstos.</p>
    <p>a.1) Identificación do ficheiro: Xestión multimedia.</p>
    <p>a.2) Finalidade e usos previstos: imaxes/vídeos captados en actividades ou visitas organizadas polo Valedor do Pobo para a difusión e promoción da entidade (finalidades varias [publicacións-outras finalidades]).</p>
    <p>b) Orixe dos datos, indicando o colectivo de persoas sobre o cal se pretende obter datos de carácter persoal ou que resulte obrigado a fornecelos, o procedemento de recollida dos datos e a súa procedencia.</p>
    <p>b.1) Colectivo: visitantes, participantes en actividades organizadas polo Valedor do Pobo, traballadores ou persoal asociado a este (empregados, cidadáns e residentes, persoas de contacto).</p>
    <p>b.2) Procedencia: </p>
    <p>O propio interesado (o propio interesado ou o seu representante legal).</p>
    <p>Procedemento de recollida: directamente.</p>
    <p>c) Estrutura básica do ficheiro e sistema de tratamento utilizado na súa organización.</p>
    <p>c.1) Estrutura:</p>
    <p>Datos identificativos: imaxe.</p>
    <p>c.2) Sistema de tratamento: ficheiro parcialmente automatizado.</p>
    <p>d) Comunicacións dos datos previstas: non se prevén cesións ou comunicacións de datos.</p>
    <p>e) Transferencias internacionais previstas a países terceiros: non se realizan ou non están previstos tratamentos de datos fóra do territorio do Espazo Económico Europeo.</p>
    <p>f) Órganos responsables do ficheiro: Valedor do Pobo.</p>
    <p>g) Servizos ou unidades ante os cales se poden exercer os dereitos de acceso, rectificación, cancelación e oposición: Oficina do Valedor do Pobo, situada na rúa do Hórreo, número 65, 15700 Santiago de Compostela, teléfono 981 56 97 40, correo electrónico valedor@valedordopobo.com</p>
    <p>h) Nivel de medidas de seguridade: nivel básico.</p>

