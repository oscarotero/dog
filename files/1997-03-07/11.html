---
date: '1997-03-07'
id: 419A
page: 2087
number: 46
agency: INSTITUTO GALEGO DE PROMOCIÓN ECONÓMICA
section: IV. OPOSICIÓNS E CONCURSOS
title: >-
  Resolución do 26 de febreiro de 1997 pola que se convocan prazas de persoal
  laboral fixo para o CIS-Madeira.
range: Resolución
url: 'https://www.xunta.gal/dog/Publicados/1997/19970307/Anuncio419A_gl.html'
---
<p>O Instituto Galego de Promoción Económica (Igape), convoca probas de selección para cubri-las seguintes prazas de persoal laboral fixo para o CIS-Madeira (Ourense).</p>
<p>a) 1 xefe de área.</p>
<p>b) 1 xefe de unidade.</p>
<p>c) 1 auxiliar administrativo.</p>
<p>d) 1 delineante.</p>
<p>As retribucións de cada unha das prazas convocadas serán as seguintes:</p>
<p>Xefe de área. Máximo 7.245.000 ptas. brutas anuais, dependendo da formación e experiencia aportadas.</p>
<p>Xefe de unidade. Máximo 4.657.492 ptas. brutas anuais, dependendo da formación e experiencia aportadas.</p>
<p>Auxiliar administrativo. 2.173.478 ptas. brutas anuais.</p>
<p>Delineante. 2.526.446 ptas. brutas anuais.</p>
<p>Requisitos xerais.</p>
<p>-Ter nacionalidade dun país membro da Unión Europea.</p>
<p>-Ter cumpridos os 18 anos de idade.</p>
<p>-Non padecer enfermidade ou defecto físico que impida desempeña-las funcións correspondentes.</p>
<p>-Non estar separado do servicio de ningunha Administración pública en virtude de expediente disci</p>
<p>plinario, nin encontrarse inhabilitado por sentencia firme para o exercicio de funcións públicas.</p>
<p>-Posuír e acredita-la titulación académica esixida (homologada polo Ministerio de Educación, no caso de títulos expedidos por un país que non sexa membro da Unión Europea).</p>
<p>Condicións específicas de cada praza.</p>
<p>A) Xefe de área:</p>
<p>Requisitos mínimos que deberán acreditarse:</p>
<p>-Titulación superior en Enxeñería Industrial, Montes ou Química.</p>
<p>-Experiencia mínima de 3 anos en funcións de xefe de área de enxeñería, producción ou calidade, en industria, empresa dedicada á enxeñería e implantación de sistemas de calidade ou centro tecnolóxico.</p>
<p>Outros coñecementos necesarios para cubrir este posto:</p>
<p>-Informática a nivel de usuario en entorno Windows.</p>
<p>-Bo nivel de inglés.</p>
<p>Valorarase:</p>
<p>-Que a experiencia requirida estea relacionada coa industria da madeira, do moble e os seus compoñentes.</p>
<p>-A realización de proxectos, estudios e outras actividades realizadas no campo da transformación da madeira e moble, así como a participación en cursos de especialización en tecnoloxía da madeira.</p>
<p>-Coñecementos de alemán e francés.</p>
<p>-Estar en posesión do doutoramento ou ter realizado os cursos para a súa obtención.</p>
<p>B) Xefe de unidade:</p>
<p>Requisitos mínimos esixidos que deberán acreditarse:</p>
<p>-Titulación universitaria en arquitectura superior ou técnica.</p>
<p>-Experiencia mínima de 3 anos en posto técnico, en empresas ou oficina técnica relacionadas co sector da madeira (producción ou aplicación de productos).</p>
<p>Outros coñecementos necesarios para cubrir este posto:</p>
<p>-Informática a nivel de usuario en entorno Windows.</p>
<p>Valorarase:</p>
<p>-A realización de proxectos, estudios, publicacións e outras actividades realizadas no campo dos materiais de madeira (elementos estructurais, decorativos e mobles), así como a participación en cursos sobre a utilización da madeira.</p>
<p>-Coñecementos de inglés, francés e/ou alemán.</p>
<p>C) Auxiliar administrativo:</p>
<p>Requisitos mínimos esixidos que deberán acreditarse:</p>
<p>-Graduado escolar ou equivalente.</p>
<p>-2 anos de experiencia acreditada en posto similar.</p>
<p>-Coñecementos acreditados de galego, nivel de perfeccionamento.</p>
<p>Outros coñecementos necesarios para cubrir este posto:</p>
<p>-Informática. Imprescindible o manexo de Word e Excel baixo entorno Windows.</p>
<p>-Igape/SODIGA/INESGA/BIC como instrumentos de apoio ó sistema productivo de Galicia.</p>
<p>-Estructura organizativa da Xunta de Galicia.</p>
<p>Valorarase:</p>
<p>-Coñecementos de inglés, francés e/ou alemán.</p>
<p>-Coñecementos doutras ferramentas informáticas.</p>
<p>D) Delineante:</p>
<p>Requisitos mínimos esixidos que deberán acreditarse:</p>
<p>-FP2 en delineación industrial.</p>
<p>-Experiencia mínima de 3 anos en departamento técnico de industria e oficina técnica de proxectos industriais.</p>
<p>-Coñecementos de deseño asistido por ordenador (CAD).</p>
<p>Outros coñecementos necesarios para cubrir este posto:</p>
<p>-Coñecementos de informática a nivel de usuario en entorno Windows, tratamento de textos, follas de cálculo Excel e Lotus, así como programas para elaboración de medicións e orzamentos (MYDAS ou similar), escaneado e ploteado de planos.</p>
<p>Valorarase:</p>
<p>-Coñecementos de inglés.</p>
<p>Documentación que hai que presentar.</p>
<p>-Fotocopia do DNI.</p>
<p>-Fotografía tamaño carnet.</p>
<p>-Documentación orixinal ou fotocopia compulsada que acredite a titulación, formación e experiencia esixidas, así como a formación e/ou experiencia que desexe achegar para ser valorada. Acreditarase a experiencia con historial completo da Seguridade Social ou certificado de empresa.</p>
<p>-Curriculum vítae demostrable.</p>
<p>Lugar e prazo de presentación.</p>
<p>-As solicitudes presentaranse en calquera das oficinas do Igape.</p>
<p>-O prazo de presentación será de 15 días naturais contados a partir do día seguinte da publicación deste anuncio.</p>
<p>Proceso de selección.</p>
<p>1. Expirado o prazo de presentación de solicitudes, o comité de selección publicará as listas previas de admitidos e excluídos ó proceso de selección, coa motivación da exclusión, se é o caso, establecéndose un prazo de 5 días hábiles para, a petición do interesado, reparar calquera erro que sexa emendable. Esgotado este prazo, publicaranse as listas definitivas de admitidos e excluídos ó proceso de selección, incluíndo lugar e data en que comezarán as probas, ás que deberán asisti-los candidatos provistos do DNI. Estas listas serán publicadas nos taboleiros de anuncios do Igape.</p>
<p>2. As probas de selección, consistirán nunha proba teórico-práctica e entrevista persoal.</p>
<p>a) Proba teórico-práctica. Versará sobre os coñecementos e demais requisitos esixidos na convocatoria para cubrir este posto, o que terá que superar para pasar á entrevista persoal.</p>
<p>A proba teórico-práctica, poderá realizarse nunha ou dúas fases, a criterio do comité de selección, neste último caso, soamente pasarán á entrevista persoal, aqueles candidatos que teñan superado as dúas fases da proba.</p>
<p>Unha vez correxida a proba teórico-práctica, o comité de selección publicará no taboleiro de anuncios do Igape, a lista de aprobados e suspensos, e incluirá o lugar e data en que se realizarán as entrevistas persoais.</p>
<p>b) Entrevista persoal. Avaliaranse os coñecementos do candidato, ademais da súa adecuación ó posto de traballo.</p>
<p>3. Unha vez finalizado todo o proceso anterior, o comité de selección publicará o nome das persoas seleccionadas no taboleiro de anuncios do Igape, facendo consta-la data de ingreso, así como a documentación complementaria que deberán achegar para formaliza-lo contrato.</p>
<p>Santiago de Compostela, 26 de febreiro de 1997.</p>
<p>Diego Diz Fernández</p>
<p>Director xeral do Instituto Galego de Promoción Económica</p>
<p>97-1617</p>

