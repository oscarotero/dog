---
date: '1997-03-07'
id: 422E
page: 2106
number: 46
agency: CONSELLERÍA DE CULTURA E COMUNICACIÓN SOCIAL
section: VI. ANUNCIOS
title: >-
  Resolución do 25 de febreiro de 1997 pola que se anuncia, polo sistema de
  concurso aberto, as contratacións seguintes: catalogación de impresos
  anteriores a 1900 nas bibliotecas nodais de Pontevedra e Lugo; reconversión de
  catálogos manuais nas bibliotecas nodais de Ourense, Vigo e A Coruña;
  dixitalización de prensa antiga e traslado de rexistros a formato MARC nas
  bibliotecas nodais de Pontevedra e Lugo e impresión da revista O Correo da
  Unesco.
range: Resolución
url: 'https://www.xunta.gal/dog/Publicados/1997/19970307/Anuncio422E_gl.html'
---
<p>A Consellería de Cultura e Comunicación Social, unha vez cumpridos os trámites administrativos correspondentes, resolveu anunciar, polo sistema de concurso, procedemento aberto, as contratacións seguintes:</p>
<p>-Catalogación de impresos anteriores a 1900 nas bibliotecas nodais de Pontevedra e Lugo.</p>
<p>Orzamento de licitación: seis millóns de pesetas (6.000.000 de ptas.) IVE incluído.</p>
<p>Prazo de execución: tres (3) meses.</p>
<p>Fianza provisional: non se esixe.</p>
<p>-Reconversión de catálogos manuais nas bibliotecas nodais de Ourense, Vigo e A Coruña.</p>
<p>Orzamento de licitación: dezasete millóns cincocentas mil pesetas (17.500.000 ptas.) IVE incluído.</p>
<p>Prazo de execución: tres (3) meses.</p>
<p>Clasificación do contratista: grupo III, subgrupo 3, categoría C.</p>
<p>Fianza provisional: non se esixe.</p>
<p>-Dixitalización de prensa antiga e traslado de rexistros a formato MARC nas bibliotecas nodais de Pontevedra e Lugo.</p>
<p>Orzamento de licitación: vinteoito millóns de pesetas (28.000.000 de ptas.) IVE incluído.</p>
<p>Prazo de execución: tres (3) meses.</p>
<p>Clasificación do contratista: grupo III, subgrupo 3, categoría D.</p>
<p>Fianza provisional: non se esixe.</p>
<p>-Impresión da revista O Correo da Unesco.</p>
<p>Orzamento de licitación: dez millóns oitocentas mil pesetas (10.800.000 ptas.) IVE incluído.</p>
<p>Prazo de execución: doce (12) meses.</p>
<p>Fianza provisional: 216.000 ptas.</p>
<p>Exposicións dos pregos: os pregos de prescricións técnicas e os pregos de cláusulas administrativas estarán de manifesto no Servicio de Obras e Contratación da Consellería de Cultura e Comunicación Social, e nas delegacións provinciais durante o prazo de presentación de proposicións, de 10 a 14 horas, e no teléfono (981) 58 89 38.</p>
<p>Prazo de presentación de proposicións: será de 26 días naturais contados a partir do día seguinte ó da publicación da presente resolución no DOG.</p>
<p>Lugar de presentación de proposicións: no rexistro xeral da consellería en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 7 do prego de cláusulas administrativas particulares, os licitadores que concorran a máis dunha obra, deberán presenta-la documentación para cada unha delas.</p>
<p>Apertura de proposicións: será realizada pola mesa de contratación ás 11 horas do décimo día natural seguinte ó do remate do prazo de admisión de proposicións na sala de xuntas da Consellería de Cultura e Comunicación Social.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio do presente concurso será por conta do adxudicatario.</p>
<p>Santiago de Compostela, 25 de febreiro de 1997.</p>
<p>P.D. (Orde do 24-6-1996 DOG nº 127, do 28)</p>
<p>José Mª Sánchez González</p>
<p>Secretario xeral da Consellería de Cultura e Comunicación Social</p>
<p>1635</p>

