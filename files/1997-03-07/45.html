---
date: '1997-03-07'
id: 422A
page: 2105
number: 46
agency: CONSELLERÍA DE CULTURA E COMUNICACIÓN SOCIAL
section: VI. ANUNCIOS
title: >-
  Resolución do 25 de febreiro de 1997 pola que se anuncia, polo sistema de
  concurso aberto, trámite de urxencia, a contratación das seguintes
  subministracións: impresión de tres catálogos: Pontevedra-Vigo-Ferrol, para o
  proxecto Galicia Terra Única; impresión de tres catálogos: A
  Coruña-Ourense-Santiago, para o proxecto Galicia Terra Única e impresión de
  tres catálogos: A Coruña-Escultura actual-Escultura CCAA Camiño de Santiago,
  Galicia Terra Única.
range: Resolución
url: 'https://www.xunta.gal/dog/Publicados/1997/19970307/Anuncio422A_gl.html'
---
<p>A Consellería de Cultura e Comunicación Social, unha vez cumpridos os trámites administrativos correspondentes, resolveu anunciar, polo sistema de concurso, procedemento aberto, trámite de urxencia, a contratación das seguintes subministracións:</p>
<p>-Impresión de tres catálogos: Pontevedra-Vigo-Ferrol, para o proxecto Galicia Terra Única.</p>
<p>Orzamento de licitación: seis millóns novecentas mil pesetas (6.900.000 ptas.) IVE incluído.</p>
<p>Prazo de execución: dous (2) meses, aténdose ós prazos establecidos no prego de prescricións técnicas.</p>
<p>Fianza provisional: 138.000 ptas.</p>
<p>-Impresión de tres catálogos: A Coruña-Ourense-Santiago, para o proxecto Galicia Terra Única.</p>
<p>Orzamento de licitación: seis millóns catrocentas cincuenta mil pesetas (6.450.000 ptas.) IVE incluído.</p>
<p>Prazo de execución: dous (2) meses, aténdose ós prazos establecidos no prego de prescricións técnicas.</p>
<p>Fianza provisional: 129.000 ptas.</p>
<p>-Impresión de tres catálogos: A Coruña-Escultura actual-Escultura CCAA Camiño de Santiago-Galicia Terra Única.</p>
<p>Orzamento de licitación: seis millóns seiscentas cincuenta mil pesetas (6.650.000 ptas.) IVE incluído.</p>
<p>Prazo de execución: dous (2) meses aténdose ós prazos establecidos no prego de prescricións técnicas.</p>
<p>Fianza provisional: 133.000 ptas.</p>
<p>Exposicións dos pregos: os pregos de prescricións técnicas e os pregos de cláusulas administrativas estarán de manifesto no Servicio de Obras e Contratación da Consellería de Cultura e Comunicación Social, e nas delegacións provinciais durante o prazo de presentación de proposicións, de 10 a 14 horas, e no teléfono (981) 58 89 38.</p>
<p>Prazo de presentación de proposicións: será de 13 días naturais contados a partir do día seguinte ó da publicación da presente resolución no DOG.</p>
<p>Lugar de presentación de proposicións: no rexistro xeral da consellería en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 7 do prego de cláusulas administrativas particulares, os licitadores que concorran a máis dunha obra, deberán presenta-la documentación para cada unha delas.</p>
<p>Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisión de proposicións na sala de xuntas da Consellería de Cultura e Comunicación Social.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio do presente concurso será por conta do adxudicatario.</p>
<p>Santiago de Compostela, 25 de febreiro de 1997.</p>
<p>P.D. (Orde 24-6-1996, DOG nº 127, do 28)</p>
<p>José Mª Sánchez González</p>
<p>Secretario xeral da Consellería de Cultura e Comunicación Social</p>
<p>1623</p>

