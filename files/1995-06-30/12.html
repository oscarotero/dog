---
date: '1995-06-30'
id: F112
page: 5
number: 125
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 182/1995, do 16 de xuño, polo que se declara a utilidade pública e
  urxente ocupación dos bens e dereitos afectados pola obra de clave
  CN-26-07-1994. Casetas no Barqueiro.
range: Decreto
url: 'https://www.xunta.gal/dog/Publicados/1995/19950630/AnuncioF112_gl.html'
---
<p>Con data 7 de novembro de 1994 o director xeral de Obras Públicas aprobou o proxecto de Casetas no Barqueiro.</p>
<p>Os bens e dereitos nos que se concreta a declaración de urxencia ocupación aparecen recollidos e valorados no citado proxecto.</p>
<p>A competencia para efectua-la declaración de urxente ocupación tena atribuída a Xunta de Galicia, en virtude do artigo 2 do Decreto 167/1982, do 1 de decembro, sobre asunción de transferencias en materia de portos, e a súa asignación á Consellería de Política Territorial, Obras Públicas e Vivenda.</p>
<p>En virtude de todo o exposto, e en aplicación do artigo 28.2º do Estatuto de autonomía de Galicia</p>
<p>e dos artigos 10 e 52 da Lei de expropia ción forzosa, en relación co previsto no artigo 8 do da Lei 25/1988, do 29 de xullo, a proposta do conselleiro de Política Territorial, Obras Públicas e Vivenda, logo de deliberación do Consello da Xunta de Galicia na súa reunión do día dezaseis de xuño de mil novecentos noventa e cinco,</p>
<p>DISPOÑO:</p>
<p>Artigo único.-Declara-la utilidade pública e a urxente ocupación, dos bens e dereitos precisos que se concretan no expediente administrativo instruído, para efectos de expropiación, no proxecto das obras de clave CN-26-07-1994 Casetas no Barqueiro.</p>
<p>Santiago de Compostela, dezaseis de xuño de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>

