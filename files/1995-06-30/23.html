---
date: '1995-06-30'
id: F13E
page: 5
number: 125
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 188/1995, do 16 de xuño, polo que se declara a urxente ocupación, para
  efectos de expropiación forzosa, polo Concello do Vicedo (Lugo), dos bens e
  dereitos necesarios para a realización das obras do proxecto de accesos á
  praia de Xilloi, tramos C, D e E, terceira fase.
range: Decreto
url: 'https://www.xunta.gal/dog/Publicados/1995/19950630/AnuncioF13E_gl.html'
---
<p>O Concello do Vicedo (Lugo), en sesión celebrada o día 2 de xuño de 1994, aprobou o proxecto accesos á praia de Xilloi, tramos C, D e E, 3ª fase e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 12 de maio de 1995 baixo o nº 4399.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Calidade Medioambiental e Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 2 de xuño de 1995 baixo o número 5140.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, pola súa inclusión no Plan ZAES do ano 1995, sendo necesario o seu remate dentro dos prazos preestablecidos, xa que, en caso contrario, perderíase a subvención necesaria para a súa realización, quedando a obra incompleta ó tratarse do último tramo dela.</p>
<p>A competencia para a declaración de urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais, logo de deliberación do Consello da Xunta de Galicia na súa reunión do día dezaseis de xuño de mil novecentos noventa e cinco,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación polo Concello do Vicedo (Lugo), para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto accesos á praia de Xilloi, tramos C, D e E, 3ª fase.</p>
<p>Santiago de Compostela, dezaseis de xuño de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>Juan Miguel Diz Guedes</p>
<p>Conselleiro de Xustiza, Interior e Relacións Laborais</p>

