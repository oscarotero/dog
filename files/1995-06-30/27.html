---
date: '1995-06-30'
id: F152
page: 5
number: 125
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 21 de xuño de 1995 pola que se resolve a convocatoria para a
  provisión, polo sistema de libre designación, dun posto de traballo vacante na
  Consellería de Pesca, Marisqueo e Acuicultura.
range: Orde
url: 'https://www.xunta.gal/dog/Publicados/1995/19950630/AnuncioF152_gl.html'
---
<p>Convocada a provisión, polo sistema de libre designación, dun posto de traballo vacante na Consellería de Pesca, Marisqueo e Acuicultura, por Orde do 27 de marzo de 1995 (DOG nº 101, do 29 de maio), esta consellería, en uso das facultades e atribucións conferidas pola Lei 4/1988, do 26 de maio, da función pública de Galicia, no seu artigo 15.4º, e de conformidade co disposto no artigo 27.2º da referida lei, dispón resolver sobre o posto sen cubrir:</p>
<p>1. Adxudicar destino, no posto de traballo que se indica, e selecciona-lo funcionario que se sinala no anexo da presente orde.</p>
<p>2. O cesamento no destino actual do funcionario que obtivo praza, producirase no prazo de tres días, contados a partir do seguinte ó da data de publicación desta orde no Diario Oficial de Galicia.</p>
<p>O prazo para a toma de posesión do novo destino será de tres días a partir do seguinte ó do cesamento, de tratarse da mesma localidade onde actualmente preste servicios o funcionario, ou de un mes se radica en distinta localidade, de conformidade co establecido no artigo 14 do Decreto 93/1991, do 20 de marzo, e co disposto na base sétima da convocatoria.</p>
<p>3. A xefatura do persoal do centro onde cause alta o funcionario efectuará, dentro dos prazos sinalados anteriormente, as dilixencias de toma de posesión e seguidamente serán realizados os trámites para a súa alta en nómina.</p>
<p>Das dilixencias efectuadas serán remitidas copias á Dirección Xeral da Función Pública, da consellería da Presidencia e Administración Pública.</p>
<p>4. Contra a presente orde, que esgota a vía administrativa, poderase interpoñer recurso contencioso-administrativo, previsto na Lei reguladora da xurisdicción contencioso-administrativa, do 27 de decembro de 1956, perante o Tribunal Superior de Xustiza de Galicia no prazo de dous meses a partir do día seguinte ó da súa publicación no Diario Oficial de Galicia, logo de comunicarllo a esta consellería, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 21 de xuño de 1995.</p>
<p>Dositeo Rodríguez Rodríguez</p>
<p>Conselleiro da Presidencia e Administración Pública</p>
<p>ANEXO</p>
<p>Nº rexistro persoal: 3330599968-A2071.</p>
<p>Grupo: A.</p>
<p>Apelidos e nome: Vázquez Seijas, Víctor Manuel.</p>
<p>Posto de traballo: asesor xurídico.</p>
<p>Nivel: 30.</p>
<p>Localidade: Santiago de Compostela.</p>
<p>Dependencia: Asesoría Xurídica Xeral.</p>

