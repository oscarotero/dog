---
date: '1995-06-30'
id: F0F6
page: 5
number: 125
agency: CONSELLERÍA DE EDUCACIÓN E ORDENACIÓN UNIVERSITARIA
section: II. AUTORIDADES E PERSOAL
title: >-
  Orde do 16 xuño de 1995 pola que se fai pública a composición do Consello
  Universitario de Galicia.
range: Orde
url: 'https://www.xunta.gal/dog/Publicados/1995/19950630/AnuncioF0F6_gl.html'
---
<p>A Lei 5/1987, do 27 de maio, (DOG do 2 de xuño), do Consello Social da Universidade e do Consello Universitario de Galicia modificada pola Lei 11/1989 do 20 de xullo, (DOG do 16 de agosto), de ordenación do sistema universitario de Galicia crea o Consello Universitario de Galicia como órgano de consulta e asesoramento da Consellería de Educación e Ordenación Universitaria para a realización da política de coordinación e planificación universitaria de Galicia.</p>
<p>O artigo 12 da Lei 5/1987 e o artigo 4 do Decreto 240/1992, do 30 de xullo, (DOG do 12 de agosto), polo que se aproba o Regulamento do Consello Universitario de Galicia regulan a composición do Consello Universitario de Galicia.</p>
<p>Recibido nesta consellería escrito do Parlamento de Galicia coas designacións feitas pola Comisión 4ª de Educación e Cultura do Parlamento de Galicia, dos membros que lle corresponden no Consello Universitario de Galicia, de acordo coa Lei 5/1987 e o Decreto 240/1992, e publicado o Decreto 276/1994, de 8 de setembro, (DOG do 15 de setembro) e o Decreto 98/1995, do 31 de marzo, (DOG do 18 de abril) polos que se nomean respectivamente os membros dos consellos sociais das universidades da Coruña e Vigo.</p>
<p>Esta consellería, facendo uso das atribucións que lle están conferidas na Lei 1/1983, do 22 de febreiro, (DOG nº 23, do 21 de marzo de 1983), reguladora da Xunta e do seu presidente, modificada pola Lei 11/1988, do 20 de outubro, (DOG nº 208, do 28 de outubro de 1988), e da autorización establecida na disposición derradeira do Decreto 240/1992, polo que se aproba o Regulamento do Consello Universitario de Galicia,</p>
<p>DISPÓN:</p>
<p>Artigo único.-Facer pública a composición do Consello Universitario de Galicia, que estará constituído polos seguintes membros:</p>
<p>1. Presidente: Juan Piñeiro Permuy, conselleiro de Educación e Ordenación Universitaria.</p>
<p>2. Vicepresidente: José Manuel Touriñán López, director xeral de Universidades e Investigación.</p>
<p>3. Vocais:</p>
<p>A) Os rectores das universidades galegas:</p>
<p>-Francisco Darío Villanueva Prieto, rector da Universidade de Santiago de Compostela.</p>
<p>-José Luis Meilán Gil, rector da Universidade da Coruña.</p>
<p>-José Antonio Rodríguez Vázquez, rector da Universidade de Vigo.</p>
<p>B) Os presidentes dos consellos sociais, correspondentes ás universidades galegas:</p>
<p>-Emilio Pérez Nieto, presidente do Consello Social da Universidade de Santiago de Compostela.</p>
<p>-José Luis Méndez López, presidente do Consello Social da Universidade da Coruña.</p>
<p>-Armando Priegue Guerra, presidente do Consello Social da Universidade de Vigo.</p>
<p>C) Membros elixidos pola Comisión de Educación e Cultura do Parlamento de Galicia:</p>
<p>-David Ferrer Garrido.</p>
<p>-José Luis Méndez Romeu.</p>
<p>-Diego Murillo Carrasco.</p>
<p>-José Fernando San Martín Artiñano.</p>
<p>-Mauro Varela Pérez.</p>
<p>4. Secretario: Eleutino Álvarez Álvarez, subdirector xeral de universidades.</p>
<p>Santiago de Compostela, 16 de xuño de 1995.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>

