---
date: '1997-03-21'
id: F25A
page: 2
number: 56
agency: >-
  XULGADO DE PRIMEIRA INSTANCIA E INSTRUCCIÓN NÚMERO DOUS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (276/1995).
range: Edicto
url: 'https://www.xunta.gal/dog/Publicados/1997/19970321/AnuncioF25A_gl.html'
---
<p>Francisco Javier Míguez Poza, maxistrado-xuíz do Xulgado de Primeira Instancia e Instrucción número dous dos de Santiago de Compostela, fago saber que neste xulgado se seguen autos de procedemento xuízo executivo baixo o número 276/1995, por instancia de Renault Financiaciones, S.A., representado polo procurador García Piccoli, contra Aditivos Químicos del Norte, S.A., nos cales se acordou sacar a pública poxa, polo termo de vinte días, os bens que logo se dirán coas seguintes condicións:</p>
<p>Primeira.-Sinalouse para que teña lugar o remate en primeira poxa o próximo día 18 de abril ás 11.30 horas, na sala de audiencia deste xulgado, polo tipo de 450.000 ptas.</p>
<p>Segunda.-Para o suposto de que resultase deserta a primeira, sinalouse para a segunda poxa o próximo día 19 de maio, ás 11.30 horas, na sala de audicencia deste xulgado, coa rebaixa do 25% do tipo que o foi para a primeira.</p>
<p>Terceira.-Se resultase deserta a segunda, acordouse para a terceira poxa o próximo día 19 de xuño, ás 11.30 horas na sala de audicencia deste xulgado, sen suxeición a tipo.</p>
<p>Cuarta.-Nas poxas primeira e segunda non se admitirán posturas que non cubran o tipo correspondente.</p>
<p>Quinta.-Para tomar parte en calquera das tres poxas tódolos licitadores-a excepción do acredor demandante, deberán consignar previamente o 20% do tipo para seren admitidos a licitación, calculándose esta cantidade na terceira poxa respecto ó tipo da segunda, suma que deberá consignarse na conta de depósitos e consignacións deste xulgado aberta no Banco de Bilbao Vizcaya, S.A., oficina principal desta cidade, debendo facilita-lo número do expediente ou procedemento seguinte: 1584-17-0276/1995, presentando o resgardo de ingreso.</p>
<p>Sexta.-Poderán facerse ofertas en prego pechado.</p>
<p>Sétima.-En caso de que se suspendense calquera das tres poxas, trasládase a súa celebración á mesma hora para o día seguinte hábil dentro da semana en que se sinalase a poxa suspendida.</p>
<p>Oitava.-Devolveranse as consignacións efectuadas polos participantes á poxa, agás a que corresponda ó mellor ofertante, a que se reservará en depósito como garantía do cumprimento da obriga e, se ó caso, como parte do prezo da venda.</p>
<p>Novena.-Se o acredor o pedise ata o mesmo momento da celebración da poxa, tamén poderán reservarse en depósito as consignacións dos participantes que así o acepten e que cubrisen coas súas ofertas os prezos da poxa, por se o primeiro adxudicatario non cumprise coa súa obriga e desexasen aproveita-lo remate os outros ofertantes, e sempre pola orde delas.</p>
<p>Décima.-O sinalamento do lugar, día e hora para remate notificaráselle ó debedor, no predio ou predios poxados e, se é o caso, a publicación dos presentes edictos serve como notificación dos sinalamentos.</p>
<p>Bens obxecto de poxa:</p>
<p>1. Vehículo turismo, marca Renault, modelo 21 GTD, matrícula C-5560-BF. Valorado en 450.000 ptas.</p>
<p>Dado en Santiago de Compostela o 19 de febreiro de 1997.</p>
<p>Rubricado</p>
<p>2100</p>

