---
date: '2018-07-23'
id: O143-160718-0001
page: 34455
number: 140
agency: Augas de Galicia
section: III. Outras disposicións.
title: >-
  RESOLUCIÓN do 5 de xullo de 2018 pola que se revisa a declaración de zonas
  sensibles no ámbito territorial das bacías hidrográficas de Galicia-Costa.
range: Resolución
url: >-
  https://www.xunta.gal/dog/Publicados/2018/20180723/AnuncioO143-160718-0001_gl.html
---
<p>A Directiva 91/271/CEE, do Consello, do 21 de maio, sobre o tratamento das augas residuais urbanas, establece unha serie de medidas coa finalidade de garantir que as ditas augas sexan tratadas correctamente antes da súa vertedura.</p>
    <p>O Real decreto lei 11/1995, do 28 de decembro, polo que se establecen as normas aplicables ao tratamento das augas residuais urbanas, incorporou ao ordenamento interno a mencionada directiva, regulando a obriga de dispor dun sistema de colectores para a recollida e condución das augas residuais en determinadas aglomeracións urbanas e fixando os distintos tratamentos aos que deberán someterse tales augas antes da súa vertedura ás augas continentais ou marítimas, distinguindo se esas verteduras se efectúan en zonas sensibles ou non.</p>
    <p>O artigo 7.3 do citado Real decreto lei 11/1995 prevé que a Administración xeral do Estado declarará as zonas sensibles nas bacías hidrográficas que excedan o ámbito territorial dunha comunidade autónoma e que as comunidades autónomas efectuarán a devandita declaración nos restantes casos e darán a oportuna publicidade no respectivo diario oficial.</p>
    <p>O artigo 7.2 do Real decreto 509/1996, do 15 de marzo, de desenvolvemento do Real decreto lei 11/1995, do 28 de decembro, polo que se establecen as normas aplicables ao tratamento das augas residuais urbanas, dispón que a declaración de zonas sensibles debe revisarse polo menos cada catro anos.</p>
    <p>Mediante a Resolución da Presidencia de Augas de Galicia, do 22 de maio de 2001 (DOG do 30 de maio), declarouse a ría de Pontevedra como zona sensible.</p>
    <p>Mediante a Resolución da Presidencia de Augas de Galicia do 28 de xaneiro de 2009 (DOG do 4 de febreiro) mantívose a declaración da ría de Pontevedra como zona sensible e declarouse como zona sensible a ría de Ferrol.</p>
    <p>Mediante a Resolución da Presidencia de Augas de Galicia do 28 de xaneiro de 2013 (DOG do 27 de marzo) mantívose a declaración das rías de Pontevedra e de Ferrol como zonas sensibles e declaráronse como zonas sensibles os encoros e as lagoas indicados no anexo da resolución.</p>
    <p>Polo tanto, transcorridos máis de catro anos desde a última declaración de zonas sensibles no ámbito territorial das bacías hidrográficas de Galicia-Costa, procede realizar a súa revisión, co fin de, se for o caso, manter a cualificación como zonas sensibles das designadas anteriormente e/ou proceder á declaración de novas zonas como sensibles.</p>
    <p>O artigo 11.1 da Lei 9/2010, do 4 de novembro, de augas de Galicia, dispón que corresponden a Augas de Galicia no ámbito da xestión das bacías intracomunitarias, as competencias que o ordenamento xurídico vixente en materia de augas atribúe aos organismos de bacía.</p>
    <p>Realizados os pertinentes estudos, logo de dar audiencia aos concellos afectados e de acordo co establecido no artigo 7 do citado Real decreto 509/1996, do 15 de marzo,</p>
    <h2>RESOLVO:</h2>
    <p>Primeiro. Declarar como zonas sensibles as que se relacionan no anexo da presente resolución, para os efectos previstos no Real decreto lei 11/1995, do 28 de decembro, polo que se establecen as normas aplicables ao tratamento das augas residuais urbanas, e de acordo co criterio a) establecido no anexo II do Real decreto 509/1996, do 15 de marzo, de desenvolvemento do Real decreto lei 11/1995, do 28 de decembro, polo que se establecen as normas aplicables ao tratamento das augas residuais urbanas.</p>
    <p>Segundo. Tendo en conta o indicado no punto anterior, de acordo co Real decreto 509/1996, do 15 de marzo, nos lagos e cursos de auga que desemboquen en lagos, lagoas, encoros e baías pechadas que teñan intercambio de augas escaso e nos que, polo tanto, pode producirse unha acumulación, convén prever a eliminación de fósforo e tamén poderá considerarse a eliminación de nitróxeno.</p>
    <p>As autorizacións de verteduras poderán impoñer requisitos máis rigorosos cando sexa necesario para garantir que as augas receptoras cumpran coas normas de calidade ambiental fixadas na normativa vixente e cos obxectivos ambientais que se establezan nos plans hidrolóxicos.</p>
    <p>Terceiro. Identificar para cada unha das mencionadas zonas sensibles as aglomeracións urbanas que vertan nelas e que contan na actualidade con máis de 10.000 habitantes equivalentes. Esta relación completarase con aquelas aglomeracións urbanas que superen os 10.000 habitantes equivalentes durante o período de vixencia da presente resolución, tras a revisión que se faga na Comunidade Autónoma de Galicia das aglomeracións urbanas en que se estrutura o territorio, de acordo co establecido no artigo 3 do citado Real decreto lei 11/1995, do 28 de decembro.</p>
    <p>Cuarto. Dar publicidade desta declaración mediante a súa inclusión no Diario Oficial de Galicia.</p>
    <p>Quinto. Esta declaración de zonas sensibles deberase revisar nun prazo máximo de catro anos.</p>
    <p>Santiago de Compostela, 5 de xullo de 2018</p>
    <footer><p>Beatriz Mato Otero<br>Presidenta de Augas de Galicia</p></footer>
    <h2>ANEXO</h2>
    <h3>Relación de zonas sensibles e de aglomeracións urbanas maiores de 10.000 habitantes equivalentes afectadas pola declaración de zonas sensibles na Demarcación Hidrográfica de Galicia-Costa</h3>
    <table>
     <thead>
      <tr>
       <td>Zona sensible</td>
       <td>Aglomeración maior de 10.000 habitantes equivalentes</td>
       <td>Concellos pertencentes á aglomeración</td>
       <td>Código de masa de auga
        (EUMSPFCOD)</td>
       <td>Código de zona protexida (EUZPROTCOD)</td>
      </tr>
     </thead>
     <tbody>
      <tr>
       <td>Ría de Pontevedra</td>
       <td>Pontevedra-Marín-Poio</td>
       <td>Pontevedra, Marín e Poio</td>
       <td>ES014MSPF27</td>
       <td>ES014ZSENESCM626</td>
      </tr>
      <tr>
       <td></td>
       <td>Bueu</td>
       <td>Bueu</td>
       <td>ES014MSPF48</td>
       <td></td>
      </tr>
      <tr>
       <td></td>
       <td>&amp;nbsp;</td>
       <td>&amp;nbsp;</td>
       <td>ES014MSPF8</td>
       <td></td>
      </tr>
      <tr>
       <td>Ría de Ferrol</td>
       <td>-</td>
       <td>-</td>
       <td>ES014MSPF39</td>
       <td>ES014ZSENZPZSGC1</td>
      </tr>
      <tr>
       <td></td>
       <td>-</td>
       <td>-</td>
       <td>ES014MSPF52</td>
       <td></td>
      </tr>
      <tr>
       <td>O Miñor (A Ramallosa)</td>
       <td>Gondomar</td>
       <td>Gondomar e Vigo</td>
       <td>ES014MSPF25</td>
       <td>ESCA2018</td>
      </tr>
      <tr>
       <td>Encoro das Forcadas</td>
       <td>-</td>
       <td>-</td>
       <td>ES014MSPFES.014.MR.069.000.03.00</td>
       <td>ES014ZSENZPZSGC12</td>
      </tr>
      <tr>
       <td>Encoro de Baiona</td>
       <td>-</td>
       <td>-</td>
       <td>*</td>
       <td>ES014ZSENZPZSGC23</td>
      </tr>
      <tr>
       <td>Encoro de Beche</td>
       <td>-</td>
       <td>-</td>
       <td>*</td>
       <td>ES014ZSENZPZSGC18</td>
      </tr>
      <tr>
       <td>Encoro de Caldas de Reis</td>
       <td>-</td>
       <td>-</td>
       <td>ES014MSPFES.014.MR.253.000.03.00</td>
       <td>ES014ZSENZPZSGC17</td>
      </tr>
      <tr>
       <td>Encoro de Cecebre</td>
       <td>-</td>
       <td>-</td>
       <td>ES014MSPFES.014.MR.122.000.02.00</td>
       <td>ES014ZSENZPZSGC13</td>
      </tr>
      <tr>
       <td>Encoro do Con</td>
       <td>-</td>
       <td>-</td>
       <td>ES014MSPFES.014.MR.248.000.01.00</td>
       <td>ES014ZSENZPZSGC22</td>
      </tr>
      <tr>
       <td>Encoro de Eiras</td>
       <td>-</td>
       <td>-</td>
       <td>ES014MSPFES.014.MR.298.025.02.00</td>
       <td>ES014ZSENZPZSGC15</td>
      </tr>
      <tr>
       <td>Encoro de Ponte Olveira</td>
       <td>-</td>
       <td>-</td>
       <td>ES014MSPFES.014.MR.184.000.03.03</td>
       <td>ES014ZSENZPZSGC11</td>
      </tr>
      <tr>
       <td>Encoro de Pontillón de Castro</td>
       <td>-</td>
       <td>-</td>
       <td>ES014MSPFES.014.MR.273.052.03.00</td>
       <td>ES014ZSENZPZSGC14</td>
      </tr>
      <tr>
       <td>Encoro de Rosadoiro</td>
       <td>-</td>
       <td>-</td>
       <td>ES014MSPFES.014.MR.131.000.01.00</td>
       <td>ES014ZSENZPZSGC21</td>
      </tr>
      <tr>
       <td>Encoro de Santa Uxía</td>
       <td>-</td>
       <td>-</td>
       <td>ES014MSPFES.014.MR.184.000.03.01</td>
       <td>ES014ZSENZPZSGC20</td>
      </tr>
      <tr>
       <td>Encoro de Vilasenín ou San Cosmade</td>
       <td>-</td>
       <td>-</td>
       <td>ES014MSPFES.014.MR.204.038.05.00</td>
       <td>ES014ZSENZPZSGC19</td>
      </tr>
      <tr>
       <td>Encoro de Zamáns</td>
       <td>-</td>
       <td>-</td>
       <td>ES014MSPFES.014.MR.311.006.01.00</td>
       <td>ES014ZSENZPZSGC16</td>
      </tr>
      <tr>
       <td>Lagoa de Baldaio</td>
       <td>-</td>
       <td>-</td>
       <td>ES014MSPF35</td>
       <td>ES014ZSENZPZSGC7</td>
      </tr>
      <tr>
       <td>Lagoa de Bodeiro</td>
       <td>-</td>
       <td>-</td>
       <td>**</td>
       <td>ES014ZSENZPZSGC2</td>
      </tr>
      <tr>
       <td>Lagoa de Carnota-Caldebarcos</td>
       <td>-</td>
       <td>-</td>
       <td>ES014MSPF32</td>
       <td>ES014ZSENZPZSGC8</td>
      </tr>
      <tr>
       <td>Lagoa de Corrubedo
        (Artes-Carregal)</td>
       <td>-</td>
       <td>-</td>
       <td>ES014MSPF30</td>
       <td>ES014ZSENZPZSGC9</td>
      </tr>
      <tr>
       <td>Lagoa de Doniños</td>
       <td>-</td>
       <td>-</td>
       <td>**</td>
       <td>ES014ZSENZPZSGC5</td>
      </tr>
      <tr>
       <td>Lagoa de Frouxeira</td>
       <td>-</td>
       <td>-</td>
       <td>ES014MSPF40</td>
       <td>ES014ZSENZPZSGC10</td>
      </tr>
      <tr>
       <td>Lagoa de San Pedro de Muro</td>
       <td>-</td>
       <td>-</td>
       <td>**</td>
       <td>ES014ZSENZPZSGC4</td>
      </tr>
      <tr>
       <td>Lagoa de Sobrado dos Monxes</td>
       <td>-</td>
       <td>-</td>
       <td>**</td>
       <td>ES014ZSENZPZSGC6</td>
      </tr>
      <tr>
       <td>Lagoa de Vixán</td>
       <td>-</td>
       <td>-</td>
       <td>**</td>
       <td>ES014ZSENZPZSGC3</td>
      </tr>
     </tbody>
    </table>
    <p>* Encoros que no momento da designación non cumprían os criterios para a súa designación como masa de auga.</p>
    <p>** Lagoas pendentes de clasificar como masa de auga debido ás súas particulares características.</p>

