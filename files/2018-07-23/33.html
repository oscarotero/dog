---
date: '2018-07-23'
id: C3K1-100718-0005
page: 34530
number: 140
agency: Consellería de Sanidade
section: VI. Anuncios. a) Administración autonómica.
title: >-
  CÉDULA do 9 de xullo de 2018, da Xefatura Territorial de Pontevedra, pola que
  se notifica o acordo de inicio do expediente sancionador 2018307TA-PO por
  infracción en materia sanitaria.
range: Cédula
url: >-
  https://www.xunta.gal/dog/Publicados/2018/20180723/AnuncioC3K1-100718-0005_gl.html
---
<p>O 27 de xuño de 2018, a xefa territorial de Pontevedra ditou acordo de inicio do expediente sancionador 2018307TA-PO contra Antonio Perea Mudarra, con DNI 05385846M.</p>
    <p>Tras intentar a notificación deste acordo consonte o artigo 40 e seguintes da Lei 39/2015, do 1 de outubro, do procedemento administrativo común das administracións públicas, non se puido efectuar, polo que, mediante esta cédula, se lle notifica a Antonio Perea Mudarra o contido do dito acordo, que figura no anexo, segundo o disposto no artigo 44 da dita lei, para o seu coñecemento.</p>
    <p>Así mesmo, fáiselle saber o dereito que o asiste, ao abeiro do disposto no artigo 76 da Lei 39/2015, do 1 de outubro, do procedemento administrativo común das administracións públicas, a presentar alegacións, ante esta xefatura territorial, no prazo de quince (15) días hábiles contados desde o seguinte ao da publicación desta cédula, lembrándolle o seu dereito a consultar o expediente, depositado nas dependencias desta xefatura, sita en Pontevedra, no Edificio Administrativo da Xunta de Galicia, na rúa María Victoria Moreno, núm. 43-1º andar, e a obter, se é o caso, copia del, segundo o previsto no artigo 53.1.a) da Lei 39/2015.</p>
    <p>Notifícaselle tamén que, de non efectuar alegacións sobre o contido do dito acordo no citado prazo, o acordo de inicio poderá ser considerado proposta de resolución cando conteña un pronunciamento preciso acerca da responsabilidade imputada, consonte o artigo 64.2.f) da Lei 39/2015.</p>
    <p>Advírteselle que, antes da resolución do procedemento, ten dereito ás reducións establecidas no artigo 85 da Lei 39/2015.</p>
    <p>Esta cédula expídese para que conste e lle sirva de notificación ao interesado, en cumprimento do disposto no artigo 44 da Lei 39/2015, do 1 de outubro. Así mesmo, faise constar que a eficacia da notificación quedará supeditada á súa publicación no TEU do BOE.</p>
    <p>Pontevedra, 9 de xullo de 2018</p>
    <footer><p>A xefa territorial de Pontevedra<br>P.S. (Decreto 33/2014, do 6 de marzo; DOG núm. 53)<br>Gloria Sánchez Sostre<br>Xefa do Servizo de Planificación, Aseguramento<br>e Ordenación Sanitaria de Pontevedra</p></footer>
    <h2>ANEXO</h2>
    <p>Número de expediente: 2018307TA-PO.</p>
    <p>Denunciado: Antonio Perea Mudarra.</p>
    <p>DNI: 05385846M.</p>
    <p>Enderezo: rúa Costa Vella, número 12, baixo, 15707 Santiago de Compostela.</p>
    <p>Feito imputado: suposta infracción do previsto na Lei 28/2005, do 26 de decembro, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do tabaco, modificada pola Lei 42/2010, do 30 de decembro.</p>
    <p>Preceptos presuntamente infrinxidos:</p>
    <p>Artigo 7) «Prohíbese fumar, ademais de naqueles lugares ou espazos definidos na normativa das comunidades autónomas, en:</p>
    <p>n) Cabinas telefónicas, recintos dos caixeiros automáticos e outros espazos pechados de uso público de reducido tamaño [...]».</p>
    <p>Tipificación: unha infracción administrativa tipificada como leve no artigo 19.2.a) da Lei 28/2005, do 26 de decembro, de medidas sanitarias fronte ao tabaquismo e reguladora da venda, a subministración, o consumo e a publicidade dos produtos do tabaco, modificada pola Lei 42/2010, do 30 de decembro.</p>
    <p>Sanción proposta: trinta euros (30 €).</p>

