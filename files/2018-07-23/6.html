---
date: '2018-07-23'
id: G0426-110718-0003
page: 34453
number: 140
agency: Consellería do Medio Rural
section: III. Outras disposicións.
title: >-
  EXTRACTO da Orde do 11 de xullo de 2018 pola que se establecen novas bases
  reguladoras das subvencións destinadas a constituír sociedades de fomento
  forestal (Sofor) e se convocan para o ano 2018.
range: Orde
url: >-
  https://www.xunta.gal/dog/Publicados/2018/20180723/AnuncioG0426-110718-0003_gl.html
---
<p>BDNS (Identif.): 407926.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Entidades beneficiarias</em></p>
    <p>Poderán solicitar as subvencións as asociacións de propietarios forestais a través dos representantes que designen.</p>
    <p>Segundo. <em>Obxecto</em></p>
    <p>Esta orde ten por obxecto establecer unhas novas bases reguladoras das subvencións dirixidas a constituír sociedades de fomento forestal (Sofor), mediante convocatoria aberta en réxime de concorrencia competitiva (código de procedemento MR635A) e proceder á súa convocatoria para o ano 2018.</p>
    <p>A través desta liña de subvencións poderanse financiar os seguintes custos:</p>
    <p>a) O custo de identificación dos predios e clasificación dos terreos situados dentro da superficie de actuación, nos cales se aplique un sistema acreditado e obxectivo de valoración dos dereitos de aproveitamento forestal.</p>
    <p>Inclúense os traballos necesarios para comprobar se a cartografía catastral se corresponde coa realidade; alí onde se detecten erros, o traballo incluirá a elaboración dunha representación gráfica alternativa validada polo Catastro.</p>
    <p>Trasladaranse os límites reais sobre plano e efectuarase unha valoración do voo.</p>
    <p>b) Os custos de impulso á Sofor que se pretende constituír.</p>
    <p>Abarca os gastos derivados da localización dos propietarios, da comprobación das súas propiedades e dos labores de información necesarios para lograr que cedan os seus predios á sociedade.</p>
    <p>c) Os gastos de constitución da Sofor.</p>
    <p>Comprenden os gastos de redacción de estatutos, de elaboración da escritura de constitución da sociedade, de notaría e de inscrición no Rexistro mercantil.</p>
    <p>d) A instalación obrigatoria dun cartel informativo (modelo do anexo B2) nun lugar visible nos terreos obxecto da subvención.</p>
    <p>O IVE non é subvencionable.</p>
    <p>Terceiro. <em>Bases reguladoras</em></p>
    <p>Orde do 11 de xullo de 2018 pola que se establecen novas bases reguladoras das subvencións destinadas a constituír sociedades de fomento forestal (Sofor) e se convocan para o ano 2018.</p>
    <p>Cuarto. <em>Importe</em></p>
    <p>A contía total ascende a 850.000 €, coa seguinte distribución:</p>
    <p>– Anualidade 2018: 250.000 €.</p>
    <p>– Anualidade 2019: 600.000 €.</p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes de subvencións será dun mes, que comezará o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 11 de xullo de 2018</p>
    <footer><p>Tomás Fernández-Couto Juanas<br>Director xeral de Ordenación Forestal</p></footer>

