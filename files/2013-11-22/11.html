---
date: '2013-11-22'
id: G1994-041113-0001
page: 45538
number: 224
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (1918/2011).
range: Edicto
url: >-
  https://www.xunta.gal/dog/Publicados/2013/20131122/AnuncioG1994-041113-0001_gl.html
---
<p>María Socorro Bazarra Varela, secretaria xudicial da Sala do Social do Tribunal Superior de Xustiza de Galicia, fago saber que no procedemento de recurso de suplicación 1918/2011-CON desta sala, seguido por instancia de Asepeyo, Mutua de A.T. e E.P. da Seguridade Social número 151, contra a empresa Canteras Fandiño y Pérez, S.L. e outros, sobre reintegro de prestacións, se ditou a resolución seguinte:</p>
    <p>«Estimamos o recurso de suplicación interposto pola representación procesual de Mutua Asepeyo contra a Sentenza do 24 de xaneiro de 2011, ditada polo Xulgado do Social número 2 de Vigo, en proceso sobre seguridade social-reintegro, promovido por Mutua Gallega de Accidentes de Trabajo contra o recorrente, INSS, TGSS e Lemos Romero, S.L. e Canteras Fandiño y Pérez, S.L., revogamos en parte a sentenza impugnada e condenamos de forma principal e solidaria as entidades Lemos Romero, S.L. e Canteras Fandiño y Pérez, S.L. ao pagamento á recorrente de 18.853,47 €, con obriga de anticipo da Mutua Asepeyo e con responsabilidade subsidiaria do INSS en caso de insolvencia empresarial.</p>
    <p>Incorpórese o orixinal desta sentenza, pola súa orde, ao libro de sentenzas deste Tribunal Superior de Xustiza de Galicia, Sala do Social.</p>
    <p>Modo de impugnación: fáiselles saber ás partes que contra esta sentenza cabe interpor recurso de casación para a unificación de doutrina, que se debe preparar mediante escrito presentado ante esta Sala do Social dentro do improrrogable prazo dos dez días hábiles inmediatos seguintes á data de notificación desta sentenza. Se o recorrente non tiver a condición de traballador ou beneficiario do réxime público da Seguridade Social, deberá consignar a cantidade de 600 euros en concepto de depósito para recorrer, na conta de consignacións desta sala, aberta en Banesto co número 1552, debendo indicar no campo concepto “Recurso”, seguida do código “35 Social Casación”. Se o ingreso se fai mediante transferencia bancaria, deberá incluír, tras a conta referida, separados por un espazo, o código “35 Social Casación”. Se efectúa diversos pagamentos na mesma conta, deberá especificar un ingreso por cada concepto, mesmo se corresponden a outros recursos da mesma ou distinta clase, indicando no campo de observacións a data da resolución contra a cal se recorreu, utilizando o formato dd/mm/aaaa. Quedan exentos do seu aboamento, en todo caso, o Ministerio fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>Así, por esta nosa sentenza, pronunciámolo, mandámolo e asinámolo».</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>E para que conste, para os efectos da súa publicación no Diario Oficial de Galicia, expido e asino este edicto.</p>
    <p>A Coruña, 29 de outubro de 2013</p>
    <footer><p>A secretaria xudicial</p></footer>

