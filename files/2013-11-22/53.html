---
date: '2013-11-22'
id: L464-041113-0001
page: 45609
number: 224
agency: Concello do Vicedo
section: VI. Anuncios. b) Administración local.
title: >-
  ANUNCIO de información pública sobre a aprobación inicial do Plan xeral de
  ordenación municipal.
range: Anuncio
url: >-
  https://www.xunta.gal/dog/Publicados/2013/20131122/AnuncioL464-041113-0001_gl.html
---
<p>O Pleno do Concello, na sesión extraordinaria que tivo lugar o día 21 de outubro de 2013, aprobou inicialmente o Plan xeral de ordenación municipal do Vicedo. De conformidade co preceptuado no artigo 85.2 da Lei 9/2002, do 30 de decembro, de ordenación urbanística e protección do medio rural de Galicia, e as súas posteriores modificacións, o plan aprobado inicialmente, con todos os documentos integrantes do expediente tramitado, incluído o informe de sostenibilidade ambiental, sométese simultaneamente ás consultas previstas no documento de referencia e ao trámite de información pública durante un prazo de dous meses, o cal se computará a partir da publicación deste anuncio no <em>Diario Oficial de Galicia</em> e en dous dos xornais de maior difusión na provincia de Lugo.</p>
    <p>Igualmente, de conformidade co preceptuado no artigo 77.2 da Lei 9/2002, do 30 de decembro, de ordenación urbanística e protección do medio rural de Galicia, queda suspendido o procedemento de outorgamento de licenzas de parcelación de terreos, edificación e demolición para as áreas nas cales exista incompatibilidade co vixente Plan xeral de ordenación municipal. As ditas áreas estarán constituídas polo solo urbano non consolidado (polígonos 1, 2 e 3), solo urbanizable non delimitado (ámbitos 1, 2 e industrial), solo rústico afectado por cambio de categoría en relación co planeamento actual, e solo urbano e solo de núcleo rural nas áreas en que exista incompatibilidade entre ambos os dous planeamentos.</p>
    <p>O Vicedo, 4 de novembro de 2013</p>
    <footer><p>José Jesús Novo Martínez <br>Alcalde</p></footer>

