---
date: '2003-01-13'
id: F6E
page: 383
number: 7
agency: CONSELLERÍA DE PESCA E ASUNTOS MARÍTIMOS
section: VI. ANUNCIOS
title: >-
  Resolución do 7 de novembro de 2002 pola que se outorga a Mª Celia Soto
  Balseiro permiso de actividade para a posta en funcionamento dun
  establecemento auxiliar de cultivos mariños en San Cibrao, Cervo (Lugo).
range: Resolución
url: 'https://www.xunta.gal/dog/Publicados/2003/20030113/AnuncioF6E_gl.html'
---
<p>Examinado o expediente instruído para efectos de outorgamento do permiso de actividade para a explotación dunha cetaria, apreciáronse os seguintes:</p>
<p>a) Feitos.</p>
<p>Primeiro.-Mediante escrito do 15 de marzo de 2002, Mª Celia Soto Balseiro, con DNI nº 76564469-E, solicitou permiso de actividade para a explotación dunha cetaria, en San Cibrao, Cervo (Lugo).</p>
<p>Segundo.-A interesada achegou a documentación requirida para a tramitación deste tipo de establecementos.</p>
<p>Terceiro.-No expediente consta a seguinte documentación:</p>
<p>-Anuncio de información pública, inserido no DOG nº 131 do 9-7-2002.</p>
<p>-Informe técnico biolóxico da Delegación Territorial de Lugo.</p>
<p>-Informe urbanístico do Concello de Cervo.</p>
<p>-Informe ambiental da Dirección Xeral de Calidade e Avaliación Ambiental (Consellería de Medio Ambiente).</p>
<p>-Informe xurídico do Servicio Técnico-Xurídico.</p>
<p>b) Fundamentos de dereito.</p>
<p>Este órgano é competente para resolve-lo expediente de conformidade coa Lei 6/1993, do 11 de maio, de pesca de Galicia (DOG nº 101), co Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre (DOG nº 142) e coa Orde do 17 de marzo do 2000, pola que se regula o procedemento para o outorgamento do permiso de actividade para establecementos de cultivos mariños e auxiliares na zona terrestre (DOG nº 67).</p>
<p>Examinadas as disposicións citadas, a proposta de resolución da Dirección Xeral de Recuros Mariños, o artigo 89 da Lei 30/1992, do 26 de novembro, de réxime xurídico das administracións públicas e do procedemento administrativo común, e demais normas de xeral e pertinente aplicación, esta consellería</p>
<p>RESOLVE:</p>
<p>Outorgar a Mª Celia Soto Balseiro (DNI: 76564469), permiso de actividade para a posta en funcionamento e explotación do establecemento de cultivos mariños que se indica a continuación:</p>
<p>-Tipo: cetaria.</p>
<p>-Nome: Mª Celia Soto Balseiro.</p>
<p>-Actividade: mantemento de crustáceos.</p>
<p>-Especies: centola (Maja squinado), boi (Cancer pagurus), lumbrigante (Homarus gammarus), santiaguiño (Scyllarus arctus), camarón (Palaemon serratus, Palaemon elegans, Palaemon adsperus), lagostino (Nephrops norvegicus).</p>
<p>-Ubicación: edificio O Cruce nº 3, San Cibrao, Cervo (Lugo).</p>
<p>-Superficies:</p>
<p>Dominio privado: 217 m.</p>
<p>Dominio público: non ocupa.</p>
<p>-Características das instalacións:</p>
<p>Planta baixa: superficie: 141 m.</p>
<p>Entreplanta: superficie: 76 m.</p>
<p>Piscinas nº: 2 de 7 x 1,5 m cada unha; superficie: 10,5 m cada unha.</p>
<p>Baixo as seguintes condicións:</p>
<p>Primeira.-Vixencia.</p>
<p>O permiso de actividade entrará en vigor o día seguinte ó da publicación desta resolución no DOG e rematará o 1 de maio de 2007, data na que se extingue o contrato de arrendamento do local no que está situado o establecemento.</p>
<p>Poderá prorrogarse por períodos máximos de dez anos, logo de petición do interesado presentada dentro dos 60 días anteriores ó vencemento da súa vixencia.</p>
<p>Segunda.-Obras e instalacións.</p>
<p>As obras e instalacións, que poderán dar comezo no momento no que o titular dispoña das autorizacións preceptivas dos distintos organismos competentes na materia, levaranse a cabo de acordo o proxecto de acondicionamento de local para destinalo á actividade de cetaria de marisco en San Cibrao, Cervo (Lugo) subscrito en marzo de 2001, polo arquitecto técnico José Fernández Eiroá, e deberán quedar totalmente rematadas no prazo dun ano, contado desde o día seguinte ó da publicación desta resolución.</p>
<p>A execución das obras e instalacións e o inicio da actividade realizaranse de acordo co disposto nos artigos 5 e 6 da Orde do 27 de marzo de 2000 citada.</p>
<p>Terceira.-Modificacións.</p>
<p>O establecemento, nin as obras nel executadas non poderá destinarse a usos distintos dos autorizados. Baixo ningún concepto se poderán modifica-las instalacións sen permiso expreso desta consellería.</p>
<p>Cuarta.-Extinción.</p>
<p>O permiso de actividade ó que se refire esta resolución, extinguirase polo incumprimento dalgunha das condicións dela, polos casos previstos no artigo 72, da Lei 6/1993, de pesca de Galicia e no Decreto 193/1997, do 5 de xuño de 2001.</p>
<p>Quinta.-Licencias doutros organismos competentes na materia.</p>
<p>O outorgamento deste permiso de actividade non exime o seu titular da obtención das licencias, permisos e autorizacións legalmente procedentes.</p>
<p>Sexta.-Impostos.</p>
<p>O titular liquidará na Facenda Pública o imposto que grava as concesións e autorizacións (transmisións patrimoniais e actos xurídicos documentados).</p>
<p>Contra esta resolución que esgota a vía administrativa, poderase interpoñer recurso postestativo de reposición, no prazo dun mes, ante o conselleiro de Pesca e Asuntos Marítimos, ou recurso contencioso-administrativo, ante a xurisdicción contenciosa-administrativa, que se interporá no prazo de dous meses, contados en ámbolos dous casos desde o día seguinte ó da súa publicación, de conformidade co disposto no artigo 116 da Lei 30/1992, do 26 de novembro, modificada por Lei 4/1999, de réxime xurídico das administracións públicas e do procedemento administrativo común e o artigo 46.1º da Lei 29/1998, do 13 de xullo, da xurisdicción contencioso-administrativa.</p>
<p>Santiago de Compostela, 7 de novembro de 2002.</p>
<p>Enrique César López Veiga</p>
<p>Conselleiro de Pesca e Asuntos Marítimos</p>
<p>CONSELLERÍA DE XUSTIZA, INTERIOR E RELACIÓNS</p>
<p>LABORAIS</p>

