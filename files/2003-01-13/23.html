---
date: '2003-01-13'
id: F8A
page: 388
number: 7
agency: CONCELLO DA CORUÑA
section: VI. ANUNCIOS
title: Anuncio (11/2002).
range: Anuncio
url: 'https://www.xunta.gal/dog/Publicados/2003/20030113/AnuncioF8A_gl.html'
---
<p>A Alcaldía-Presidencia, con data do 19 de novembro, dictou a seguinte resolución:</p>
<p>Primeiro.-Incoar expediente para a aprobación das bases e os estatutos da xunta de compensación que se vai constituír para a execución do polígono H3.05 rúa Valencia do Plan Xeral de Ordenación Municipal vixente.</p>
<p>Segundo.-Aprobar inicialmente o proxecto de bases e estatutos presentado por Antonio Gómez Navarro, en nome e representación da comisión xestora constituída para estes efectos.</p>
<p>Terceiro.-Ordena-la citación persoal no expediente a aqueles que aparezan como interesados na súa calidade de titulares de bens e dereitos afectados, así como a publicación no Diario Oficial de Galicia do anuncio correspondente segundo o modelo oficial que se xunta, facultando a comisión xestora e, no seu nome, a Antonio Gómez Navarro como presidente, para a súa presentación e dilixenciamento ante o órgano correspondente.</p>
<p>O que se fai público de conformidade co disposto no artigo 133.4º en relación co 102, ambos da Lei 1/1997, do 24 de marzo, do solo de Galicia (BOE nº 103, do 30 de abril), para xeral coñecemento, advertíndolles ós interesados que o expediente se encontra á súa disposición nas oficinas de Xestión do Servicio de Urbanismo, sitas na rúa do Parque, s/n, de luns a venres, durante o prazo de 20 días contados a partir da publicación ou notificación do acordo que se traslada, onde poderán consultalo e presentar cantas alegacións teñan por conveniente na defensa dos seus dereitos.</p>
<p>Así mesmo, comunícase que as cuestións que se presenten en relación con el poderán ser consultadas das 12 ás 14 horas, tempo no cal serán atendidas por persoal do servicio.</p>
<p>A Coruña, 19 de novembro de 2002.</p>
<p>O alcalde</p>
<p>P.D.</p>
<p>Salvador Fernández Moreda</p>

