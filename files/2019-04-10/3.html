---
date: '2019-04-10'
id: G0424-040419-0001
page: 18008
number: 70
agency: 'Consellería de Economía, Emprego e Industria'
section: III. Outras disposicións.
title: >-
  CORRECCIÓN DE ERROS. Orde do 11 de marzo de 2019 pola que se establecen as
  bases reguladoras para a concesión, en réxime de concorrencia competitiva, das
  subvencións para o fomento da comercialización da artesanía galega e impulso
  da competitividade do sector artesán, e se procede á súa convocatoria para o
  ano 2019 (código de procedemento IN201G).
range: Corrección de orde
url: >-
  https://www.xunta.gal/dog/Publicados/2019/20190410/AnuncioG0424-040419-0001_gl.html
---
<p>Advertidos erros na referida orde, publicada no DOG núm. 60, do mércores 27 de marzo de 2019, cómpre facer as seguintes correccións:</p>
    <p>Na páxina 16075, no artigo 18. Xustificación da subvención, alínea 1, onde di: «1. O pagamento da subvención quedará condicionado á presentación, nos lugares sinalados no artigo 2 da convocatoria, en orixinal ou copia compulsada, da documentación xustificativa da realización do investimento que fose obxecto de subvención, para o cal se terá de prazo ata o 31 de outubro de 2019. Respecto das feiras que se celebren no período posterior ao remate do prazo de xustificación, unha vez finalizada a feira presentarán a xustificación da certificación da asistencia e a documentación gráfica do evento (fotografías)», debe dicir: «1. O pagamento da subvención quedará condicionado á presentación, nos lugares sinalados no artigo 2 da convocatoria, en orixinal ou copia compulsada, da documentación xustificativa da realización do investimento que fose obxecto de subvención, para o cal se terá de prazo ata o 31 de outubro de 2019».</p>

