---
date: '2019-04-10'
id: G2410-210319-0002
page: 18100
number: 70
agency: Xulgado do Social número 1 de Santiago de Compostela
section: V. Administración de xustiza.
title: EDICTO (ETX 50/2019).
range: Edicto
url: >-
  https://www.xunta.gal/dog/Publicados/2019/20190410/AnuncioG2410-210319-0002_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento de execución de títulos xudiciais 50/2019 deste xulgado do social, seguido por instancia de Juan Carlos López García contra Neumáticos Radial, S.L., se ditaron as seguintes resolucións cuxa parte dispositiva é do teor literal seguinte:</p>
    <p>«Auto</p>
    <p>Maxistrada xuíza: Ana María Souto González</p>
    <p>Santiago de Compostela, 15 de marzo de 2019</p>
    <p>Parte dispositiva</p>
    <p>Dispoño despachar orde xeral de execución do título indicado a favor do executante Juan Carlos López García fronte a Neumáticos Radial, S.L., parte executada.</p>
    <p>De conformidade co disposto no artigo 280 da LXS e conforme co solicitado na demanda executiva, pola letrada da Administración de xustiza sinalarase data para vista do incidente.</p>
    <p>Modo de impugnación. Mediante recurso de reposición que se interpoñerá no prazo de tres días hábiles seguintes á súa notificación con expresión da/s infracción/s cometida/s na resolución, cumprimento ou incumprimento de orzamentos e requisitos procesuais exixidos e/ou oposición á execución despachada nos termos previstos no artigo 239.4 da Lei reguladora da xurisdición social, sen que a interposición do recurso teña efectos suspensivos con respecto á resolución impugnada.</p>
    <p>Así o acorda e asina SSª. Dou fe.</p>
    <table>
     <tbody>
      <tr>
       <td>A maxistrada</td>
       <td>A letrada da Administración de xustiza».</td>
      </tr>
     </tbody>
    </table>
    <p>«Dilixencia de ordenación</p>
    <p>Letrada da Administración de xustiza: María Teresa Vázquez Abades</p>
    <p>Santiago de Compostela, 15 de marzo de 2019</p>
    <p>Tendo presentado o traballador Juan Carlos López García exixindo o cumprimento polo empresario Neumaticos Radial, S.L., da obrigación de readmisión, e téndose despachado auto de execución da sentenza nº 474/18 de data do 9 de novembro ditada no procedemento DSP 325/18 aclarada por auto de data do 17.12.2018, de conformidade co artigo 280 da LXS, acordo:</p>
    <p>Citar de comparecencia as partes e o Fondo de Garantía Salarial coas advertencias legais e facéndolles saber que deben asistir cos medios de proba de que tenten valerse, e fixo o próximo día 15 de maio de 2019 ás 11.45 horas para a celebración da comparecencia na Sala de Audiencias núm. 3 deste xulgado, sita na rúa Berlín, s/n, polígono das Fontiñas.</p>
    <p> De non asistir o traballador ou persoa que o represente, terase por desistido da súa solicitude; se non o fixer o empresario ou o seu representante, celebrarase o acto sen a súa presenza. </p>
    <p>Sirva de citación a notificación da presente resolución ás partes que compareceron.</p>
    <p>Modo de impugnación. Mediante recurso de reposición que se interpoñerá ante quen dita esta resolución, no prazo de tres días hábiles seguintes á súa notificación con expresión da infracción que contén a xuízo do recorrente, sen que a interposición do recurso teña efectos suspensivos con respecto á resolución impugnada.</p>
    <p>A letrada da Administración de xustiza».</p>
    <p>E para que sirva de notificación en legal forma a Neumáticos Radial, S.L., en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Santiago de Compostela, 15 de marzo de 2019</p>
    <footer><p>A letrada da Administración de xustiza</p></footer>

