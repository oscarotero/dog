---
date: '2019-04-10'
id: G0003-270319-0001
page: 18084
number: 70
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 20 de marzo de 2019, da Xerencia de Xestión Integrada de
  Pontevedra e O Salnés, pola que se modifica a Resolución do 27 de febreiro de
  2019 pola que se resolve a convocatoria pública para a provisión, polo sistema
  de avaliación colexiada, do posto de supervisión da Unidade de Medicina
  Interna III no Hospital Provincial, área sanitaria de Pontevedra e O Salnés.
range: Resolución
url: >-
  https://www.xunta.gal/dog/Publicados/2019/20190410/AnuncioG0003-270319-0001_gl.html
---
<p>Mediante Resolución do 25 de setembro de 2018, da Xerencia de Xestión Integrada de Pontevedra e O Salnés (DOG núm. 201, do 22 de outubro), convocouse a provisión, polo sistema de avaliación colexiada, de postos de supervisión de unidade no Complexo Hospitalario Universitario de Pontevedra (área sanitaria de Pontevedra e O Salnés).</p>
    <p>O 31 de xaneiro de 2019 tivo lugar o acto público de defensa do currículo profesional e do proxecto técnico presentado. Nel, a Comisión de Avaliación acordou puntuar este con 29,33 puntos, polo que non acadaría a puntuación mínima establecida na base 1.2 e proponse que se declare deserta a convocatoria.</p>
    <p>Por erro, na Resolución do 27 de febreiro de 2019, acordouse adxudicar o posto á candidata presentada, cando debería declarase deserta a convocatoria. Polo tanto, debe modificarse a dita resolución.</p>
    <p>En virtude das competencias atribuídas polo Decreto 43/2013, do 21 de febreiro, polo que se establece a estrutura orgánica do Servizo Galego de Saúde (DOG núm. 47, do 7 de marzo), e a Orde do 28 de setembro de 2011 pola que se desenvolve a estrutura organizativa da Xestión Integrada de Pontevedra e O Salnés e se delegan competencias nos seus órganos directivos (DOG núm. 188, do 30 de setembro), modificada pola Orde do 5 de xullo de 2012 (DOG núm. 139, do 20 de xullo), esta xerencia</p>
    <h2>RESOLVE:</h2>
    <p>Declarar deserto o posto de supervisión da Unidade de Medicina Interna III no Hospital Provincial, área sanitaria de Pontevedra e O Salnés.</p>
    <p>Contra a presente resolución poderá interpoñerse recurso de alzada ante a Dirección Xeral de Recursos Humanos do Servizo Galego de Saúde, no prazo dun mes, contado desde o día seguinte ao da publicación desta resolución, segundo o establecido nos artículos 121 e 122 da Ley 39/2015, do 1 de outubro, do procedemento administrativo común das administracións públicas.</p>
    <p>Pontevedra, 20 de marzo de 2019 </p>
    <footer><p>José Ramón Gómez Fernández<br>Xerente de Xestión Integrada de Pontevedra e O Salnés</p></footer>

