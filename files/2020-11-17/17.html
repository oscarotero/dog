---
date: '2020-11-17'
id: G2346-261020-0001
page: 45429
number: 232
agency: Xulgado do Social número 3 da Coruña
section: V. Administración de xustiza.
title: EDICTO (232/2020).
range: Edicto
url: >-
  https://www.xunta.gal/dog/Publicados/2020/20201117/AnuncioG2346-261020-0001_gl.html
---
<p>Eu, Rosana Corral García, letrada da Administración de xustiza do Xulgado do Social número 4 da Coruña, fago saber que no procedemento de despedimento/cesamentos en xeral 232/2020 deste xulgado do social, seguido por instancia de Rocío Noya Pablo contra o Fondo de Garantía Salarial, Cristina Álvarez Martínez, Dibea Estetic, S.L. e Idealiño, S.L., sobre despedimento, ditouse a seguinte Resolución do 20 de outubro de 2020:</p>
    <p>Resolución:</p>
    <p>Estímase parcialmente a demanda interposta por Rocío Noya Pablo fronte ás empresas Dibea Estetic, S.L., Idealiño, S.L. e Grupo Cristina Álvarez Martínez (desistida) e, en consecuencia:</p>
    <p>– Declárase improcedente o despedimento da traballadora realizado pola empresa Idealiño, S.L. e comunicado o 6 de febreiro de 2020.</p>
    <p>– Condénase a empresa Idealiño, S.L. a que, no prazo de cinco días desde a notificación da sentenza, opte entre a readmisión da demandante ou o aboamento dunha indemnización de 601,29 euros, determinando o aboamento da devandita indemnización a extinción do contrato de traballo; no caso de optar pola readmisión, deberá aboar os salarios de tramitación a razón de 43,73 euros diarios.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondando a manifestación da parte ou do seu avogado, graduado social ou representante dentro do indicado prazo.</p>
    <p>Se a recorrente non goza do beneficio de xustiza gratuíta deberá, no momento de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>Publicación. Lida e publicada foi a presente sentenza polo xuíz que a ditou, no mesmo día da súa data, estando celebrando audiencia pública. Dou fe.</p>
    <p>E para que sirva de notificación en legal forma a Dibea Estetic, S.L., Idealiño, S.L. e Grupo Cristina Álvarez, en ignorado paradoiro, expido o presente para a súa inserción no <em>Diario Oficial de Galicia</em>.</p>
    <p>Advírtese as destinatarias que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>A Coruña, 26 de outubro de 2020</p>
    <footer><p>A letrada da Administración de xustiza</p></footer>

