---
date: '1997-05-22'
id: 68C2
page: 4
number: 97
agency: CAIXA DE PONTEVEDRA
section: VI. ANUNCIOS
title: Convocatoria de asemblea xeral ordinaria.
range: Convocatoria
url: 'https://www.xunta.gal/dog/Publicados/1997/19970522/Anuncio68C2_gl.html'
---
<p>De conformidade co disposto estatutariamente, e por acordo do Consello de Administración, convócase asemblea xeral ordinaria da Caixa de Aforros Provincial de Pontevedra para o día dezaoito de xuño de mil novecentos noventa e sete, que se vai celebrar no auditorio, situado no edificio social da entidade, na rúa Augusto González Besada, 2 e 4, de Pontevedra (acceso polo polígono de Campolongo), ás dezaoito horas na primeira convocatoria e, de non reunirse o quórum necesario, en segunda convocatoria no mesmo día e en igual lugar ás dezaoito trinta horas, para trata-los asuntos comprendidos na seguinte orde do día:</p>
<p>I. Confección da relación de asistentes para a determinación do quórum e subseguinte constitución válida da asemblea.</p>
<p>II. Apertura da reunión pola presidencia.</p>
<p>III. Exame e aprobación, se é o caso, do informe da xestión do Consello de Administración, memoria, balance anual e conta de resultados do exercicio de 1996, así como da proposta de aplicación destes para os fins da entidade. Informe de auditores.</p>
<p>IV. Aprobación, se procede, da xestión da comisión delegada de obras sociais durante o exercicio de 1996, así como do orzamento para 1997.</p>
<p>V. Informe da comisión de control sobre a súa actuación en 1996.</p>
<p>VI. Emisión de cotas participativas, obrigas subordinadas, cédulas hipotecarias, bonos de tesourería ou calquera outro título financeiro de renda fixa.</p>
<p>VII. Cesamento de conselleiros xerais e a súa substitución polos suplentes correspondentes.</p>
<p>VIII. Rogos e preguntas.</p>
<p>IX. Acordo sobre aprobación da acta da sesión.</p>
<p>Con quince días de antelación ó da data da asemblea, os conselleiros xerais terán á súa disposición, na secretaría técnica da entidade, toda a documentación necesaria para a análise dos puntos que contén a orde do día establecida.</p>
<p>Pontevedra, 14 de maio de 1997.</p>
<p>Manuel Campos Villarino</p>
<p>Presidente do Consello de Administración</p>

