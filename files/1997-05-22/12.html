---
date: '1997-05-22'
id: 687A
page: 4
number: 97
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 30 de abril de 1997 pola que se convoca concurso público para a
  provisión de diversas prazas de corpos docentes universitarios (38 a 50/1997).
range: Resolución
url: 'https://www.xunta.gal/dog/Publicados/1997/19970522/Anuncio687A_gl.html'
---
<p>De conformidade co establecido no título quinto da Lei 11/1983, do 25 de agosto, e o artigo 2.4º do Real decreto 1888/1984, do 26 de setembro, este rectorado resolveu convocar concurso para as prazas que se relacionan no anexo I da presente resolución, conforme as seguintes bases:</p>
<p>Primeira.-Os ditos concursos rexeranse polo disposto na Lei orgánica 11/1983, do 25 de agosto (BOE</p>
<p>do 1 de setembro); Real decreto 1888/1984, do 26 de setembro (BOE do 26 de outubro), modificado parcialmente polo Real decreto 1427/1986, do 13 de xuño (BOE do 11 de xullo); Orde do 28 de decembro de 1984 (BOE do 16 de xaneiro de 1985) e, no non previsto, pola lexislación xeral de funcionarios civís do Estado, e tramitaranse independentemente para cada unha das prazas convocadas.</p>
<p>Segunda.-Para ser admitido ós citados concursos requírense os seguintes requisitos xerais:</p>
<p>a) Ser español. Non obstante, poderán participar en idénticas condicións cós españois:</p>
<p>-Os nacionais dos demais estados membros da Unión Europea logo de acreditaren a nacionalidade consonte o disposto na Lei 17/1993, do 23 de decembro, sobre o acceso a determinados sectores da función pública dos nacionais dos demais estados membros da Unión Europea e demais normativa de desenvolvemento.</p>
<p>-Trala acreditación, os nacionais daqueles estados ós que, en virtude de tratados internacionais subscritos pola Unión Europea e ratificados por España, lles sexa aplicable a libre circulación de traballadores nos termos en que esta está definida no Tratado Constitutivo da Unión Europea.</p>
<p>b) Ter cumpridos dezaoito anos e non ter cumpridos os setenta anos de idade.</p>
<p>c) Non ter sido separado, mediante expediente disciplinario, do servicio da Administración do Estado ou da Administración autónoma, institucional ou local, nin atoparse inhabilitado para o exercicio das funcións públicas.</p>
<p>d) Non padecer enfermidade nin defecto físico ou psíquico que impida o desenvolvemento das funcións correspondentes a profesor de universidade.</p>
<p>Terceira.-Deberán reunir, ademais, as condicións específicas que se sinalan no artigo 4.1º ou 4.2º do Real decreto 1888/1984, do 26 de setembro, segundo a categoría da praza e clase de concurso, e, de se-lo caso, titulación suficiente debidamente recoñecida polo Ministerio de Educación e Ciencia para o exercicio profesional en España como profesor universitario.</p>
<p>Cando, estando en posesión do título de doutor, se concorra a prazas de catedrático de universidade, conforme o previsto no artigo 4.1º c), do Real decreto 1888/1984, do 26 de setembro, e non se pertenza a ningún dos corpos que nel se sinalan, os interesados deberán acreditar ter sido eximidos de tales requisitos dentro do prazo fixado para solicita-la participación no concurso.</p>
<p>Non poderá concursar a prazas de profesor titular de universidade quen estivese contratado durante máis de dous anos como axudante nesta universidade, salvo as excepcións previstas no artigo 37.4º da Lei 11/1983, do 25 de agosto (BOE do 1 de setembro), de reforma universitaria.</p>
<p>Cuarta.-Quen desexe tomar parte no concurso remitiralle a correspondente solicitude ó rector da Universidade de Vigo, por calquera dos procedementos establecidos na Lei 30/1992, do 26 de novembro (BOE do 27), de réxime xurídico das admi</p>
<p>nistracións públicas e do procedemento administrativo común, no prazo de vinte días hábiles a partir do día seguinte a aquel no que teña lugar a publicación desta convocatoria no Boletín Oficial del Estado, mediante instancia, segundo o modelo do anexo II, debidamente cuberta, xunto cos documentos que acrediten reuni-los requisitos para participar no concurso. A concorrencia dos ditos requisitos deberá estar referida sempre a unha data anterior á de expiración do prazo fixado para solicita-la participación no concurso.</p>
<p>Os aspirantes deberán xustificar ter aboadas 9.180 ptas. en concepto de inscrición na conta da Universidade de Vigo, outros ingresos, nº 0040225994 de CaixaVigo, oficina principal, avenida García Barbón, 1-3, epígrafe «Outros Ingresos», achegando coa súa solicitude resgardo acreditativo do ingreso realizado, facendo referencia a esta convocatoria.</p>
<p>Quinta.-Finalizado o prazo de presentación de solicitudes, o rector da Universidade de Vigo, por calquera dos procedementos establecidos na Lei de réxime xurídico das administracións públicas e do procedemento administrativo común, remitiralles a tódolos aspirantes relación completa de admitidos e excluídos, con indicación das causas de exclusión. Contra a dita resolución os interesados poderán presentar reclamación perante o rector no prazo de quince días hábiles contados desde o seguinte ó da notificación da relación de admitidos e excluídos.</p>
<p>Sexta.-O presidente da comisión, dentro do prazo habilitado regulamentariamente para a súa constitución, dictará unha resolución que lles deberá ser notificada a tódolos interesados cunha antelación mínima de 15 días naturais respecto da data do acto para o que se cita, convocando a:</p>
<p>a) Tódolos membros titulares da comisión e, se é o caso, os suplentes necesarios para efectua-lo acto de constitución daquela.</p>
<p>b) Tódolos aspirantes admitidos para participar no concurso, para realiza-lo acto de presentación dos concursantes e, con sinalamento do día, a hora e o lugar de celebración do dito acto.</p>
<p>Sétima.-No acto de presentación os concursantes entregaranlle ó presidente da comisión a documentación sinalada nos artigos 9 e 10 do Real decreto 1888/1984, do 26 de setembro, modificado polo Real decreto 1427/1986, do 13 de xuño, segundo se trate de concurso ou concurso de méritos.</p>
<p>Oitava.-Os candidatos propostos para a provisión das prazas deberán presentar na Secretaría Xeral da Universidade, no prazo dos quince días hábiles seguintes ó de conclusión da actuación da comisión por calquera dos medios sinalados no artigo 38.4º da Lei de réxime xurídico das administracións públicas e do procedemento administrativo común, os seguintes documentos:</p>
<p>a) Fotocopia compulsada do documento nacional de identidade ou documento equivalente de ser nacional dun Estado membro da Unión Europea.</p>
<p>b) Certificación médica oficial de non padecer enfermidade nin defecto físico ou psíquico para o desempeño das funcións correspondentes a profesor de universidade.</p>
<p>c) Declaración xurada de non ter sido separado de ningunha Administración pública en virtude de expediente disciplinario e non atoparse inhabilitado para o exercicio da función pública.</p>
<p>Os que tiveren a condición de funcionarios públicos de carreira en activo estarán exentos de xustifica-los ditos documentos e requisitos, debendo presentar certificación do ministerio ou organismo do que dependan, acreditativa da condición de funcionarios e cantas circunstancias consten na súa folla de servicios.</p>
<p>Vigo, 30 de abril de 1997.</p>
<p>José Antonio Rodríguez Vázquez</p>
<p>Rector da Universidade de Vigo</p>
<p>ANEXO I</p>
<p>-Número de prazas: 1.</p>
<p>Praza número: 38/97.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: ecoloxía.</p>
<p>Departamento ó que está adscrita: Ecoloxía e Bioloxía Animal.</p>
<p>Actividades que realizará quen obteña a praza: docencia en ecoloxía.</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 39/97.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: estratigrafía.</p>
<p>Departamento ó que está adscrita: Xeociencias Mariñas e Ordenación do Territorio.</p>
<p>Actividades que realizará quen obteña a praza: docencia en sedimentación mariña profunda.</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 40/97.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: estratigrafía.</p>
<p>Departamento ó que está adscrita: Xeociencias Mariñas e Ordenación do Territorio.</p>
<p>Actividades que realizará quen obteña a praza: docencia en xeoquímica de procesos sedimentarios no medio mariño.</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 41/97.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: escultura.</p>
<p>Departamento ó que está adscrita: Expresión Artística.</p>
<p>Actividades que realizará quen obteña a praza: docencia en escultura.</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 42/97.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: historia da arte.</p>
<p>Departamento ó que está adscrita: Historia, Arte e Xeografía.</p>
<p>Actividades que realizará quen obteña a praza: docencia en historia da arte moderna I. Historia da arte moderna II.</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 43/97.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: prehistoria.</p>
<p>Departamento ó que está adscrita: Historia, Arte e Xeografía.</p>
<p>Actividades que realizará quen obteña a praza: docencia en prehistoria e prehistoria de España.</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 44/97.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: enxeñería química.</p>
<p>Departamento ó que está adscrita: Enxeñería Química.</p>
<p>Actividades que realizará quen obteña a praza: docencia en materias da área.</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 45/97.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: matemática aplicada.</p>
<p>Departamento ó que está adscrita: Matemática Aplicada.</p>
<p>Actividades que realizará quen obteña a praza: docencia en cálculo I e cálculo II.</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 46/97.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: teoría do sinal e comunicacións.</p>
<p>Departamento ó que está adscrita: Tecnoloxía das Comunicacións.</p>
<p>Actividades que realizará quen obteña a praza: docencia en síntese de circuítos eléctricos e electrónicos e sistemas de telecomunicación.</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 47/97.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: personalidade, avaliación e tratamento psicolóxico.</p>
<p>Departamento ó que está adscrita: Análise e Intervención Psicosocioeducativa.</p>
<p>Actividades que realizará quen obteña a praza: docencia en psicoloxía da sexualidade.</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 48/97.</p>
<p>Corpo ó que pertence a praza: profesores titulares de universidade.</p>
<p>Área de coñecemento á que corresponde: periodismo.</p>
<p>Departamento ó que está adscrita: Psicoloxía Evolutiva e Comunicación.</p>
<p>Actividades que realizará quen obteña a praza: docencia en historia da comunicación social.</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 49/97.</p>
<p>Corpo ó que pertence a praza: profesores titulares de escola universitaria.</p>
<p>Área de coñecemento á que corresponde: didáctica e organización escolar.</p>
<p>Departamento ó que está adscrita: Didáctica, Organización Escolar e Métodos de Investigación.</p>
<p>Actividades que realizará quen obteña a praza: docencia en didáctica xeral na formación inicial do profesorado.</p>
<p>Clase de convocatoria: concurso.</p>
<p>-Número de prazas: 1.</p>
<p>Praza número: 50/97.</p>
<p>Corpo ó que pertence a praza: profesores titulares de escola universitaria.</p>
<p>Área de coñecemento á que corresponde: didáctica e organización escolar.</p>
<p>Departamento ó que está adscrita: Didáctica, Organización Escolar e Métodos de Investigación.</p>
<p>Actividades que realizará quen obteña a praza: docencia en novas tecnoloxías aplicadas á educación.</p>
<p>Clase de convocatoria: concurso.</p>
<p>3571</p>

