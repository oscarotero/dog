---
date: '2002-12-10'
id: 1AD36
number: 237
agency: XULGADO DO SOCIAL NÚMERO DOUS DA CORUÑA
section: V. ADMINISTRACIÓN DE XUSTIZA
title: Cédula de notificación de sentencia (273/2002).
range: Cédula
url: 'https://www.xunta.gal/dog/Publicados/2002/20021210/Anuncio1AD36_gl.html'
---
<p>Jaime Balado Yáñez, secretario xudicial do Xulgado do Social número dous da Coruña, dou fe e testemuño que nos autos seguidos perante este xulgado do social, tramitados baixo o número 273/2002 contra a empresa Infersa Galicia, S.A. sobre salarios, dictouse a seguinte sentencia:</p>
<p>«A Coruña, 6 de novembro de 2002.</p>
<p>Milagritos Evangelina Belso Sempere, maxistrada-xuíza substituta do Social número dous desta cidade, viu os presentes autos de xuízo nº 273/2002, seguidos por instancia de Honoris González Armesto, maior de idade, representado e asistido por José Luis Muruzábal Arlegui, contra a empresa Infersa Galicia, S.A., que non comparecen nos autos e o Fondo de Garantía Salarial, representado e asistido pola letrada Emma Pérez Díez del Corral, sendo o obxecto da reclamación, salarios.</p>
<p>Seguen feitos e fundamentos xurídicos.</p>
<p>Decido que debo estimar e estimo a demanda interposta por Honoris González Armesto contra a empresa Infersa Galicia, S.A. e o Fondo de Garantía Salarial, e debo condenar e condeno a esta a que lle aboe ó demandante a cantidade de 2.665,05 euros, por tódolos conceptos reclamados na demanda, coa absolución do Fogasa, xa que ningunha responsabilidade o alcanza nesta instancia.</p>
<p>Notifíqueselles esta resolución ás partes, ás que se lles fará saber que contra a referida só cabe recurso de suplicación ante o Tribunal Superior de Xustiza de Galicia, anunciándose ante este xulgado no prazo de cinco días contados a partir da notificación desta sentencia, e no propio termo, se o recorrente non goza do beneficio da xustiza gratuíta, deberá ó anuncialo, entrega-lo xustificante acreditativo de consignación de cantidade de 150,25 euros na conta de depósitos e consignacións que este xulgado ten aberta no BBV desta cidade, co número de conta 5603 clave 65, facendo constar no ingreso o número do expediente.</p>
<p>Así, por esta miña sentencia, definitivamente xulgando en primeira instancia, pronúncioo, mándoo e asínoo».</p>
<p>E para que sirva de notificación á empresa Infersa Galicia, S.A. que ten o seu enderezo descoñecido, mediante a súa publicación no Diario Oficial de Galicia, expido e asino esta cédula na Coruña, 6 de novembro de 2002.</p>
<p>O secretario xudicial</p>
<p>Rubricado</p>

