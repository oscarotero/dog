---
date: '1995-07-07'
id: 24A2
page: 5399
number: 130
agency: 'CONSELLERÍA DE AGRICULTURA, GANDERÍA E MONTES'
section: III. OUTRAS DISPOSICIÓNS
title: >-
  Orde do 30 de maio de 1995 pola que se recoñece a denominación de orixe
  Ribeira Sacra para os viños producidos nesta comarca vitivinícola e se nomea o
  seu consello regulador provisional.
range: Orde
url: 'https://www.xunta.gal/dog/Publicados/1995/19950707/Anuncio24A2_gl.html'
---
<p>Por orde da Consellería de Agricultura, Gandería e Montes do 3 de setembro de 1991 recoñécese a mención Viño da Terra Ribeira Sacra para os viños producidos na devandita comarca vitivinícola e noméase un órgano rector.</p>
<p>A evolución que tanto na viticultura como na vinicultura da dita comarca se produciu desde a devandita data, así como a mellora na presentación e comercialización dos seus viños, fan aconsellable un empuxe adicional que conduza a unha presencia permanente no mercado dos viños producidos na dita comarca.</p>
<p>En consecuencia, a petición dos interesados e de conformidade co artigo 30.1º 3 e 4 do Estatuto de autonomía de Galicia, e en uso das competencias que me confire a Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo 1º</p>
<p>Recoñécese con carácter provisional a denominación de orixe Ribeira Sacra para os viños producidos na dita comarca vitivinícola.</p>
<p>Artigo 2º</p>
<p>Noméase o seu consello regulador con carácter provisional que, por proposta dos sectores interesados, queda formado como a continuación se cita:</p>
<p>-Presidente:</p>
<p>José Manuel Rodríguez González.</p>
<p>-Vocais:</p>
<p>Polos productores:</p>
<p>Titulares:</p>
<p>Vicente Gallego Fernández.</p>
<p>Jesús Verao Pérez.</p>
<p>José Luis Rodríguez Gómez.</p>
<p>Evaristo Rodríguez López.</p>
<p>José María Gómez de Tejeiro.</p>
<p>Secundino Vicente Trincado.</p>
<p>Suplentes:</p>
<p>Luís Pardo Macía.</p>
<p>Juan Ángel Fernández Martínez.</p>
<p>Carlos Fenández Gurriarán.</p>
<p>Enrique Gómez López.</p>
<p>José Ledo González.</p>
<p>Óscar Figueiras Sánchez.</p>
<p>Polos elaboradores:</p>
<p>Titulares:</p>
<p>Manuel Gómez Guntiñas.</p>
<p>José Rodríguez Gómez.</p>
<p>César Enríquez Diéguez.</p>
<p>José Manuel Moure Moure.</p>
<p>Alfonso Regal Teijeiro.</p>
<p>José Moure Vázquez.</p>
<p>Suplentes:</p>
<p>José Ramón Casanova Fernández.</p>
<p>José Manuel Vila Valdés.</p>
<p>Carlos González Costoya.</p>
<p>Juan Carlos Varela Aguiar.</p>
<p>Mario Vázquez Regal.</p>
<p>Eladio Martínez Fernández.</p>
<p>Artigo 3º</p>
<p>O consello regulador provisional redactará o proxecto de regulamento específico da denominación, que elevará á Consellería de Agricultura, Gandería e Montes para a súa aprobación se procede.</p>
<p>Artigo 4º</p>
<p>O consello regulador provisional elaborará os censos de viticultores e de adegas de elaboración, almacenamento e embotellado interesados en integrarse na denominación de orixe, integrando nos seus rexistros os inscritos nos rexistros da mención Viños da Terra Ribeira Sacra.</p>
<p>Artigo 5º</p>
<p>A indicación da denominación de orixe Ribeira Sacra non poderá ser mencionada nas etiquetas, documentación e publicidade destes viños ata que o seu regulamento particular sexa aprobado pola Consellería de Agricultura, Gandería e Montes.</p>
<p>Disposición transitoria.</p>
<p>Primeira.-Durante a fase de funcionamento provisional da denominación de orixe Ribeira Sacra poderase seguir utilizando o nome xeográfico Ribeira Sacra xunto coa mención Viños da Terra, segundo o establecido na orde do Ministerio de Agricultura, Pesca</p>
<p>e Alimentación do 11 de decembro de 1986 pola que se establecen as regras de utilización de nomes xeográficos e da mención Viño da Terra na designación dos viños de mesa, modificada nos seus anexos I, II e III por Orde do 6 de outubro de 1992.</p>
<p>Segunda.-Durante o período transitorio o consello regulador provisional poderá utilizar un distintivo propio, que identifique os viños producidos polos inscritos nos censos citados no artigo 4, segundo as normas que aquel estableza.</p>
<p>Disposición derrogatoria.</p>
<p>Única.-Quedan derrogadas cantas normas de igual ou inferior rango se opoñan á presente orde.</p>
<p>Disposicións derradeiras.</p>
<p>Primeira.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Segunda.-Facúltase o directro xeral de Producción Agropecuaria e Industrias Agroalimentarias para dicta-las normas precisas para o desenvolvemento do establecido na presente orde.</p>
<p>Santiago de Compostela, 30 de maio de 1995.</p>
<p>Tomás Pérez Vidal</p>
<p>Conselleiro de Agricultura, Gandería e Montes</p>
<p>4740</p>

