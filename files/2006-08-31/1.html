---
date: '2006-08-31'
page: 13
number: 168
agency: CONSELLERÍA DE INNOVACIÓN E INDUSTRIA
section: III. OUTRAS DISPOSICIÓNS
title: >-
  Orde do 24 de agosto de 2006 pola que se amplía o prazo de xustificación do
  investimento realizado ao abeiro da Orde do 1 de marzo de 2006 pola que se
  establecen as bases reguladoras para a concesión de axudas encamiñadas á
  habilitación e mellora de infraestruturas nos parques empresariais e recintos
  de localización preferente de empresas na Comunidade Autónoma de Galicia, en
  réxime de concorrencia competitiva, e se procede á súa convocatoria para o ano
  2006.
range: Orde
---
<p>A Consellería de Innovación e Industria ditou a Orde do 1 de marzo de 2006 pola que se procede á convocatoria para o ano 2006 de axudas encamiñadas á mellora da infraestrutura nos parques empresariais e recintos de localización preferente de empresas na Comunidade Autónoma de Galicia (Diario Oficial de Galicia nº 48, do 9 de marzo, e Diario Oficial de Galicia nº 59, do 24 de marzo de 2006).</p>
<p>Na citada disposición establécese como requisito indispensable para o libramento de axudas a presentación da documentación acreditativa do investimento realizado antes do 30 de outubro de 2006.</p>
<p>Tendo en conta a tardía publicación da orde e que o elevado número de solicitudes presentadas motivou un dilatado proceso de avaliación dos proxectos e resolución dos respectivos expedientes, considérase necesario ampliar o prazo de xustificación dos investimentos levados a cabo polos solicitantes.</p>
<p>En consecuencia, en uso das atribucións que me foron conferidas,</p>
<p>DISPOÑO:</p>
<p>Artigo único.-Ampliar o prazo para a execución e xustificación dos investimentos ou actuacións subvencionables ao abeiro da orde da Consellería de Innovación e Industria, do 1 de marzo de 2006 ata o 30 de novembro de 2006.</p>
<p>Santiago de Compostela, 24 de agosto de 2006.</p>
<p>Fernando Xabier Blanco Álvarez</p>
<p>Conselleiro de Innovación e Industria</p>

