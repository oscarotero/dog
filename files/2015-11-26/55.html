---
date: '2015-11-26'
id: L135-201115-0012
page: 44769
number: 226
agency: Concello de Fene
section: VI. Anuncios. b) Administración local.
title: >-
  ANUNCIO da aprobación definitiva da modificación puntual número 1 do Plan
  parcial do polígono industrial de Vilar do Colo.
range: Anuncio
url: >-
  https://www.xunta.gal/dog/Publicados/2015/20151126/AnuncioL135-201115-0012_gl.html
---
<p>O Pleno da Corporación, na sesión ordinaria que tivo lugar o día 2 de outubro de 2015, adoptou o seguinte acordo:</p>
    <p>«Primeiro. Aprobar definitivamente a modificación puntual número 1 do Plan parcial do polígono industrial de Vilar do Colo.</p>
    <p>Segundo. Publicar este acordo no prazo dun mes no DOG e a normativa e ordenanzas no BOP da Coruña.</p>
    <p>Terceiro. Comunicar este acordo á Consellería de Medio Ambiente, Territorio e Infraestruturas dándolle traslado de dúas copias autenticadas e dilixenciadas pola Secretaría municipal da modificación puntual definitivamente aprobada».</p>
    <p>O documento que se somete a aprobación definitiva é o redactado con data de marzo de 2015, que integra as modificacións suxeridas por Augas de Galicia recollidas na Decisión do 19 de febreiro de 2015 de non someter á avaliación ambiental estratéxica a citada modificación puntual.</p>
    <p>O acto de aprobación definitiva da modificación puntual do Plan parcial foi comunicado á Consellería de Medio Ambiente, Territorio e Infraestruturas con data do 21 de maio de 2008, en cumprimento do disposto polo artigo 92.3 da Lei 9/2002, do 30 de decembro, de ordenación urbanística e protección do medio rural de Galicia (LOUG).</p>
    <p>En sesión plenaria do 5.11.2015, o Pleno acordou unha rectificación duns erros advertidos no acordo de aprobación definitiva da modificación puntual número 1 do Plan parcial do polígono industrial de Vilar do Colo. A dita rectificación foi comunicada á Consellería de Medio Ambiente e Ordenación do Territorio o 12.11.2015.</p>
    <p>O anuncio de aprobación definitiva, xunto coa normativa rectificada, publicouse no BOP da Coruña o día 20 de novembro de 2015.</p>
    <p>Contra o acordo de aprobación definitiva da citada modificación do Plan parcial poderase interpoñer directamente recurso contencioso-administrativo, ante o Tribunal Superior de Xustiza de Galicia, no prazo de dous meses contados a partir do día seguinte ao da publicación deste anuncio.</p>
    <p>Fene, 20 de novembro de 2015</p>
    <footer><p>Juventino José Trigo Rey<br>Alcalde</p></footer>

