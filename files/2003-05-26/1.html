---
date: '2003-05-26'
id: 11BCA
page: 6
number: 100
agency: CONSELLERÍA DE EDUCACIÓN E ORDENACIÓN UNIVERSITARIA
section: II. AUTORIDADES E PERSOAL
title: >-
  Orde do 22 de maio de 2003 pola que se dispón que o director xeral de Persoal
  da Consellería de Educación e Ordenación Universitaria se encargue
  temporalmente do despacho dos asuntos da secretaría xeral desta consellería.
range: Orde
url: 'https://www.xunta.gal/dog/Publicados/2003/20030526/Anuncio11BCA_gl.html'
---
<p>Producida a vacante da Secretaría Xeral da Consellería de Educación e Ordenación Universitaria polo pasamento do seu titular, cómpre adopta-las medidas inmediatas que aseguren o normal funcionamento e a resolución dos asuntos que ten encomendados a secretaría xeral deste departamento.</p>
<p>Por todo iso, en virtude das atribucións que me confire a Lei 1/1983, do 22 de febreiro, modificada pola Lei 11/1988, do 20 de outubro,</p>
<p>DISPOÑO:</p>
<p>Artigo único.-O desenvolvemento das accións e o exercicio das competencias propias da Secretaría Xeral da Consellería de Educación e Ordenación Universitaria, que figuran no Decreto 388/1990, do 11 de xullo, e as demais que lle foron expresamente delegadas pola Orde do 21 de xuño de 1996, quédanlle encomendadas temporalmente e ata que se produza o nomeamento do seu titular ó director xeral de Persoal da Consellería de Educación e Ordenación Universitaria.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 22 de maio de 2003.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

