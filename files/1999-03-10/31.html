---
date: '1999-03-10'
id: '5076'
page: 2785
number: 48
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 2 de marzo de 1999 pola que se anuncian, mediante procedemento
  aberto por concurso e trámite de urxencia, as seguintes contratacións:
  asistencia técnica para a redacción do proxecto básico de rehabilitación de
  inmobles existentes nas illas de San Simón e Santo Antonio en Redondela
  (Pontevedra), desenvolvemento do plan director, servicio de desinsección de
  arquivos e museos xestionados pola Consellería de Cultura, Comunicación Social
  e Turismo.
range: Resolución
url: 'https://www.xunta.gal/dog/Publicados/1999/19990310/Anuncio5076_gl.html'
---
<p>A Consellería de Cultura, Comunicación Social e Turismo, unha vez cumpridos os trámites administrativos correspondentes, resolveu anuncia-la licitación, mediante procedemento aberto por concurso e trámite de urxencia, dos seguintes contratos:</p>
<p>1. Redacción do proxecto básico de rehabilitación de inmobles existentes nas illas de San Simón e Santo Antonio en Redondela (Pontevedra). Desenvolvemento do plan director.</p>
<p>Orzamento de licitación: 13.583.000 ptas. (trece millóns cincocentas oitenta e tres mil pesetas), IVE incluído.</p>
<p>Prazo de execución: trinta (30) días.</p>
<p>Garantía provisional: dispensada.</p>
<p>Clasificación do contratista: non se esixe.</p>
<p>2. Desinsección de arquivos e museos xestionados pola Consellería de Cultura, Comunicación Social e Turismo.</p>
<p>Orzamento de licitación: 2.285.000 ptas. (dous millóns duascentas oitenta e cinco mil pesetas), IVE incluído.</p>
<p>Prazo de execución: oito meses e medio (8,5).</p>
<p>Garantía provisional: non se esixe.</p>
<p>Clasificación do contratista: non se esixe.</p>
<p>Exposición da documentación: o prego de cláusulas administrativas e o de prescricións técnicas particulares estarán de manifesto no Servicio de Obras e Contratación da Consellería de Cultura, Comunicación Social e Turismo, e nas delegacións provinciais durante o prazo de presentación de proposicións, de 10 a 14 horas, e no teléfono 981 58 89 38.</p>
<p>Prazo de presentación de proposicións: será ata as 14 horas do décimo terceiro día natural, contado a partir do día seguinte ó da publicación da presente resolución no DOG.</p>
<p>Lugar de presentación de proposicións: no rexistro xeral da consellería en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2º do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 7 do prego de cláusulas administrativas particulares.</p>
<p>Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisión de proposicións na Sala de Xuntas da Consellería de Cultura, Comunicación Social e Turismo.</p>
<p>Se coincide en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio do presente concurso correrá por conta dos adxudicatarios.</p>
<p>Santiago de Compostela, 2 de marzo de 1999.</p>
<p>P.D. (Orde do 15-12-1997)</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>

