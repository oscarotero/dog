---
date: '1999-03-10'
id: 4FFA
page: 2741
number: 48
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 1 de febreiro de 1999, da Secretaría Xeral para o Deporte, pola
  que se emprazan as partes interesadas no recurso contencioso-administrativo
  01/0001614/1999, interposto por Luis Ángel Veiga Fernández.
range: Resolución
url: 'https://www.xunta.gal/dog/Publicados/1999/19990310/Anuncio4FFA_gl.html'
---
<p>Con data do 18 de xaneiro de 1999, o Comité Galego de Xustiza Deportiva recibe da Sección Primeira da Sala do Contencioso-Administrativo do Tribunal Superior de Xustiza de Galicia providencia pola que se admite o recurso contencioso-administrativo número 01/0001614/1999 interposto por Luis Ángel Veiga Fernández contra a resolución do Comité Galego de Xustiza Deportiva de data do 9 de outubro de 1998 ó recurso número 511 sobre candidatura para as eleccións á presidencia da Federación Galega de Tenis.</p>
<p>En consecuencia esta Secretaría Xeral para o Deporte acordou nesta data, e de conformidade co disposto no artigo 64 da Lei reguladora da xurisdicción contencioso-administrativa modificada pola Lei 10/1992, do 30 de abril, a remisión do expediente administrativo á referida sala, o que se lles notifica para xeral coñecemento a tódalas persoas interesadas no procedemento e son emprazadas para que poidan comparecer como parte en autos na sección primeira da Sala do Contencioso-Administrativo do Tribunal Superior de Xustiza de Galicia, no prazo de nove días.</p>
<p>Santiago de Compostela, 1 de febreiro de 1999.</p>
<p>Dositeo Rodríguez Rodríguez</p>
<p>Conselleiro da Presidencia e Administración</p>
<p>Pública</p>

