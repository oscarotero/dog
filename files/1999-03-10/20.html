---
date: '1999-03-10'
id: 504A
page: 2770
number: 48
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 20 de xaneiro de 1999, da Dirección Xeral de Industria, pola que
  se lle autoriza a instalación dunha planta de coxeración de enerxía eléctrica
  á empresa Noso Punto, S.L., no municipio de Ferrol (A Coruña) e se aproba o
  seu proxecto de execución. (Expediente 97/807).
range: Resolución
url: 'https://www.xunta.gal/dog/Publicados/1999/19990310/Anuncio504A_gl.html'
---
<p>Examinado o expediente instruído por instancias da empresa Noso Punto, S.L., con enderezo para efectos de notificacións na estrada San Pedro, s/n, 15405 Ferrol (A Coruña), resultan os seguintes</p>
<p>Antecedentes de feito</p>
<p>Primeiro.-Con data do 18 de febreiro de 1998, esta dirección xeral resolveu incluí-la planta de coxeración de 4.136 kW prevista pola empresa Maneiras, S.L. no municipio de Ferrol, no réxime especial creado polo R.D. 2366/1994, do 9 de decembro, sobre producción de enerxía eléctrica por instalacións hidráulicas, de coxeración e outras abastecidas por recursos ou fontes de enerxía renovables, entendéndose incluída no réxime establecido polo R.D. 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración, nos termos que dispón o punto 3º do artigo 2 do dito texto normativo.</p>
<p>Segundo.-Con data do 11 de febreiro de 1998, a empresa Maneiras, S.L. solicita a autorización administrativa da citada planta de coxeración, que ten as características básicas seguintes:</p>
<p>-Catro grupos motor-alternador, de 1.034 kW c/u, alimentados por gas natural, tensión de xeración 400 V.</p>
<p>-Catro transformadores de 1, 25 MVA c/u, relación de transformación 0,4/20 kV.</p>
<p>-Instalacións de aproveitamento de calor, interconexión coa liña eléctrica da compañía distribuidora e instalacións complementarias de baixa tensión, protección eléctrica, mando, sinalización e medida.</p>
<p>Terceiro.-De conformidade co establecido no Decreto 2617/1966, do 20 de outubro, sobre autorización de instalacións eléctricas, de aplicación ó presente expediente en virtude do establecido na disposición transitoria primeira da Lei 54/1997, do 27 de novembro, do sector eléctrico, a Delegación Provincial da Consellería de Industria e Comercio da Coruña dictou Resolución do 25 de febreiro de 1998 pola que se someteu a información pública a autorización administrativa da instalación de refe</p>
<p>rencia, que se publicou no DOG do 13 de marzo e no BOP da Coruña do 14 de marzo, sen que se presentase no período legalmente establecido para iso alegación ningunha.</p>
<p>Cuarto.-Con data do 9-11-1998 a citada empresa solicitou a aprobación do proxecto reformado de execución da planta, no que para un dos grupos se substitúe o combustible por gasóleo.</p>
<p>Quinto.-Con data do 20-11-1998 a empresa Maneiras, S.L. presentou na Delegación Provincial da Consellería de Industria e Comercio da Coruña a documentación acreditativa do seu cambio de denominación social polo de Noso Punto, S.L.</p>
<p>Sexto.-O proxecto está informado favorablemente pola Delegación Provincial da Consellería de Industria e Comercio da Coruña e cumpre coas esixencias regulamentarias fixadas no Decreto 2617/1966, do 20 de outubro, e coas demais que lle son de aplicación.</p>
<p>Fundamentos de dereito</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, en relación co Decreto 2617/1966, do 20 de outubro, e o Real decreto 2818/1998, do 23 de decembro, xa citados.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>Autoriza-la instalación dunha planta de coxeración á empresa Noso Punto, S.L., que se situará nas súas instalacións do termo municipal de Ferrol, na provincia da Coruña.</p>
<p>Aproba-lo proxecto de execución da citada planta de coxeración.</p>
<p>Calquera modificación das instalacións autorizadas requirirá unha nova solicitude de autorización administrativa, de acordo co indicado no artigo 17.4º do Real decreto 1775/1967, do 22 de xullo, que fixa o réxime de instalación, ampliación e traslado das industrias en xeral.</p>
<p>Como requisito necesario para a aplicación á citada instalación do réxime especial, o promotor deberá inscribila no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xullo de 1995 (DOG do 14 de xullo), para o que acreditará o cumprimento das condicións previstas no artigo 12 do R.D. 2818/1998, presentando a documenta</p>
<p>ción que figure nas instruccións que dicte esta dirección xeral en desenvolvemento da dita orde.</p>
<p>Así mesmo, a instalación interconectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Contra esta resolución, que non é definitiva en vía administrativa, poderase interpor recurso ordinario ante o conselleiro de Industria e Comercio da Xunta de Galicia, no prazo dun mes contado a partir do día da súa publicación.</p>
<p>Santiago de Compostela, 20 de xaneiro de 1999.</p>
<p>Joaquín del Moral Crespo</p>
<p>Director xeral da Consellería de Industria</p>
<p>e Comercio</p>

