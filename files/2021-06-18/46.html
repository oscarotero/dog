---
date: '2021-06-18'
id: G1096-010621-0002
page: 30775
number: 115
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 31 de maio de 2021 pola que se notifica o prazo de alegacións no
  acceso á información pública.
range: Cédula
url: >-
  https://www.xunta.gal/dog/Publicados/2021/20210618/AnuncioG1096-010621-0002_gl.html
---
<p>Solicitouse información á Axencia de Protección da Legalidade Urbanística sobre a existencia dalgún expediente de reposición da legalidade urbanística en relación cunha edificación na rúa da Pragueira 8, Darbo, no termo municipal de Cangas, provincia de Pontevedra, da cal figura como titular catastral Joaquín Picallo Veiga.</p>
    <p>De acordo co establecido polo artigo 27 da Lei 1/2016, do 18 de xaneiro, de transparencia e bo goberno, e o artigo 19 da Lei 19/2013, do 9 de decembro, de transparencia, acceso á información pública e bo goberno, dado que o acceso á información solicitada pode afectar dereitos ou intereses de terceiros, concederáselles un prazo de quince (15) días hábiles para que poidan realizar as alegacións que consideren oportunas e producirase a suspensión do prazo para resolver ata que se reciban as alegacións ou transcorra o prazo concedido para a súa presentación.</p>
    <p>Ao non poderse realizar a notificación persoal do prazo de alegacións a Joaquín Picallo Veiga, mediante esta cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle ao interesado o dito trámite por medio dun anuncio no <em>Boletín Oficial del Estado</em>.</p>
    <p>A dita solicitude está á disposición do interesado na Axencia de Protección da Legalidade Urbanística, sita no Edificio Witland, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación desta cédula no <em>Boletín Oficial del Estado</em>. Transcorrido o dito prazo, a notificación entenderase producida.</p>
    <p>Para que conste e lle sirva de notificación ao citado interesado, en cumprimiento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 31 de maio de 2021</p>
    <footer><p>Jacobo Hortas García<br>Director da Axencia de Protección da Legalidade Urbanística</p></footer>

