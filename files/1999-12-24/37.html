---
date: '1999-12-24'
id: 13CA2
page: 15
number: 247
agency: CONCELLO DE PONTEAREAS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19991224/Anuncio13CA2_gl.html'
---
<p>O Pleno do Concello nas súas sesións do 15-10 e 12-11-1999 acordou aproba-lo prego de condicións xurídicas, técnicas e económicas que rexerán no concurso por procedemento aberto, para a construcción e explotación dun aparcadoiro subterráneo no núcleo urbano de Ponteareas, o cal se expón ó público polo prazo de 8 días, para os efectos de reclamacións, contados a partir do seguinte á publicación deste anuncio no  Diario Oficial de Galicia .</p>
<p>Simultaneamente, anúnciase concurso, se ben a licitación quedará aprazada no suposto de que se presentasen reclamacións contra o prego.</p>
<p>1. Obxecto do contrato.</p>
<p>Obra: construcción e explotación dun aparcadoiro subterráneo en Ponteareas.</p>
<p>Prezo de licitación: a xuízo do ofertante.</p>
<p>2. Prazo de execución e duración da concesión.</p>
<p>O prazo de execución das obras fíxase en once meses e comezará a contar desde a data na que se asine a acta de replanteo.</p>
<p>A obra realizarase de conformidade co prego de condicións aprobado polo Pleno do Concello o 15-10 e 12-11-1999, estando á disposición dos interesados na secretaría da casa do concello.</p>
<p>O prazo máximo da duración da concesión será de 75 anos, de conformidade co acordado no Pleno do 12-11-1999.</p>
<p>3. Garantías.</p>
<p>Provisional: 7.000.000 (sete millóns) de pesetas.</p>
<p>Definitiva: 4% do orzamento das obras.</p>
<p>4. Presentación de proposicións e documentación complementaria.</p>
<p>Durante os 26 días naturais seguintes á publicación do anuncio de licitación do último publicado (Diario Oficial de Galicia ou BOE), en horas de oficina.</p>
<p>5. Modelo de proposición.</p>
<p>O contido no prego de cláusulas. Documentación complementaria, a sinalada no prego. Cando as proposicións se envíen por correo, o licitador deberá xustifica-la data e hora na que se fixo o envío e comunicalo ó concello mediante fax ou telegrama, dentro da data e hora fixados como prazo de presentación.</p>
<p>6. Apertura de plicas.</p>
<p>Ás 10 horas do primeiro mércores seguinte ó remate do prazo de presentación de proposicións, no salón de sesións da Casa do Concello de Ponteareas.</p>
<p>Ponteareas, 13 de novembro de 1999.</p>
<p>José Castro Álvarez</p>
<p>Alcalde</p>

