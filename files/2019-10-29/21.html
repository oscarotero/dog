---
date: '2019-10-29'
id: G0244-171019-0004
page: 46976
number: 206
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 7 de outubro de 2019, da Xefatura Territorial de Ourense, pola
  que notifica o requirimento para completar a solicitude de asistencia xurídica
  gratuíta acordado pola Comisión Provincial de Xustiza Gratuíta de Ourense no
  expediente PR204A 2019/2825-3 e un máis.
range: Resolución
url: >-
  https://www.xunta.gal/dog/Publicados/2019/20191029/AnuncioG0244-171019-0004_gl.html
---
<p>Consonte o disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), notifícaselles ás persoas que se relacionan no anexo o requirimento para completar o expediente de solicitude de dereito á asistencia xurídica gratuíta acordado pola Comisión Provincial de Xustiza Gratuíta ao non ser posible a súa notificación persoal por correo certificado. A eficacia desta resolución queda supeditada á súa publicación no taboleiro de edictos único do <em>Boletín Oficial del Estado</em>.</p>
    <p>O texto íntegro do requirimento que se notifica, xunto co resto da documentación do expediente, atópase á disposición das persoas interesadas na Xefatura Territorial de Ourense na avenida da Habana, nº 79, 1º, 32004 Ourense.</p>
    <p>Este requirimento suspende o prazo para ditar a resolución sobre o dereito á asistencia xurídica gratuíta polo tempo que medie entre este requirimento e o seu efectivo cumprimento polo seu destinatario ou, de non cumprilo, polo transcurso do prazo recollido neste requirimento para cumprilo.</p>
    <p>Transcorrido o devandito prazo sen recibir a documentación solicitada, a Comisión Provincial de Asistencia Xurídica Gratuíta ditará a resolución que en dereito corresponda. Esta resolución poderá ser de denegación do recoñecemento do dereito por non xustificar o solicitante coa achega da documentación necesaria, como é a súa obriga, que reúne os requisitos previstos na lei.</p>
    <p>O que se notifica de acordo coa normativa indicada.</p>
    <p>Ourense, 7 de outubro de 2019</p>
    <footer><p>Manuel Pardo Cid<br>Xefe territorial de Ourense</p></footer>
    <h2>ANEXO</h2>
    <table>
     <tbody>
      <tr>
       <td>Nº expediente</td>
       <td>DNI/equivalente</td>
      </tr>
      <tr>
       <td>PR204A 2019/2825-3</td>
       <td>44857143K</td>
      </tr>
      <tr>
       <td>PR204A 2019/3230-3</td>
       <td>34988764Z</td>
      </tr>
     </tbody>
    </table>

