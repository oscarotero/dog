---
date: '1999-11-10'
id: 117DE
page: 13
number: 217
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 5 de outubro de 1999, da Delegación Provincial de Ourense, pola
  que se notifica o requirimento de pagamento ó debedor que se relaciona
  (expediente OU-1-IV-76), devolto polo servicio de correos.
range: Resolución
url: 'https://www.xunta.gal/dog/Publicados/1999/19991110/Anuncio117DE_gl.html'
---
<p>De conformidade co disposto polo artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27 de novembro), e de conformidade co establecido nos artigos 1124, 1501 e 1091 do Código Civil, notifícaselles ós interesados cos datos e domicilio que a continuación se relacionan, o requirimento de pagamento dos recibos pendentes e que ascende á cantidade que se sinala. Fáiselles constar que se irán incorporando ó total da débeda os posteriores vencementos que resulten non pagados, e que lles serán reclamados por tódolos medios legais.</p>
<p>Tendo en conta as obrigas derivadas dos contratos subscritos por vostedes coa Xunta de Galicia e de acordo co establecido no artigo 84 da Lei 30/1992, do 26 de novembro e no artigo 142 do Regulamento de VPO, aprobado por Decreto 2114/1968, do 24 de xullo (BOE do 7 de setembro), concédeselles un prazo de dez días hábiles para que se poñan ó día das súas obrigas, ou comparezan na delegación provincial en trámite de audiencia, para os efectos de presenta-los documentos e xustificacións que consideren convenientes ó seu dereito.</p>
<p>Advírteselles que en caso contrario se procederá a insta-la resolución dos seus contratos e á incoación do oportuno expediente de desafiuzamento co conseguinte lanzamento da vivenda, co obxecto de lla adxudicar posteriormente a un novo beneficiario.</p>
<p>Ourense, 5 de outubro de 1999.</p>
<p>José Elier Ojea Ureña</p>
<p>Delegado provincial do Instituto Galego</p>
<p>da Vivenda e Solo</p>
<p>ANEXO</p>
<p>-Mª Jesús Sarmiento González</p>
<p>Expediente: OR-1-IV/76</p>
<p>Conta nº 35</p>
<p>Último enderezo coñecido: Vasco da Ponte, nº 13, portal 5, bloque I, 4º I.</p>
<p>32004 Ourense.</p>
<p>Importe da débeda: 287.614 ptas.</p>

