---
date: '1999-11-10'
id: '11716'
page: 13
number: 217
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 27 de outubro de 1999, da Dirección Xeral da Función Pública,
  pola que se emprazan as persoas interesadas no recurso
  contencioso-administrativo procedemento abreviado 199/1999, interposto por
  José Luis Castro Núñez.
range: Resolución
url: 'https://www.xunta.gal/dog/Publicados/1999/19991110/Anuncio11716_gl.html'
---
<p>A Dirección Xeral da Función Pública recibiu do Xulgado Contencioso-Administrativo número dous</p>
<p>da Coruña providencia pola que se admite a trámite a demanda correspondente ó recurso contencioso-administrativo, procedemento abreviado 199/1999, interposto por José Luis Castro Núñez, contra a orde da Consellería da Presidencia e Administración Pública do 25 de xuño de 1999, pola que se resolve o concurso para a provisión de postos de traballo vacantes da Administración xeral da Xunta de Galicia (DOG nº 124, do 30 de xuño).</p>
<p>En consecuencia, esta dirección xeral acordou nesta data e de conformidade co disposto no artigo 49 da Lei 29/1998, do 13 de xullo, reguladora da xurisdicción contencioso-administrativa, a remisión do correspondente expediente administrativo ó referido xulgado, o que se notifica para xeral coñecemento de tódalas persoas interesadas no procedemento e se emprazan para que poidan comparecer como parte nos autos do Xulgado do Contencioso-Administrativo número dous da Coruña no prazo de 9 (nove) días, contados desde o seguinte ó da publicación da presente resolución no Diario Oficial de Galicia.</p>
<p>Santiago de Compostela, 27 de outubro de 1999.</p>
<p>Joaquín López-Rúa Soler</p>
<p>Director xeral da Función Pública</p>

