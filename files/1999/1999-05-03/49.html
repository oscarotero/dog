---
date: '1999-05-03'
id: 73C2
page: 5
number: 83
agency: FUNDACIÓN PARA O DESENVOLVEMENTO DA COMARCA DA MARIÑA OCCIDENTAL
section: VI. ANUNCIOS
title: Bases da convocatoria da praza de xerente da fundación.
range: Bases
url: 'https://www.xunta.gal/dog/Publicados/1999/19990503/Anuncio73C2_gl.html'
---
<p>En cumprimento do establecido na Lei de Galicia 10/1996, do 5 de novembro, de actuación de entes e empresas nas que ten participación maioritaria a Xunta de Galicia, en materia de persoal e contratación, e de conformidade co acordo adoptado polo padroado da Fundación para o Desenvolvemento da Comarca da Mariña Occidental o día 1 de febreiro de 1999, convócanse probas de selección para cubrir, baixo a modalidade de contratación indefinida, unha praza de xerente para facerse cargo da xestión da dita fundación.</p>
<p>As condicións específicas do contrato de traballo así como as funcións que deberá realiza-lo xerente da fundación estarán á disposición dos interesados na sede da Sociedade para o Desenvolvemento Comarcal de Galicia, sita na estrada Santiago-Noia Km 3. A Barcia (Santiago de Compostela). Tefl: 981 54 48 54.</p>
<p>I. Requisitos xerais:</p>
<p>-Ter nacionalidade dun país membro da Unión Europea.</p>
<p>-Ser maior de 18 anos.</p>
<p>-Acreditar grao de licenciado ou equivalente.</p>
<p>-Acreditar, como mínimo, un ano de experiencia profesional en desenvolvemento local ou comarcal, na categoría profesional de licenciado ou equivalente.</p>
<p>II. Coñecementos que se requiren:</p>
<p>a) Coñecementos específicos:</p>
<p>-As regulacións e normativas legais que afectan o modelo de desenvolvemento comarcal.</p>
<p>-Metodoloxías e planificación estratéxica do desenvolvemento comarcal.</p>
<p>-Xestión e coñecemento de programas de desenvolvemento local e creación de emprego.</p>
<p>-Xestión e administración de fundacións de interese galego e de institucións sen finalidade de lucro.</p>
<p>-Estructura social e económica da comarca da Mariña Occidental.</p>
<p>b) Coñecementos complementarios:</p>
<p>-Acredita-lo coñecemento da lingua galega.</p>
<p>-Posuír e acredita-lo coñecemento de informática a nivel usuario.</p>
<p>III. Documentación que hai que presentar:</p>
<p>-Fotocopia DNI.</p>
<p>-Currículum vitae xunto coa documentación orixinal ou fotocopia compulsada que acredite os coñecementos, a titulación requirida, méritos e experiencia profesional.</p>
<p>-Solicitude dirixida ó presidente da fundación, segundo anexo I.</p>
<p>IV. Lugar e prazo de presentación:</p>
<p>-As solicitudes presentaranse nas dependencias da Sociedade Anónima para o Desenvolvemento Comarcal de Galicia, situada na estrada Santiago-Noia, Km. 3. A Barcia. 15896 Santiago de Compostela.</p>
<p>-O prazo de presentación será de 20 días naturais contados a partir do día seguinte ó da publicación destas bases no Diario Oficial de Galicia.</p>
<p>V. Comisión de selección.</p>
<p>A comisión de selección estará formada polos siguintes membros:</p>
<p>-Presidente: Andrés Precedo Ledo, presidente do Padroado da Fundación.</p>
<p>-Secretario: Roberto Álvarez Fernández, vicepresidente do Padroado da Fundación.</p>
<p>-Vocais:</p>
<p>José Mª Soriano Villalba, xefe de Asuntos Económicos da S.D.C.</p>
<p>José Figueroa Dávila, xefe Acción Comarcal da S.D.C.</p>
<p>Rosario Álvarez Cao, xefa de Planificación e Estudios da S.D.C.</p>
<p>VI. Proceso de selección:</p>
<p>1. Expirado o prazo de presentación de solicitudes, a comisión de selección publicará as listas previas de admitidos e excluídos, co motivo da exclusión, se é o caso, establecéndose un prazo de cinco días hábiles para que, por petición do interesado, se poida reparar calquera erro que sexa emendable. Esgotado este prazo, publicaranse as listas definitivas de admitidos e excluídos e fixaranse o lugar e a data de celebración da proba de coñecementos. Os candidatos deberán asistir provistos do DNI. Estas listas publicaranse no taboleiro de anuncios da Sociedade para o Desenvolvemento Comarcal de Galicia.</p>
<p>2. As probas de selección consistirán en:</p>
<p>a) Proba escrita tipo test de coñecementos específicos sobre os contidos que se recollen no punto II a). A puntuación máxima que se poderá acadar nesta proba é de 10 puntos. Os candidatos que non acaden a puntuación de 5 puntos nesta proba quedarán automaticamente eliminados.</p>
<p>b) Proba oral sobre experiencia profesional e grao de coñecementos sobre os contidos que se recollen nos puntos II a) e II b) destas bases. Os cinco candidatos que obteñan maior puntuación e que, ademais, superen a proba escrita serán convocados á proba oral. Os candidatos convocados deberán responder, durante un máximo de 30 minutos, as preguntas que sobre os citados contidos lles sexan formuladas polos membros da Comisión de Selección. A puntuación máxima que se poderá acadar nesta proba é de 5 puntos.</p>
<p>Unha vez valoradas as probas anteriores, a Comisión de Selección publicará no taboleiro de anuncios da Sociedade para o Desenvolvemento Comarcal de Galicia os resultados definitivos, con indicación expresa do candidato seleccionado.</p>
<p>Santiago de Compostela, 23 de marzo de 1999.</p>
<p>Andrés Precedo Ledo</p>
<p>Presidente do Padroado da Fundación</p>
<p>ANEXO I</p>
<p>D./Dna...., con DNI..., en virtude da convocatoria da praza de xerente da Fundación da Mariña Occidental,</p>
<p>SOLICITA:</p>
<p>Participar no proceso selectivo para cubrir unha praza de xerente convocada pola Fundación para o Desenvolvemento da Comarca da Mariña Occidental, mediante anuncio público desta fundación no DOG nº..., con data... Para tal fin xúntase documentación conforme o recollido nas bases da citada convocatoria.</p>
<p>En Santiago de Compostela, ... de... de 1999.</p>
<p>Asdo:..............</p>
<p>Presidente da Fundación para o Desenvolvemento da Comarca da Mariña Occidental</p>

