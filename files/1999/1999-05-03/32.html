---
date: '1999-05-03'
id: 737E
page: 5
number: 83
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 26 de abril de 1999 pola que se anuncia a licitación, mediante
  procedemento aberto por concurso e trámite de urxencia, da contratación das
  seguintes subministracións: amoblamento dun centro sociocultural, xuvenil e da
  terceira idade en Chapela-Redondela (Pontevedra); amoblamento dun centro
  sociocultural, xuvenil e da terceira idade en Redondela (Pontevedra).
range: Resolución
url: 'https://www.xunta.gal/dog/Publicados/1999/19990503/Anuncio737E_gl.html'
---
<p>A consellería de Cultura, Comunicación Social e Turismo, unha vez cumpridos os trámites administrativos correspondentes, resolveu anuncia-la licitación, mediante procedemento aberto por concurso e trámite de urxencia, dos seguintes contratos de subministración:</p>
<p>1. Amoblamento dun centro sociocultural, xuvenil e da terceira idade en Chapela-Redondela (Pontevedra).</p>
<p>Orzamento de licitación: once millóns trescentas cincuenta e seis mil pesetas (11.356.000 ptas.), IVE incluído.</p>
<p>Prazo de execución: sete (7) días.</p>
<p>Garantía provisional: 227.120 ptas.</p>
<p>Clasificación do contratista: non se esixe.</p>
<p>2. Amoblamento dun centro sociocultural, xuvenil e da terceira idade en Redondela (Pontevedra).</p>
<p>Orzamento de licitación: once millóns oitocentas trinta e dúas mil pesetas (11.832.000 ptas.), IVE incluído.</p>
<p>Prazo de execución: sete (7) días.</p>
<p>Garantía provisional: 236.640 ptas.</p>
<p>Clasificación do contratista: non se esixe.</p>
<p>Exposición da documentación: o prego de cláusulas administrativas e o de prescricións técnicas estarán de manifesto no Servicio de Obras e Contratación da Consellería de Cultura, Comunicación Social e Turismo, e nas delegacións provinciais durante o prazo de presentación de proposicións, das 10 ás 14 horas, e no teléfono 981 58 89 38.</p>
<p>Prazo de presentación de proposicións: será ata as 14 horas do décimo terceiro día natural, contado a partir do día seguinte ó da publicación desta resolución no DOG.</p>
<p>Lugar de presentación de proposicións: no rexistro xeral da consellería en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2º do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 7 do prego de cláusulas administrativas particulares.</p>
<p>Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisión de proposicións na sala de xuntas da Consellería de Cultura, Comunicación Social e Turismo.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio deste concurso será por conta dos adxudicatarios.</p>
<p>Santiago de Compostela, 26 de abril de 1999.</p>
<p>P.D. (Orde do 15-12-1997)</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>

