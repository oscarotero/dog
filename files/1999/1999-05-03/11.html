---
date: '1999-05-03'
id: '7322'
page: 5
number: 83
agency: CONSELLERÍA DE ECONOMÍA E FACENDA
section: IV. OPOSICIÓNS E CONCURSOS
title: Orde do 22 de abril de 1999 pola que se nomea recadador da zona de Pontevedra.
range: Orde
url: 'https://www.xunta.gal/dog/Publicados/1999/19990503/Anuncio7322_gl.html'
---
<p>Rematado o proceso de selección para o nomeamento de recadador da zona de Pontevedra, e vista a proposta elevada pola comisión de selección prevista no artigo 5 da Orde do 29 de xaneiro de 1999 (DOG nº 24, do 5 de febreiro), procede, en virtude do previsto na disposición adicional e no artigo 4 do Decreto 90/1997, do 10 de abril, polo que se establece a organización recadatoria da Xunta de Galicia e o Estatuto dos recadadores de zona, nomea-lo recadador titular da mencionada zona. Por isto,</p>
<p>DISPOÑO:</p>
<p>Artigo 1º</p>
<p>Nomear recadador titular da zona de Pontevedra a Fernando Guimaraens Benedetti.</p>
<p>Artigo 2º</p>
<p>Dispoñe-lo cesamento como recadador titular da zona de Ourense de Fernando Guimaraens Benedetti. O cesamento producirase na mesma data en que este tome posesión como recadador da zona de Pontevedra.</p>
<p>Artigo 3º</p>
<p>Dispoñe-lo cesamento como recadador interino da zona de Pontevedra de Francisco Javier Sánchez García. O cesamento producirase na mesma data da toma de posesión do recadador titular.</p>
<p>Artigo 4º</p>
<p>Nomear recadador interino da zona de Ourense, vacante como consecuencia do disposto anteriormente, de Fernando Guimaraens Benedetti, quen asumirá esta condición na data do cesamento como recadador titular desta zona.</p>
<p>Artigo 5º</p>
<p>A toma de posesión como recadador titular da zona de Pontevedra producirase no prazo dun mes, contado a partir do día seguinte ó da publicación desta orde no Diario Oficial de Galicia, debendo constituír neste prazo a fianza a que se refiren os artigos 34 e seguintes do Decreto 90/1997.</p>
<p>Santiago de Compostela, 22 de abril de 1999.</p>
<p>José Antonio Orza Fernández</p>
<p>Conselleiro de Economía e Facenda</p>

