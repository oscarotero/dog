---
date: '1999-03-12'
id: DFCA
page: 2
number: 50
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: IV. OPOSICIÓNS E CONCURSOS
title: >-
  Orde do 3 de marzo de 1999 pola que se resolve parcialmente a convocatoria
  para a provisión, polo sistema de libre designación, de nove postos de
  traballo vacantes na Consellería de Familia e Promoción do Emprego, Muller e
  Xuventude, anunciada por orde desta consellería do 11 de novembro de 1998 (DOG
  número 226, do 20 de novembro).
range: Orde
url: 'https://www.xunta.gal/dog/Publicados/1999/19990312/AnuncioDFCA_gl.html'
---
<p>Convocada a provisión, polo sistema de libre designación, de nove postos de traballo vacantes na Consellería de Familia e Promoción do Emprego, Muller e Xuventude, mediante Orde do 11 de novembro de 1998 (DOG nº 226, do 20 de novembro), de conformidade co establecido nas bases quinta e sexta da referida orde, esta consellería,</p>
<p>RESOLVE:</p>
<p>Primeiro.-Adxudicarlle destino, no posto de traballo que se indica, ó funcionario que se expresa no anexo desta orde, seleccionado conforme ó establecido nas bases da convocatoria, realizada por orde desta consellería do 11 de novembro de 1998.</p>
<p>Segundo.-O cesamento no actual destino do funcionario que obtivo praza producirase no prazo de tres días, contados a partir do seguinte ó da data da publicación desta orde no Diario Oficial de Galicia.</p>
<p>Se na data na que debe cesar no seu destino o funcionario está desfrutando un período de licencia, vacacións ou permiso, o prazo para efectualo empezará a contar a partir do día seguinte ó da súa incorporación.</p>
<p>A toma de posesión da praza adxudicada deberase realizar no prazo dos tres días seguintes ó do cesamento, de tratarse da mesma localidade na que actualmente presta os seus servicios o funcionario, ou no prazo dun mes, de tratarse de distinta localidade, conforme ó establecido no artigo 14 do Decreto 93/1991, do 20 de marzo.</p>
<p>Terceiro.-O xefe do centro no que cause baixa o funcionario, así como o daquel no que obteña destino, consignarán no título administrativo, dentro do prazo sinalado no apartado anterior, as correspondentes dilixencias de cesamento e toma de posesión, das que se dará traslado, mediante copia, á Dirección Xeral da Función Pública.</p>
<p>Cuarto.-Contra esta orde os interesados poderán interpoñer recurso contencioso-administrativo perante o Tribunal Superior de Xustiza de Galicia no prazo de dous meses contados a partir do día da súa publicación no DOG.</p>
<p>Santiago de Compostela, 3 de marzo de 1999.</p>
<p>Manuela López Besteiro</p>
<p>Conselleira de Familia e Promoción do Emprego,</p>
<p>Muller e Xuventude</p>
<p>ANEXO</p>
<p>NRP: 3259374635 A6006</p>
<p>Grupo: A.</p>
<p>Apelidos e nome: Rodríguez Rey, José Ramón.</p>
<p>Código do posto: FA.C99.20.902.15350.001.</p>
<p>Posto de traballo: Director O. E. 1.</p>
<p>Nivel: 25.</p>
<p>Dependencia: Oficina de Emprego do Inferniño.</p>
<p>Localidade: Ferrol (A Coruña).</p>

