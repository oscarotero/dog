---
date: '1999-03-12'
id: E026
page: 2
number: 50
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 15 de xaneiro de 1999 pola que se lle outorga a Cultivos Marinos Luis
  Escalante, S.L., permiso de actividade para a posta en funcionamento e
  explotación dun criadoiro de moluscos bivalvos no lugar do Carreiro, en San
  Vicente do Grove (Pontevedra).
range: Orde
url: 'https://www.xunta.gal/dog/Publicados/1999/19990312/AnuncioE026_gl.html'
---
<p>1. Antecedentes.</p>
<p>Vista a solicitude presentada por Cultivos Marinos Luis Escalante, S.L., con CIF B-36.276.830, domicilio social na rúa Luis Seoane, 50, O Grove (Pontevedra), para levar a cabo a explotación dun criadoiro para producción de semente de moluscos bivalvos sita no Carreiro, San Vicente do Grove (Pontevedra).</p>
<p>2. Consideracións legais e técnicas.</p>
<p>Vista a Lei 6/1993, do 11 de maio, de pesca de Galicia.</p>
<p>Vista a Lei 22/1988, do 28 de xullo, de costas.</p>
<p>Visto o Decreto 193/1997, do 5 de xuño, polo que se determinan as condicións para o outorgamento do permiso de actividade para os establecementos de cultivos mariños e auxiliares situados na zona terrestre, (DOG nº 142, do 24-7-1997).</p>
<p>Considerando que o Ministerio de Medio Ambiente, con data do 11 de xaneiro de 1999, lle outorgou ó peticionario a concesión administrativa para ocupación de 44,80 m de terreos de dominio público marítimo-terrestre.</p>
<p>Esta consellería, en virtude das atribucións conferidas, e tendo en conta os informes que constan no expediente, á vista do informe do Servicio Técnico-Xurídico e por proposta da delegación territorial e co visto e prace do director xeral de Recursos Mariños,</p>
<p>RESOLVE:</p>
<p>Acceder ó solicitado, outorgándolle á entidade Cultivos Marinos Luis Escalante, S.L., con CIF B-36.276.830, permiso de actividade para a posta en funcionamento e explotación do seguinte establecemento:</p>
<p>Establecemento: criadoiro.</p>
<p>Situación: lugar do Carreiro, San Vicente do Grove. O Grove (Pontevedra).</p>
<p>Especie: moluscos bivalvos.</p>
<p>Capacidade de producción: cinco millóns de semente de ostra e tres millóns de ameixa.</p>
<p>Superficie de dominio público: 44,8 m para toma de auga de mar e desaugadoiros.</p>
<p>Superficie de dominio privado: nave de 488,0 m, cun total de superficie útil de 435,14 m, con dúas plantas. Planta baixa, zona docente (104,67 m) e zona criadoiro 250,78 m (laboratorio fitoplacton e almacenamento auga). Planta semisoto, 79,69 m (larvas e semente). Figura plano no anexo.</p>
<p>Concesión de dominio público: orde ministerial da Dirección General de Costas do 11 de xaneiro de 1999.</p>
<p>Vixencia da concesión e do permiso de actividade: outórgase por un prazo de dez (10) anos. O cómputo deste prazo iniciarase o día seguinte da data de notificación ó interesado da orde ministerial da Dirección General de Costas de data 11-1-1999.</p>
<p>A presente resolución outórgase baixo as seguintes condicións:</p>
<p>Primeira.-As obras, que poderán dar comezo no momento da publicación da presente orde, deberán rematarse nun prazo non superior ós dous anos, e axustaranse ós planos e proxecto presentados.</p>
<p>Segunda.-Finalizadas as obras, o titular comunicarao á Delegación Territorial da Consellería de Pesca, Marisqueo e Acuicultura en Vigo, para os efectos de practica-la inspección destas, das que se emitirá o correspondente informe.</p>
<p>Terceira.-As instalacións non poderán ser modificadas sen autorización expresa desta consellería.</p>
<p>Cuarta.-As instalacións axustaranse ó disposto no Real decreto 1473/1992, do 27 de novembro, polo que se fixan as normas sanitarias aplicables á producción e comercialización dos productos pesqueiros e da acuicultura, e demais disposicións concordantes.</p>
<p>Quinta.-O permiso de actividade a que se refire esta orde extinguirase nos casos previstos no artigo 72 da Lei 6/1993 e no artigo 6 do Decreto 193/1997 sinalados.</p>
<p>Contra esta resolución que pon fin á vía administrativa, poderáse interpoñer recurso contencioso-administrativo na forma e prazos previstos no artigo 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 15 de xaneiro de 1999.</p>
<p>Amancio Landín Jaráiz</p>
<p>Conselleiro de Pesca, Marisqueo e Acuicultura</p>

