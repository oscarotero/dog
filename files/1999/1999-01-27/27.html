---
date: '1999-01-27'
id: 303E
page: 964
number: 17
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 18 de decembro de 1998, do Servicio de Desenvolvemento Rural de
  Lugo, pola que se anuncia a toma de posesión dos predios de substitución na
  zona de Laxe (Chantada-Lugo).
range: Resolución
url: 'https://www.xunta.gal/dog/Publicados/1999/19990127/Anuncio303E_gl.html'
---
<p>Ponse en coñecemento de tódolos interesados na concentración parcelaria da zona de Laxe (Chantada-Lugo) que co obxecto de que tomen posesión deles, póñense á disposición dos respectivos propietarios os predios de substitución, fixándose como data límite, para a dita toma de posesión, o do 1 de marzo de 1999 e o 1 de xuño de 1999 para árbores madeireiras, a falta de acordo do seu propietario e o novo adxudicatario do predio en que se atopen.</p>
<p>Segundo establece o artigo 46 da Lei de concentración parcelaria para Galicia do 14 de agosto de 1985, no prazo de trinta días hábiles, e contados desde o 2 de marzo de 1999, os interesados poderán reclamar, acompañando o dictame pericial de todos e cada un dos predios, sobre diferencias superiores ó dous por cento, entre a cabida real dos novos predios e que consta no expediente de concentración.</p>
<p>Segundo o artigo 45 da devandita lei, o propietario que non permita a toma de posesión dos predios, será obxecto de compulsión directa, logo do apercibimento ou instrucción dun expediente incoado para o efecto. As denuncias contra os propietarios que impidan a toma de posesión deberán facela os novos propietarios no prazo sinalado no segundo parágrafo deste escrito.</p>
<p>Así mesmo, ponse en coñecemento de todos que a posesión dos predios de substitución lles outorga ós que no acordo de concentración figuren como adxudicatarios, os medios de defensa establecidos polas</p>
<p>leis. Advírtese que todo aquel que non abandone a posesión na data antes fixada, poderá verse privado das colleitas, se falta acordo co adxudicatario.</p>
<p>Lugo, 18 de decembro de 1998.</p>
<p>Fernando López Gutiérrez</p>
<p>Xefe do Servicio de Desenvolvemento Rural de Lugo</p>
<p>Visto e prace</p>
<p>José R. Molinero Senovilla</p>
<p>Delegado provincial de Lugo</p>

