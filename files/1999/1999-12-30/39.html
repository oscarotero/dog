---
date: '1999-12-30'
id: 13EE6
page: 15
number: 251
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de aprobación definitiva.
range: Anuncio
url: 'https://www.xunta.gal/dog/Publicados/1999/19991230/Anuncio13EE6_gl.html'
---
<p>O Pleno do Concello, en sesión do 4 de xuño de 1999, aprobou definitivamente o estudio de detalle do polígono 1 do Plan parcial do SUP-5 da Choupana, que modifica o aprobado definitivamente o 25 de febreiro de 1998, promovido por Vivenda Local Galega, S.C.L.</p>
<p>De conformidade co disposto no artigo 48.2º da Lei do solo de Galicia, publicouse no BOP número 287, do día 16 de decembro de 1999, o texto íntegro da normativa urbanística do estudio de detalle definitivamente aprobado.</p>
<p>Contra o acto de aprobación definitiva, que pon fin á vía administrativa, poderase interpor recurso potestativo de reposición perante o Pleno do Concello, no prazo dun mes contado desde o día seguinte ó da súa publicación no Diario Oficial de Galicia. Alternativamente, o acto de aprobación definitiva poderá impugnarse directamente en vía xudicial mediante a interposición de recurso contencioso-administrativo perante o Tribunal Superior de Xustiza de Galicia, no prazo de dous meses contados a partir do día seguinte ó da súa publicación no Diario Oficial de Galicia.</p>
<p>No suposto de que se interpoña recurso administrativo de reposición, non poderá interpoñerse recurso contencioso-administrativo ata que se resolve expresa ou presuntamente o recurso de reposición interposto. En tal caso, o prazo para interpoñe-lo recurso contencioso-administrativo contarase desde o día seguinte a aquel en que se notifique a resolución expresa do recurso potestativo de reposición ou no que este deba entenderse presuntamente desestimado. No suposto de desestimación presunta do recurso de reposición, o prazo para interpoñer-lo recurso contencioso-administrativo é de seis meses.</p>
<p>Santiago de Compostela, 20 de decembro de 1999.</p>
<p>Xosé A. Sánchez Bugallo</p>
<p>Alcalde</p>

