---
date: '1999-12-30'
id: 13EC6
page: 15
number: 251
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 20 de novembro de 1999 pola que se lles notifica ós interesados as
  resolucións acordadas nos expedientes de desafiuzamento administrativo C1IV78
  contas 8, 32, 33, 78 e dous máis.
range: Cédula
url: 'https://www.xunta.gal/dog/Publicados/1999/19991230/Anuncio13EC6_gl.html'
---
<p>De conformidade co disposto no artigo 59.4º e 60.2º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada por Lei 4/1999, do 13 de xaneiro, notifícaselles ós beneficiarios de vivendas de protección oficial, cos datos relacionados no anexo, as resolucións desta dirección xeral polas que se acorda a resolución de pleno dereito dos contratos das vivendas que lles foron adxudicadas e o seu lanzamento, recaídas no procedemento de desafiuzamento administrativo tramitado por falta de pagamento das rendas pactadas nos contratos de aluguer.</p>
<p>Os feitos indicados constitúen causa suficiente de desafiuzamento conforme o disposto no artigo 30 do R.D. 2960/1976, do 12 de novembro, texto refundido da lexislación de vivendas de protección oficial, e</p>
<p>nos artigos 138 e seguintes do regulamento, aprobado por Decreto 2114/1968, do 24 de xullo.</p>
<p>O lanzamento das vivendas levarao a cabo o representante da entidade colaboradora Hnos. Alonso Garrán, S.L. que se designe, con credencial para o efecto subscrita e asinada polo director xeral do IGVS e coa preceptiva autorización xudicial para a entrada no domicilio de particulares na execución forzosa de actos da Administración, incorporada ó expediente, e co auxilio das forzas de seguridade do Estado, autonómicas ou locais.</p>
<p>Advírteselles ós interesados, que de conformidade co establecido no Regulamento de VPO, poderán evita-lo lanzamento aboando o total da débeda coa recarga do 10% no prazo de quince días hábiles a partir do seguinte ó desta publicación.</p>
<p>Na tramitación do expediente observáronse as normas vixentes contidas nos artigos 138 a 144 do Regulamento de VPO, Decreto 2114/1968, do 24 de xullo, artigo 30 do texto refundido, Decreto 2960/1976, do 12 de novembro, artigos 58, 59 e 96.3º da Lei 30/1992, do 26 de novembro, de réxime xurídico</p>
<p>das administracións públicas e do procedemento administrativo común e 8.3º da Lei 29/1998, do 13 de xullo, reguladora da xurisdicción contencioso-administrativa.</p>
<p>A resolución en firme dos contratos levará consigo a prohibición para contratar coa Administración nos termos previstos no artigo 20 c) da Lei 13/1995, do 18 de maio, de contratos das administracións públicas.</p>
<p>Contra as devanditas resolucións, que non son definitivas na vía administrativa, cabe interpoñer recurso de alzada ante o conselleiro de Política Territorial, Obras Públicas e Vivenda, no prazo dun mes contado desde o día seguinte ó da publicación desta cédula, conforme o establecido nos artigos 107, 114 e 115 da Lei de réxime xurídico das administracións públicas e do procedemento administrativo común, modificada por Lei 4/1999, do 13 de xaneiro.</p>
<p>Santiago de Compostela, 20 de novembro de 1999.</p>
<p>José Antonio Redondo López</p>
<p>Director xeral do Instituto Galego da Vivenda e Solo</p>
<p>ANEXO</p>
<table><tbody><tr><td></td></tr>
<tr><td></td></tr>
<tr><td>Exped. de
construcción</td><td>Conta</td><td>Adxudicatario</td><td>Último domicilio coñecido</td><td>Data da
resolución</td><td>Débeda na data
da resolución</td></tr>
<tr><td></td></tr>
</tbody></table>
<table><tbody><tr><td>C1IV78</td><td>8</td><td>Amador Trillo Morado</td><td>Rúa Enrique Granados, Bl. 41, Ptal. 2, 1-1º
Ferrol (A Coruña)</td><td>4-11-1999</td><td>1.028.365 ptas.</td></tr>
<tr><td></td></tr>
<tr><td>C1IV78</td><td>32</td><td>Ramón Cortizas García</td><td>Rúa Enrique Granados, Bl. 41, Ptal. 5, 2º D
Ferrol (A Coruña)</td><td>26-10-1999</td><td>956.239 ptas.</td></tr>
<tr><td></td></tr>
<tr><td>C1IV78</td><td>33</td><td>Manuel Caride Beceiro</td><td>Rúa Enrique Granados, Bl. 41, Ptal. 6, baixo 1
Ferrol (A Coruña)</td><td>26-10-1999</td><td>1.158.618 ptas.</td></tr>
<tr><td></td></tr>
<tr><td>C1IV78</td><td>78</td><td>Santiago Fariña Carrasco</td><td>Rúa Enrique Granados, Bl. 41, Ptal. 12, 1ºA
Ferrol (A Coruña)</td><td>26-10-1999</td><td>632.097 ptas.</td></tr>
<tr><td></td></tr>
<tr><td>PO82080</td><td>191</td><td>Rafael Jiménez Pérez</td><td>Rúa Luxemburgo, nº 12, 3º A
(Pontevedra)</td><td>26-10-1999</td><td>1.544.508 ptas.</td></tr>
<tr><td></td></tr>
<tr><td>PO83060</td><td>80</td><td>Mª Carmen Couceiro Dios</td><td>Rúa Bélxica, nº 7, 4º D
(Pontevedra)</td><td>26-10-1999</td><td>794.712 ptas.</td></tr>
<tr><td></td></tr>
<tr><td>PO 83060</td><td>95</td><td>Mª Carmen López Bralo</td><td>Rúa Bélxica, nº 9, 4º C
(Pontevedra)</td><td>26-10-1999</td><td>1.129.978 ptas.</td></tr>
<tr><td></td></tr></tbody></table>

