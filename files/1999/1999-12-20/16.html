---
date: '1999-12-20'
id: '13856'
page: 14
number: 243
agency: XULGADO DO CONTENCIOSO-ADMINISTRATIVO NÚMERO UN DA CORUÑA
section: V. ADMINISTRACIÓN DE XUSTIZA
title: Edicto (975/1999-4).
range: Edicto
url: 'https://www.xunta.gal/dog/Publicados/1999/19991220/Anuncio13856_gl.html'
---
<p>Eu, Pilar Cancela Ramírez de Arellano, secretaria xudicial do Xulgado do Contencioso-Administrativo número 1 da Coruña, fai saber que, en virtude de dilixencia de ordenación desta data, recaída nos autos de procedemento abreviado nº 975/1999-4, se lle notifica a José Figueiras Garrido o auto dictado nestes, cun encabezamento e parte dispositiva que son como segue:</p>
<p>«Auto. Na Coruña, 12 de novembro de 1999.</p>
<p>Antecedentes de feito.</p>
<p>1. Promoveu estas actuacións, constitutivas de autos número 95/1999-4 do Xulgado do Contencioso-Administrativo número 1 desta capital, José Figueiras Garrido, en calidade de parte recorrente, contra a Resolución precedente con data do 24 de marzo de 1999, dictada polo director xeral de Traballo da Consellería de Emprego e Asuntos Sociais do Goberno de Canarias e que agora consta, desde logo, referenciada nos autos.</p>
<p>2. Dictouse, xa que logo, aquel precedente proveído que agora consta nas ditas actuacións e outorgóuselle aquel ulterior e correspondente prazo emendatorio por termo de dez días, para o efecto legalmente establecido e, baixo expresa advertencia, en caso de persistir aquela referida omisión unha vez</p>
<p>excedido este, de arquivo por caducidade desta vía xurisdiccional contencioso-administrativa noutrora promovida para o efecto.</p>
<p>3. Conta pois, agora, en autos oportuna dilixencia expedida polo titular da secretaría deste xulgado, pola que se acredita o transcurso daquel referido prazo anteriormente aludido sen que aquela parte promovente emendase a omisión antes referenciada.</p>
<p>Acórdase: declara-la caducidade daquel referido recurso xurisdiccional contencioso-administrativo noutrora promovido pola parte recorrente antes aludida.</p>
<p>Notifíqueselles esta resolución ás correspondentes partes comparecidas e signifíqueselle-lo dereito que as asiste de interpor eventual recurso de apelación no prazo de quince días (15), contados a partir do día seguinte ó da súa correspondente notificación, ante este mesmo órgano xurisdiccional unipersoal contencioso-administrativo aquí radicado e para ante a Sala do Contencioso-Administrativo do TSX de Galicia, igualmente residenciado nesta capital.</p>
<p>Mándao e asínao o maxistrado xuiz titular do Xulgado do Contencioso-Administrativo número 1 da Coruña, Jose Manuel Ramírez Sineiro».</p>
<p>E para que lle sirva de notificación ó recorrente José Figueiras Garrido, que se atopa en paradoiro descoñecido, expido este edicto para a súa inserción no Diario Oficial de Galicia.</p>
<p>Na Coruña, 24 de novembro de 1999.</p>
<p>Pilar Cancela Ramírez de Arellano</p>
<p>Secretaria</p>

