---
date: '1999-11-10'
id: 117D2
page: 13
number: 217
agency: AUGAS DE GALICIA
section: VI. ANUNCIOS
title: >-
  Edicto do 14 de outubro de 1999, de notificación de resolución do expediente
  sancionador DH.D15.11066.
range: Edicto
url: 'https://www.xunta.gal/dog/Publicados/1999/19991110/Anuncio117D2_gl.html'
---
<p>Por medio deste edicto faise saber que o presidente do organismo autónomo Augas de Galicia dictou resolución no expediente administrativo sancionador que se detalla en extracto en anexo a este edicto, referente a infraccións tipificadas na Lei 29/1985, de augas, en materia de dominio público hidráulico.</p>
<p>En consecuencia, de acordo co previsto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle ó interesado a resolución referida no anexo e comunícaselle que o seu texto íntegro, xunto co resto das actuacións do expediente, se encontra á súa disposición nas oficinas do Departamento de Xestión do Dominio Público Hidráulico de Augas de Galicia (praza Camilo Díaz Valiño, estación de autobuses, Santiago de Compostela), durante o prazo de alegacións que a continuación se indica.</p>
<p>En relación con esta resolución, o interesado poderá interpor recurso de alzada perante o conselleiro de Política Territorial, Obras Públicas e Vivenda, no prazo dun (1) mes contado desde a publicación deste edicto no Diario Oficial de Galicia, de acordo co contido nos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999 que a modifica.</p>
<p>Con todo isto, no caso de non presenta-lo devandito recurso e sendo executiva a resolución notificada por este edicto, o importe da sanción deberá aboarse no prazo dun mes contado desde á súa publicación no Diario Oficial de Galicia, na conta aberta na oficina número 0388 da entidade bancaria Caixa Galicia, conta número 3110001083, aberta a nome de Augas de Galicia. Unha vez efectuado o ingreso, deberá remitir a Augas de Galicia copia do resgardo da operación bancaria. Transcorrido o dito prazo sen efectuarse o ingreso, procederase a súa exacción pola vía de constrinximento.</p>
<p>Santiago de Comnpostela, 14 de outubro de 1999.</p>
<p>Isabel Vila Barbosa</p>
<p>Xefa da Área de Xestión do Dominio Público</p>
<p>Hidráulico</p>
<p>ANEXO</p>
<p>Expediente número: DH.D15.11066.</p>
<p>Persoa interesada: Raúl López Aguiar.</p>
<p>Domicilio que consta no expediente: G.V. Corts Catalanes 1144, 2-1, 08020 Barcelona.</p>
<p>Acto administrativo: Resolución do 14-10-1999.</p>
<p>Preceptos infrinxidos: artigo 315 j) do Regulamento do dominio público hidráulico.</p>
<p>Sanción imposta: 5.000 ptas.</p>

