---
date: '1999-11-30'
id: 129DE
page: 14
number: 231
agency: CONCELLO DE BOIRO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19991130/Anuncio129DE_gl.html'
---
<p>Aprobados inicialmente polo Pleno desta Corporación, en sesión realizada con data do 11 de novembro de 1999, os pregos de cláusulas administrativas particulares que rexerán o concurso para adxudicar mediante concesión a xestión indirecta do servicio de cafetería do Centro Polivalente de Usos Marítimos e Terrestres de Escarabote, en cumprimento do disposto no artigo 122.1º do R.D. lexislativo 781/1986, do 18 de abril, sométese o expediente a información pública polo prazo de 8 días hábiles contados a partir da publicación deste anuncio no BOP para os efectos de presentación de reclamacións.</p>
<p>Do mesmo xeito, a Comisión de Goberno en sesión realizada con data do 15 de novembro de 1999 acordou inicia-lo expediente de licitación con tramitación urxente para a adxudicación da concesión do servicio de cafetería antes citado, coa salvidade disposta no artigo 122.2º do R.D. lexislativo 781/1986, do 18 de abril, de que no caso de que se formulen reclamacións contra a aprobación inicial dos devanditos pregos será aprazada esta licitación.</p>
<p>O prego de cláusulas administrativas particulares que rexerá esta contratación de xeito resumido establece o seguinte:</p>
<p>1. Obxecto do contrato: a xestión e explotación do servicio de cafetería do Centro Polivalente de Usos Marítimos e Terrestres de Escarabote.</p>
<p>2. Prazo do contrato: un (1) ano, prorrogable por iguais períodos ata un máximo de dez (10) anos.</p>
<p>3. Canon da concesión: non se fixa canon anual que percibirá o concello, debendo ser proposto polos licitadores nas súas ofertas.</p>
<p>4. Garantía provisional: 25.000 ptas.</p>
<p>5. Garantía definitiva: 250.000 ptas.</p>
<p>6. Presentación de proposicións: no prazo de trece (13) días naturais contados a partir do seguinte ó da publicación deste anuncio no BOP ou no Diario Oficial de Galicia, no rexistro xeral do concello en horario de 9 a 13 horas.</p>
<p>7. Apertura de proposicións: na casa do concello o quinto día hábil seguinte ó remate do prazo de presentación de proposicións. Se coincidira en sábado farase o seguinte día hábil.</p>
<p>8. Gastos do contrato: serán por conta do adxudicatario.</p>
<p>9. O prego de cláusulas administrativas particulares está a disposición dos interesados nas oficinas do concello.</p>
<p>Boiro, 19 de novembro de 1999.</p>
<p>Jesús Alonso</p>
<p>Alcalde</p>

