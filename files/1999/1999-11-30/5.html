---
date: '1999-11-30'
id: '12946'
page: 14
number: 231
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 15 de novembro de 1999 pola que se modifica o concerto educativo cos
  centros docentes privados da Comunidade Autónoma de Galicia que no anexo se
  relacionan.
range: Orde
url: 'https://www.xunta.gal/dog/Publicados/1999/19991130/Anuncio12946_gl.html'
---
<p>Por Orde do 31 de xullo de 1998 (DOG do 19 de agosto), e a corrección de erros publicada no</p>
<p>DOG do 27 de outubro, aprobáronse os concertos educativos cos centros docentes privados de educación primaria, educación secundaria obrigatoria, educación especial e formación profesional de primeiro e segundo grao. A mencionada orde foi modificada polas ordes do 2 de febreiro de 1999 (DOG do 25) e do 24 de marzo de 1999 (DOG do 12 de abril).</p>
<p>Tendo en conta o artigo 46.1º do Real decreto 2377/1985, do 18 de decembro (BOE do 27), polo que se aproba o Regulamento de normas básicas sobre concertos educativos e que nos centros privados concertados, que impartiron ciclos formativos de grao medio de duración de 1.300 ou 1.400 horas no curso escolar 1998-1999, o seu alumnado deberá realiza-la correspondente formación en centros de traballo no período de setembro a novembro de 1999, segundo se especifica no anexo IV da Lei 49/1998, do 30 de decembro (BOE do 31), de orzamentos xerais do Estado para 1999.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Aproba-la modificación do concerto dos centros privados, que no curso escolar 1998-1999 impartiron ciclos formativos de grao medio de duración de 1.300 ou 1.400 horas, para a realización da formación en centros de traballo nos meses de setembro a novembro de 1999, segundo os datos que figuran no anexo e na contía que se determina no anexo IV da mencionada Lei 49/1998.</p>
<p>Segundo.-A adenda ou documento administrativo de formalización do concerto educativo será asinado polo titular da Consellería de Educación e Ordenación Universitaria e polo titular do centro privado ou persoa con representación debidamente acreditada. Se o titular do centro privado non subscribise a adenda ou documento de formalización na data que se lle notifique, entenderase decaído no seu dereito.</p>
<p>Terceiro.-Contra esta disposición, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, do réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 15 de novembro de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>CICLOS FORMATIVOS DE GRAO MEDIO</p>
<p>(FORMACIÓN EN CENTROS DE TRABALLO)</p>
<table><tbody><tr><td></td></tr>
<tr><td>CENTRO</td><td>CONCELLO</td><td>UNIDADES</td><td>DENOMINACIÓN CICLO FORMATIVO</td></tr>
<tr><td></td></tr>
</tbody></table>
<table><tbody><tr><td>PROVINCIA: A CORUÑA</td></tr>
<tr><td>CERVANTES</td><td>A CORUÑA</td><td>1</td><td>XESTIÓN ADMINISTRATIVA</td></tr>
<tr><td>CRUZ ROJA</td><td>A CORUÑA</td><td>1</td><td>COIDADOS AUXILIARES DE ENFERMERÍA</td></tr>
<tr><td>HOGAR SANTA MARGARITA</td><td>A CORUÑA</td><td>1</td><td>COMERCIO</td></tr>
<tr><td>KARBO</td><td>A CORUÑA</td><td>1</td><td>XESTIÓN ADMINISTRATIVA</td></tr>
<tr><td>LÓPEZ Y VICUÑA</td><td>A CORUÑA</td><td>1</td><td>XESTIÓN ADMINISTRATIVA</td></tr>
<tr><td>NEBRIJA</td><td>A CORUÑA</td><td>1
1</td><td>XESTIÓN ADMINISTRATIVA
COIDADOS AUXILIARES DE ENFERMERÍA</td></tr>
<tr><td>SAN ANDRÉS</td><td>A CORUÑA</td><td>1</td><td>XESTIÓN ADMINISTRATIVA</td></tr>
<tr><td>SANTA MARIÑA</td><td>A CORUÑA</td><td>1</td><td>XESTIÓN ADMINISTRATIVA</td></tr>
<tr><td>MARÍA ASSUMPTA</td><td>NOIA</td><td>1</td><td>XESTIÓN ADMINISTRATIVA</td></tr>
<tr><td>LOYOLA</td><td>MUGARDOS</td><td>1</td><td>XESTIÓN ADMINISTRATIVA</td></tr>
<tr><td>DIVINO MAESTRO</td><td>A POBRA DO CARAMIÑAL</td><td>1</td><td>XESTIÓN ADMINISTRATIVA</td></tr>
<tr><td>ACADEMIA ALCÁZAR</td><td>SANTIAGO DE COMPOSTELA</td><td>1</td><td>XESTIÓN ADMINISTRATIVA</td></tr>
<tr><td>PROVINCIA: OURENSE</td></tr>
<tr><td>SAN MARTÍN</td><td>OURENSE</td><td>1</td><td>COIDADOS AUXILIARES DE ENFERMERÍA</td></tr>
<tr><td>SANTO CRISTO</td><td>OURENSE</td><td>1
1</td><td>XESTIÓN ADMINISTRATIVA
COIDADOS AUXILIARES DE ENFERMERÍA</td></tr>
<tr><td>PROVINCIA: PONTEVEDRA</td></tr>
<tr><td>ALOYA</td><td>VIGO</td><td>1</td><td>XESTIÓN ADMINISTRATIVA</td></tr>
<tr><td>DIVINO MAESTRO</td><td>VIGO</td><td>1
1</td><td>XESTIÓN ADMINISTRATIVA
COIDADOS AUXILIARES DE ENFERMERÍA</td></tr>
<tr><td>HIJAS DE MARÍA</td><td>VIGO</td><td>1</td><td>COMERCIO</td></tr>
<tr><td>MENDIÑO</td><td>VIGO</td><td>1
1</td><td>XESTIÓN ADMINISTRATIVA
COIDADOS AUXILIARES DE ENFERMERÍA</td></tr>
<tr><td>SAN MIGUEL</td><td>VIGO</td><td>1
1</td><td>XESTIÓN ADMINISTRATIVA
COIDADOS AUXILIARES DE ENFERMERÍA</td></tr>
<tr><td>SAN ROQUE</td><td>VIGO</td><td>1</td><td>IMPRESIÓN EN ARTES GRÁFICAS</td></tr>
<tr><td>VICTORIA</td><td>VIGO</td><td>1</td><td>XESTIÓN ADMINISTRATIVA</td></tr>
<tr><td>VIVAS</td><td>VIGO</td><td>1</td><td>COIDADOS AUXILIARES DE ENFERMERÍA</td></tr>
<tr><td>EFA A CANCELA</td><td>AS NEVES</td><td>1</td><td>PANIFICACIÓN E REPOSTERÍA</td></tr>
</tbody></table>

