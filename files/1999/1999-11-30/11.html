---
date: '1999-11-30'
id: 1295E
page: 14
number: 231
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 28 de outubro de 1999, da Dirección Xeral de Relacións Laborais,
  pola que se ordena a publicación do acordo sobre criterios de reparto do Fondo
  de Acción Social para o exercicio 1998, para o persoal transferido do
  Instituto Nacional de Emprego polo Real decreto 1375/1997, do 29 de agosto e
  polo Real decreto 232/1998, do 16 de febreiro, aprobado polo Consello da Xunta
  de Galicia o día 14 de outubro de 1999.
range: Resolución
url: 'https://www.xunta.gal/dog/Publicados/1999/19991130/Anuncio1295E_gl.html'
---
<p>Visto o acordo sobre criterios de reparto do Fondo de Acción Social para o exercicio 1998, no que se recolle o acordo aprobado o día 23 de setembro de 1999, entre representantes da Administración autonómica e a organización sindical CIG, representada na mesa xeral de negociación de funcionarios e no comité intercentros do persoal laboral, así como na comisión de reparto das Axudas de Acción Social do ano 1998, consistente en: abri-lo prazo de presentación de solicitudes polo prazo dun mes a partir do día da súa publicación no Diario Oficial de Galicia e unicamente para os solicitantes que resultaron excluídos nas listas definitivas do Fondo de Acción Social do ano 1998, ós que lles será de aplicación a normativa establecida no anexo da Resolución do 17 de xullo de 1998, da Dirección Xeral de Relacións Laborais (DOG nº 146 do 30 xullo), e de conformidade co disposto no artigo 36 da Lei 9/1987, do 12 de xuño.</p>
<p>A Dirección Xeral de Relacións Laborais</p>
<p>ACORDA:</p>
<p>Primeiro.-Ordena-la inscrición do devandito acordo no rexistro correspondente desta dirección xeral.</p>
<p>Segundo.-Dispoñe-la súa publicación no Diario Oficial de Galicia.</p>
<p>Santiago de Compostela, 28 de outubro de 1999.</p>
<p>Jose María Fernández Olea</p>
<p>Director xeral de Relacións Laborais</p>

