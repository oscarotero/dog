---
date: '1999-06-04'
id: 944E
page: 6
number: 106
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Resolución do 2 de xuño de 1999 pola que se ordena a publicación do acordo do
  Consello da Xunta de Galicia, do 23 de abril de 1999, polo que se aproba
  definitivamente como plan sectorial de incidencia supramunicipal o Plan de
  Xestión de Residuos Sólidos Urbanos de Galicia.
range: Resolución
url: 'https://www.xunta.gal/dog/Publicados/1999/19990604/Anuncio944E_gl.html'
---
<p>O Consello da Xunta de Galicia, na súa reunión do día vintetrés de abril de mil novecentos noventa e nove, adoptou o seguinte acordo:</p>
<p>Declarar aprobado definitivamente como Plan sectorial de incidencia supramunicipal o Plan de Xestión de Residuos Sólidos Urbanos de Galicia.</p>
<p>As determinacións contidas no Plan de Residuos Sólidos Urbanos de Galicia vincularán o planeamento dos municipios nos que se asentan as súas instalacións, que terán que adaptarse a elas dentro dos prazos legalmente determinados.</p>
<p>De conformidade co disposto na disposición adicional quinta da Lei 1/1997, do 24 de marzo, do solo de Galicia, para os efectos previstos na disposición adicional primeira da Lei 10/1995, do 23 de novembro, de ordenación do territorio de Galicia, quedan expresamente cualificadas como de marcado carácter territorial as obras necesarias para a execución dos proxectos do plan. Consecuentemente, non estarán sometidas ós actos de control preventivo municipal a que se refire o artigo 84.1º b) da Lei 7/1985, do 2 de abril, reguladora das bases de réxime local, as instalacións incluídas nos proxectos sectoriais que aprobe o Consello da Xunta de Galicia.</p>
<p>Visto o antedito acordo do Consello da Xunta de Galicia, adoptado na súa reunión do día vintetrés de abril de mil novecentos noventa e nove, e coa finalidade de cumprilo, dispoño que se publique no Diario Oficial de Galicia.</p>
<p>Santiago de Compostela, 2 de xuño de 1999.</p>
<p>José Carlos del Álamo Jiménez</p>
<p>Conselleiro de Medio Ambiente</p>

