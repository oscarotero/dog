---
date: '1999-06-04'
id: 94FA
page: 6
number: 106
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de aprobación definitiva.
range: Anuncio
url: 'https://www.xunta.gal/dog/Publicados/1999/19990604/Anuncio94FA_gl.html'
---
<p>O Pleno do Concello, na sesión do 9 de abril de 1999, aprobou definitivamente o proxecto de delimitación e os proxectos dos estatutos e bases de actuación da xunta de compensación do polígono B do solo urbanizable non programado número 6 (SUNP-6) en San Lázaro, promovidos por promociones Manusan, S.L., Explotaciones Costel, S.L. e Procruz, S.L.</p>
<p>O texto íntegro dos estatutos e bases de actuación aprobados definitivamente foi publicado no BOP número 109, do 15 de maio de 1999.</p>
<p>Contra o acto de aprobación definitiva, que pon fin á vía administrativa, poderase interpor potestativamente recurso de reposición perante o Pleno do Concello no prazo dun mes contado desde o día seguinte ó da súa publicación no Diario Oficial de Galicia. Alternativamente, o acto de aprobación definitiva poderá impugnarse directamente en vía xudicial mediante a interposición de recurso contencioso-administrativo perante o Tribunal Superior de Xustiza de Galicia, no prazo de dous meses contados</p>
<p>desde o día seguinte ó da súa publicación no Diario Oficial de Galicia.</p>
<p>No suposto en que se interpoña recurso administrativo de reposición, non poderá interpoñerse recurso contencioso-administrativo ata que non se resolva expresa ou presuntamente o recurso de reposición interposto. En tal caso, o prazo para interpoñe-lo recurso contencioso-administrativo contarase desde o día seguinte a aquel en que se notifique a resolución expresa do recurso potestativo de reposición ou no que este deba entenderse presuntamente rexeitado. No suposto de rexeitamento presunto do recurso de reposición, o prazo para interpoñe-lo recurso contencioso-administrativo é de seis meses.</p>
<p>Durante o prazo dun mes, contado a partir do día seguinte ó da publicación deste anuncio, os propietarios de terreos afectados por esta actuación poderán solicita-la súa incorporación á xunta de compensación.</p>
<p>Santiago de Compostela, 25 de maio de 1999.</p>
<p>Xosé Sánchez Bugallo</p>
<p>Alcalde</p>

