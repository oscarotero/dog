---
date: '1999-11-17'
id: 13F92
page: 13
number: 222
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 22 de outubro de 1999 pola que se modifica a autorización definitiva
  do centro privado Cruz Roja Española da Coruña, por implantación dun novo
  ciclo formativo.
range: Orde
url: 'https://www.xunta.gal/dog/Publicados/1999/19991117/Anuncio13F92_gl.html'
---
<p>Examinado o expediente presentado polo representante do centro privado Cruz Roja Española da Coruña, polo que solicita autorización para poder imparti-lo ciclo formativo de grao medio Farmacia da familia profesional de sanidade.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria da Coruña, que se remite cos informes correspondentes.</p>
<p>Vista a Lei orgánica 1/1990, do 3 de outubro, de ordenación xeral do sistema educativo; Real decreto 1004/1991 (BOE do 26), polo que se establecen os requisitos mínimos dos centros que impartan ensinanzas de réxime xeral non universitarias; Real decreto 777/1998 (BOE do 8 de maio), polo que se desenvolven determinados aspectos da ordenación da formación profesional no ámbito do sistema educativo; Real decreto 547/1995 (BOE do 5 de xuño), polo que se establece o título de técnico en farmacia, Decreto 133/1995, do 10 de maio (DOG do 22) sobre autorización de centros privados e a Orde do 20 de setembro de 1995 (DOG do 15 de decembro), que desenvolve o dito decreto.</p>
<p>Tendo en conta os informes da Delegación Provincial da Coruña, e o informe favorable da Dirección Xeral de Ordenación Educativa e de Formación Profesional.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo centro privado Cruz Roja Española da Coruña para poder imparti-lo ciclo formativo de grao medio Farmacia da familia profesional de sanidade.</p>
<p>Segundo.-Antes do inicio das ensinanzas que se autorizan, a Delegación Provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación persoal que impartirá docencia no dito centro.</p>
<p>Terceiro.-O centro deberá cumpri-la Norma Básica da Edificacion NBE-CPI/1996, de condicións de protección contra incendios nos edificios, aprobada polo Real decreto 2177/1996, do 4 de outubro (BOE do 29). Todo isto sen prexuízo de que teñan que</p>
<p>cumprirse outros requisitos esixidos pola normativa municipal ou autonómica.</p>
<p>Cuarto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a esta orde.</p>
<p>Disposición transitoria</p>
<p>Mentres non se extinguen as ensinanzas de FP2, segundo o calendario de aplicación da Lei 1/1990, do 3 de outubro, de ordenación xeral do sistema educativo, poderán imparti-las ensinanzas das especialidades de técnico especialista en laboratorio e de técnico especialista en radiodiagnóstico que o dito centro ten autorizadas.</p>
<p>Contra esta disposición, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 22 de outubro de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: A Coruña.</p>
<p>Concello: A Coruña.</p>
<p>Localidade: A Coruña.</p>
<p>Enderezo: Joaquín Planells, s/n.</p>
<p>Denominación: Cruz Roja Española.</p>
<p>Código do centro: 15021986.</p>
<p>Titular: Mª del Carmen Colmeiro Rojo.</p>
<p>Ensinanzas que se autorizan:</p>
<p>-Ciclo formativo de grao medio Farmacia, da familia profesional de sanidade, 1 unidade para 30 alumnos.</p>
<p>Composición resultante:</p>
<p>-Ciclo formativo de grao medio Coidados auxiliares de enfermería, da familia profesional de sanidade, 1 unidade para 30 alumnos.</p>
<p>-Ciclo formativo de grao medio Farmacia da familia profesional de sanidade, 1 unidade para 30 alumnos.</p>
<p>-Ciclo formativo de grao superior Imaxe para o diagnóstico, da familia profesional de sanidade, 2 unidades 30 alumnos/unidade.</p>
<p>-Ciclo formativo de grao superior Laboratorio de diagnóstico clínico, da familia profesional de sanidade, 2 unidades 30 alumnos/unidade.</p>
<p>-Ciclo formativo de grao superior Animación sociocultural, da familia profesional de servicios socioculturais e á comunidade, 1 unidade para 30 alumnos.</p>

