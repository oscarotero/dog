---
date: '1999-11-17'
id: 13FA2
page: 13
number: 222
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 11 de novembro de 1999 pola que se amplía o prazo previsto na base
  décima da Orde do 29 de xuño de 1999 (Diario Oficial de Galicia nº 135, do 15
  de xullo).
range: Orde
url: 'https://www.xunta.gal/dog/Publicados/1999/19991117/Anuncio13FA2_gl.html'
---
<p>O concurso ó que se refire a Orde do 29 de xuño de 1999 lévase a efecto en virtude da execución da sentencia 85/1998, do 4 de febreiro, da sala do contencioso-administrativo do Tribunal Superior de Xustiza de Galicia.</p>
<p>Tendo en conta que a súa primeira fase supón un proceso complexo e moi voluminoso, no que se refire ó número de peticións de postos realizadas, e tendo en conta a aplicación do previsto no artigo 71 da Lei 30/1992, do 26 de novembro, de réxime xurídico das administracións públicas e do procedemento administrativo común no presente expediente, como consecuencia da existencia de inconcreccións nalgunhas instancias presentadas, é polo que esta consellería</p>
<p>DISPÓN:</p>
<p>A ampliación do prazo para publica-la resolución provisional da 1ª fase do concurso convocado pola Orde do 29 de xuño de 1999, por un mes máis,</p>
<p>contado desde o prazo de remate establecido na base décima da citada orde.</p>
<p>Santiago de Compostela, 11 de novembro de 1999.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>

