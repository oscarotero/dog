---
date: '1999-05-13'
id: 7CBE
page: 5
number: 91
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Orde do 30 de abril de 1999 pola que se convoca o XIII Certame Galego de Artes
  Plásticas Xuventude 99.
range: Orde
url: 'https://www.xunta.gal/dog/Publicados/1999/19990513/Anuncio7CBE_gl.html'
---
<p>O Real decreto 2434/1982, do 24 de xullo, sobre traspaso de funcións e servicios do Estado á Comunidade Autónoma de Galicia en materia de cultura, especifica no seu anexo I.B.3.h que aquela asume as competencias de promoción e organización de actividades de animación sociocultural no ámbito artístico, artesanal, turístico e de aire libre, dirixidas ós sectores da xuventude, infancia, terceira idade e sectores marxinados.</p>
<p>Neste marco competencial, o ámbito cultural e artístico no que respecta á xuventude é compartido conxuntamente polas consellerías de Familia e Promoción do Emprego, Muller e Xuventude, que a través da Dirección Xeral de Xuventude desenvolve o programa Fomento da actividade xuvenil, que ten entre os seus obxectivos básicos promociona-la actividade cultural e artística entre a nosa xuventude, e a Consellería de Cultura, Comunicación Social e Turismo, a través da súa Dirección Xeral de Promoción Cultural, que ten, entre outras funcións a de colaborar no desenvolvemento do teatro, a danza, a música, as artes líricas e coreográficas, así como a posta en práctica de medidas de apoio para os artistas, de acordo co Decreto 488/1997, do 26 de decembro, e o Decreto 8/1998, do 8 de xaneiro, polos que, respectivamente, se establece a estructura orgánica de cada unha das ditas consellerías.</p>
<p>Polo exposto, a Consellería de Familia e Promoción do Emprego, Muller e Xuventude, consciente da importancia que ten facilitar vías polas que poida manifestarse a actividade e inquedanza artística individual e colectiva da xuventude galega, e contando coa colaboración da Consellería de Cultura, Comunicación Social e Turismo, dada a natureza das actividades que se van realizar, convoca unha serie de certames, concursos e mostras que abranguen un amplo abano de manifestacións de carácter artístico e artesanal e que constitúen o programa Certames e Mostras Xuventude 99.</p>
<p>Por todo isto,</p>
<p>DISPOÑO:</p>
<p>Artigo 1º</p>
<p>A Consellería de Familia e Promoción do Emprego, Muller e Xuventude convoca o XIII Certame Galego de Artes Plásticas Xuventude 99, segundo as bases que se establecen no anexo I desta orde, onde se regulan os aspectos relativos á participación, condicións xerais que van rexer na respectiva convocatoria, inscricións, desenvolvemento, premios e xurado.</p>
<p>Artígo 2º</p>
<p>As actividades que impliquen o desenvolvemento deste certame serán custeadas con cargo ás partidas</p>
<p>orzamentarias 14.05.355B.640.1 e 14.01.211.A.640.0 dos orzamentos xerais da Comunidade Autónoma de Galicia para 1999.</p>
<p>Disposicións derradeiras</p>
<p>Primera.-Facúltase a directora xeral de Xuventude para dictar, no ámbito das súas competencias, as resolucións precisas para o desenvolvemento desta orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 30 de abril de 1999.</p>
<p>Manuela López Besteiro</p>
<p>Conselleira de Familia e Promoción do Emprego, Muller e Xuventude</p>
<p>ANEXO I</p>
<p>XIII Certame Galego de Artes Plásticas</p>
<p>Xuventude 99</p>
<p>I. Participantes.</p>
<p>Establécense as seguintes modalidades:</p>
<p>Pintura.</p>
<p>Escultura.</p>
<p>Debuxo.</p>
<p>Cerámica.</p>
<p>Poderán participar xoves artistas galegos ou residentes en Galicia, establecéndose as seguintes categorías para cada modalidade.</p>
<p>Pintura e debuxo:</p>
<p>Categoria A: ata os 12 anos.</p>
<p>Categoria B: dos 13 ós 17 anos.</p>
<p>Categoria C: dos 18 ós 30 anos.</p>
<p>Cerámica:</p>
<p>Categoría B: ata os 17 anos.</p>
<p>Categoría C: dos 18 ós 30 anos.</p>
<p>Escultura:</p>
<p>Categoría C: ata os 30 anos.</p>
<p>Tódalas idades considéranse cumpridas o 31-12-99.</p>
<p>II. Condicións xerais.</p>
<p>1. Cada autor poderá presentar, como máximo, tres obras en cada modalidade.</p>
<p>2. As obras presentadas serán orixinais e non poderán ter participado en ningún concurso.</p>
<p>3. O tema e as técnicas serán libres.</p>
<p>4. Os debuxos deberán levar cristal protector ou arraglass, e as pinturas marco ou bastidor, e virán presentadas co embalaxe ou enfardamento protector.</p>
<p>5. A organización non se responsabiliza das posibles roturas ou extravíos das obras, se ben a Dirección Xeral de Xuventude subscribirá unha póliza que as asegure, de ata un máximo de 100.000 ptas. por obra.</p>
<p>6. a) As obras premiadas nas distintas categorías quedarán en poder da Dirección Xeral de Xuventude.</p>
<p>b) As obras con mención de honra poderán ser cedidas á Dirección Xeral de Xuventude para poder, como as premiadas, engrosa-los fondos do museo de arte xuvenil Esteban Rosa situado no albergue xuvenil de Gandarío-Sada-A Coruña.</p>
<p>III. Inscricións.</p>
<p>1. Os participantes deberán envía-lo impreso de inscrición que se indica no anexo II ó Servicio de Xuventude da Delegación da Consellería de Familia e Promoción do Emprego, Muller e Xuventude da provincia na que residan habitualmente:</p>
<p>r/ Ronda da Muralla, 70-27003 Lugo.</p>
<p>Avda. de La Habana, 81-baixo 32004 Ourense.</p>
<p>r/ Durán Loriga, 9-1º 15003 A Coruña.</p>
<p>r/ María Berdiales 20-entreplanta- 36203 Vigo-Pontevedra.</p>
<p>Sen prexuízo do disposto no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>O prazo de presentación será ata o día 15 de outubro de 1999 inclusive.</p>
<p>2. A solicitude irá acompañada dun sobre pechado no que figurará o boletín de inscrición que se indica no anexo III, cos seguintes datos de identificación:</p>
<p>-Título da obra</p>
<p>-Modalidade.</p>
<p>-Categoría.</p>
<p>-Lema.</p>
<p>-Nome e apelidos do autor.</p>
<p>-Enderezo e teléfono.</p>
<p>-Localidade.</p>
<p>Así como unha fotocopia do DNI por ámbalas dúas caras ou da folla correspondente do libro de familia.</p>
<p>3. No exterior do sobre figurará o lema do autor, títulos das obras, modalidade e categoría na que participa.</p>
<p>IV. Desenvolvemento.</p>
<p>O certame obxecto da presente convocatoria desenvolverase a través da Delegación Provincial da Consellería de Familia e Formación do Emprego, Muller e Xuventude da Coruña, coa colaboración da delegación provincial da Consellería de Cultura, Comunicación Social e Turismo.</p>
<p>O xurado seleccionará, de entre as obras recibidas, aquelas que, pola súa calidade e orixinalidade, ó seu xuízo o merecesen.</p>
<p>A selección farase nun só acto, levantando acta o secretario do xurado. Concederanse tres premios por categoría e modalidade.</p>
<p>V. Premios.</p>
<p>Establécense os premios seguintes:</p>
<p>Pintura:</p>
<p>ABC</p>
<p>1º30.00060.000125.000</p>
<p>2º20.00040.000 75.000</p>
<p>3º15.00025.000 50.000</p>
<p>Debuxo:</p>
<p>ABC</p>
<p>1º25.00050.000 80.000</p>
<p>2º15.00035.000 35.000</p>
<p>3º10.00020.000 30.000</p>
<p>Escultura:</p>
<p>ABC</p>
<p>1º--125.000</p>
<p>2º-- 75.000</p>
<p>3º-- 50.000</p>
<p>Cerámica:</p>
<p>ABC</p>
<p>1º-60.000100.000</p>
<p>2º-40.000 75.000</p>
<p>3º-25.000 50.000</p>
<p>Os premios obxecto desta convocatoria estarán suxeitos ás retencións correspondentes conforme a lexislación tributaria.</p>
<p>As obras seleccionadas serán expostas na provincia da Coruña, en localidade por determinar, no mes de novembro de 1999.</p>
<p>A organización poderá montar unha exposición itinerante con elas.</p>
<p>VI. Xurado.</p>
<p>A xuízo do xurado, e segundo a calidade das obras, poderanse deixar desertos algúns premios.</p>
<p>As contías dos premios serán únicas e indivisibles.</p>
<p>O xurado será nomeado pola delegada provincial da Consellería de Familia e Promoción do Emprego, Muller e Xuventude e pola delegada provincial da Consellería de Cultura, Comunicación Social e Turismo da Coruña, e estará composto por persoas cualificadas no campo artístico, recaendo a secretaría nun funcionario da Delegación Provincial de Familia e Promoción do Emprego, Muller e Xuventude da Coruña.</p>
<p>A decisión do xurado será irrecorrible.</p>

