---
date: '1999-09-02'
id: ECF2
page: 10
number: 170
agency: UNIVERSIDADE DA CORUÑA
section: IV. OPOSICIÓNS E CONCURSOS
title: >-
  Resolución do 27 de xullo de 1999 pola que se convocan probas selectivas para
  a provisión de prazas de auxiliares de servicios vacantes no cadro de persoal
  laboral desta universidade.
range: Resolución
url: 'https://www.xunta.gal/dog/Publicados/1999/19990902/AnuncioECF2_gl.html'
---
<p>Aprobada por Resolución do 10 de agosto de 1995 a oferta de emprego público para 1995 de persoal de administración e servicios da Universidade da Coruña,</p>
<p>Este rectorado, no uso das competencias que lle están atribuídas no artigo 18 da Lei 11/1983, do 25 de agosto, de reforma universitaria, en relación co artigo 3.2º e) da mesma norma, así como nos estatutos desta universidade, aprobados por Decreto da Xunta de Galicia 253/1992, do 10 de setembro (DOG do 17), modificado polo Decreto 245/1998, do 30 de xullo (DOG do 28 de agosto), e ó obxecto de atende-las necesidades de auxiliares de servicios,</p>
<p>RESOLVE:</p>
<p>Primeiro.-Convocar probas selectivas para cubrir 31 prazas de auxiliares de servicios da Universidade da Coruña, destinados a realizar tarefas de apoio na área de conserxería nos distintos centros e servicios desta universidade.</p>
<p>A totalidade de prazas convocadas reservaranse para seren cubertas pola quenda inicial de promoción interna por persoal laboral fixo da Universidade da Coruña, pertencente á categoría distinta cá das prazas convocadas.</p>
<p>As prazas que non sexan cubertas pola quenda de promoción interna, por non teren acadado os aspirantes a puntuación mínima esixida para a superación das correspondentes probas ofertaranse ó resto dos aspirantes polo sistema xeral de acceso libre.</p>
<p>Do total de prazas resultantes para o sistema de acceso libre resérvanse 3 para seren cubertas entre persoas con minusvalidez de grao igual ou superior ó 33 por cento, de conformidade co previsto na disposición adicional décimo novena da Lei 30/1984, do 2 de agosto.</p>
<p>As probas selectivas realizaranse con suxeición ás seguintes</p>
<p>Bases da convocatoria</p>
<p>1. Solicitudes.</p>
<p>1.1. Os que desexen tomar parte nestas probas selectivas deberán solicitalo na instancia segundo modelo que figura como anexo IV. Á instancia xuntaráselle focotopia do documento nacional de identidade, acreditándose ademais o pagamento dos dereitos de exame na forma prevista no punto 1.2.</p>
<p>As solicitudes dirixiranse ó rector da Universidade da Coruña no prazo de 20 días naturais contados</p>
<p>a partir do seguinte ó da publicación desta convocatoria no Diario Oficial de Galicia.</p>
<p>A presentación das solicitudes farase no rexistro xeral da Universidade na Coruña (Edificio do Rectorado, rúa da Mestranza, s/n, CP 15001) e Ferrol (Vicerrectorado do Campus, Doctor Vázquez Cabrera, s/n CP 15403), ou nas restantes formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27 de novembro), modificada por Lei 4/1999, do 13 de xaneiro (BOE do 14).</p>
<p>1.2. Os dereitos de exame serán de 5.015 pesetas que se ingresarán, directamente ou mediante transferencia, en calquera das oficinas da Caixa Postal, na conta corrente número 1302-1700-42-0017957982, «Probas selectivas para auxiliares de servicios», ó nome da Universidade da Coruña. A solicitude deberá ir acompañada do resgardo acreditativo do ingreso, do que a súa falta determinará a exclusión do aspirante. En ningún caso o pagamento suporá a substitución do trámite de presentación, en tempo e forma, da solicitude perante o órgano expresado no punto 1.1.</p>
<p>1.3. Os méritos da fase de concurso correspondentes á antigüidade e ós servicios prestados polos aspirantes á Universidade da Coruña deberán acreditarse mediante certificación expedida pola Xerencia, referida á data de publicación no DOG da presente convocatoria, que será incorporada á solicitude.</p>
<p>1.4. Os aspirantes que concorran ás prazas reservadas para quen teña a condición legal de minusvalidez deberán formula-la correspondente opción coa declaración expresa de reuni-la condición esixida ó respecto.</p>
<p>1.5. Os aspirantes que padezan algunha discapacidade, poderán indicalo no recadro número 14 da solicitude e solicitar, de se-lo caso, as posibles adaptacións de tempos e medios para a realización dos exercicios nos que esta adaptación sexa necesaria, expresándoo no recadro número 15.</p>
<p>1.6. Os aspirantes quedan vinculados ós datos que fagan constar nas súas solicitudes, podendo unicamente demanda-la súa modificación mediante escrito motivado, dentro do prazo establecido na base 1.1. para a presentación de solicitudes. Transcorrido o dito prazo non se admitirá ningunha petición desta natureza, agás causa excepcional sobrevida, xustificada e discrecionalmente apreciada polo tribunal.</p>
<p>2. Requisitos dos candidatos.</p>
<p>2.1. Para seren admitido ás realización destas probas selectivas, os aspirantes deberán reunir e mante-los seguintes requisitos:</p>
<p>a) Ser español ou te-la nacionalidade de calquera dos demais estados membros da Unión Europea, logo de acreditación dela, neste último caso.</p>
<p>b) Ter cumpridos os dezaoito anos de idade e non exceder dos sesenta e cinco.</p>
<p>c) Estar en posesión do certificado de estudios primarios ou equivalente, ou estar en condicións de obtelo na data na que remate o prazo de presentación das solicitudes.</p>
<p>d) Non padecer enfermidade nin estar afectado por limitación física ou psíquica que sexa incompatible co desempeño das correspondentes funcións.</p>
<p>e) Non ter sido separado, mediante expediente disciplinario, do servicio de calquera das administracións públicas nin estar inhabilitado para o desempeño de funcións públicas por sentencia firme. Igualmente, os aspirantes dos paises da CEE deberán acreditar non estar sometidos a sanción disciplinaria ou condena penal que impida, no seu Estado, o acceso á función pública.</p>
<p>2.2. Os aspirantes pola quenda de promoción interna deberán reunir ademais os seguintes requisitos:</p>
<p>a) Te-la condición de persoal laboral fixo da Universidade da Coruña.</p>
<p>b) Pertencer a categoría distinta cá das prazas convocadas na presente convocatoria.</p>
<p>c) Os aspirantes pola quenda de promoción interna quedarán exentos do requisito de titulación esixido no punto c) do punto anterior.</p>
<p>2.3. Tódolos requisitos deberán posuírse no momento de finaliza-lo prazo de presentación das solicitudes e gozar deles durante o proceso selectivo.</p>
<p>3. Discapacidades.</p>
<p>3.1. Para a realización das probas selectivas, o tribunal cualificador establecerá, para as persoas con minusvalidez que o tivesen demandado na solicitude de admisión, as adaptacións posibles de tempos e medios.</p>
<p>3.2. Se no desenvolvemento do proceso selectivo se lle suscitaran dúbidas ó tribunal respecto á capacidade do aspirante pola cota de prazas reservadas a persoas con discapacidade para o desempeño das actividades habitualmente desenvolvidas polos traballadores da categoría de auxiliar de servicios, poderá solicita-lo correspondente dictame do órgano competente da Comunidade Autónoma.</p>
<p>4. Listas de admitidos e excluídos.</p>
<p>4.1. Expirado o prazo de presentación de solicitudes, no prazo máximo de vinte días naturais, o rector da universidade dictará resolución, que será publicada no Diario Oficial de Galicia, declarando aprobadas as listas de aspirantes admitidos e excluídos, que serán feitas públicas no taboleiro de anuncios do Rectorado da Universidade e no Vicerrectorado do Campus de Ferrol, con mención expresa</p>
<p>do nome, apelidos e documento nacional de identidade e, se é o caso, as causas de exclusión.</p>
<p>Os aspirantes excluídos disporán dun prazo de dez días, contados a partir da publicación da referida resolución, para emenda-lo defecto que motivase a exclusión. Transcorrido o devandito prazo, o rector dictará resolución da que declarará aprobada a lista definitiva de admitidos e excluídos, contra a que os interesados poderán interpor recurso contencioso administrativo perante o Tribunal Superior de Xustiza de Galicia, no prazo de dous meses a partir do día seguinte ó da publicación da resolución.</p>
<p>4.2. O feito de figurar na lista de admitidos non prexulga que se lles recoñeza ós interesados a posesión dos requisitos esixidos, que terán que acreditarse no seu momento, de acordo co previsto na base 9.1 desta convocatoria.</p>
<p>5. Sistema selectivo.</p>
<p>5.1. O procedemento de selección dos aspirantes será o de concurso-oposición, coa valoración de méritos, exercicios e puntuacións que se especifican no anexo I.</p>
<p>5.2. O programa das probas da fase de oposición é o que figura como anexo II.</p>
<p>6. Tribunal cualificador.</p>
<p>6.1. O tribunal cualificador é o que figura como anexo III da presente convocatoria.</p>
<p>6.2. O tribunal na súa constitución, composición e funcionamento aterase ó disposto no artigo 13 do R.D. 364/1995 e na Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27 de novembro), modificada por Lei 4/1999, do 13 de xaneiro (BOE do 14).</p>
<p>6.3. O tribunal poderá dispoñe-la incorporación os seus traballos de asesores especialistas no número que considere necesario.</p>
<p>6.4. O tribunal terá a categoría terceira das recollidas no Decreto 299/1990, do 24 de maio (DOG do 1 de xuño).</p>
<p>7. Calendario das probas.</p>
<p>7.1. O lugar e data de comezo dos exercicios será feito público na resolución rectoral que aprobe as listas de aspirantes admitidos e excluídos.</p>
<p>7.2. A duración máxima das probas selectivas será de seis meses desde a data de publicación da presente convocatoria.</p>
<p>7.3. A orde de actuación dos aspirantes será a que determine a Dirección Xeral da Función Pública da Comunidade Autónoma para o ano en que se realice a proba.</p>
<p>8. Lista de aprobados.</p>
<p>8.1. Concluído o exercicio da fase de oposición, o tribunal cualificador fará pública no Rectorado da Coruña, no Vicerrectorado do Campus de Ferrol, e no lugar ou lugares de celebración do exercicio, así como naqueloutros que estime oportuno, a puntuación obtida polos aspirantes neste, así como a de cada unha das probas que o compoñen.</p>
<p>8.2. O tribunal fará pública a valoración dos méritos da fase de concurso unha vez realizado o exercicio da fase de oposición.</p>
<p>8.3. O tribunal publicará a relación dos aspirantes que superaron as probas selectivas, constituída por aqueles opositores que, en número non superior ó das prazas convocadas e tendo acadado a puntuación mínima esixida para a primeira proba do exercicio da fase de oposición, obtiveran a maior puntuación final, con indicación da puntuación total obtida por cada un deles. Estas listas serán confeccionadas independentemente para cada quenda de acceso e segundo a orde de puntuación final acadada por cada aspirante. Os opositores que non se encontren incluídos nesta relación terán a consideración de non ter aprobado as probas selectivas, único extremo respecto do que o tribunal poderá certificar.</p>
<p>8.4. O tribunal elevará ó rector a relación definitiva dos aspirantes aprobados pola orde de esta puntuación final por cada quenda de acceso, con proposta de que se formalicen con eles os correspondentes contratos de traballo.</p>
<p>9. Presentación de documentos.</p>
<p>9.1. No prazo de 20 días naturais a partir do día seguinte ó que se fixese pública a relación definitiva de aprobados nas probas selectivas, estes deberán presentar no Servicio de Persoal da Universidade da Coruña (rúa da Mestranza, s/n) os seguintes documentos:</p>
<p>a) Fotocopia do DNI ou documento acreditativo equivalente de ser nacional dun Estado membro da Unión Europea.</p>
<p>b) Fotocopia compulsada do título de esixido para acceder ás probas.</p>
<p>c) Declaración xurada ou promesa de non ter sido separado, mediante expediente disciplinario, do servicio de ningunha Administración pública nin estar inhabilitado para o exercicio de funcións públicas. Os nacionais dos demais estados membros da Unión Europea deberán acreditar estes requisitos nos termos previstos na Lei 17/1993, do 23 de decembro.</p>
<p>d) Certificado médico oficial acreditativo de non padecer enfermidade nin defecto físico que imposibiliten para o servicio.</p>
<p>e) Certificado dos órganos competentes da Comunidade Autónoma que acredite a condición legal de minusvalidez, se é o caso.</p>
<p>9.2. Os aspirantes pola quenda de promoción interna estarán exentos de xustifica-las condicións e requisitos xa acreditados para obte-lo seu anterior nomeamento ou contrato indefinido.</p>
<p>9.3. O órgano competente poderá requirir, respecto das persoas que ingresen pola quenda de discapacitados, dictame do órgano mencionado no punto 3.2 desta convocatoria sobre a compatibilidade do candidato co posto de traballo ou sobre as adaptacións deste último.</p>
<p>10. Contratación e incorporación ó posto de traballo.</p>
<p>10.1. Formalizados debidamente polos aspirantes que superaron as probas selectivas os trámites de presentación de documentos, serán contratados como auxiliares de servicios da Universidade da Coruña.</p>
<p>10.2. A adxudicación de postos de traballo efectuarase de acordo coas peticións dos interesados entre os postos ofertados a eles, segundo a orde de puntuación obtida no proceso selectivo dentro de cada quenda de acceso. A este respecto, os aspirantes que accedan pola quenda de promoción interna terán preferencia para cubri-los postos convocados, sobre os aspirantes que non procedan desta quenda. Na adxudicación dos restantes postos daráselles prioridade ós aspirantes da cota de discapacitados.</p>
<p>10.3. O período de proba será de dous meses, durante os cales o traballador terá os dereitos e obrigas correspondentes ó posto de traballo que desempeñe, excepto os derivados da resolución da relación laboral, que poderá producirse por instancia de calquera das partes durante o seu transcurso. Este período de proba non será aplicable ós aspirantes que con anterioridade teñan desempeñado funcións correspondentes ás áreas de conserxería da Universidade da Coruña.</p>
<p>Segundo.-As presentes probas selectivas axustaranse ó disposto no Real decreto 364/1995, do 10 de marzo (BOE do 10 de abril), que aproba o Regulamento xeral de ingreso de persoal ó servicio da Administración xeral do Estado e os estatutos desta universidade, aprobados por Decreto da Xunta de Galicia 253/1992, do 10 de setembro (DOG do 17 de setembro), e as bases desta convocatoria.</p>
<p>Terceiro.-A presente convocatoria, as súas bases, e cantos actos administrativos se deriven delas poderán ser impugnados ante a xurisdicción do contencioso-administrativo nos casos e na forma establecidos na Lei de 30/1992, do 26 de novembro, de réxime xurídico das administracións públicas e do procedemento administrativo común, (BOE do 27), modificada por Lei 4/1999, do 13 de xaneiro (BOE do 14).</p>
<p>Así mesmo, os interesados poderán interpor recurso ordinario contra os actos do tribunal cualificador</p>
<p>das probas ante o rector da Universidade da Coruña, nos termos previstos no artigo 114 e concordantes da mencionada lei.</p>
<p>A Coruña, 27 de xullo de 1999.</p>
<p>José Luis Meilán Gil</p>
<p>Rector da Universidade da Coruña</p>
<p>ANEXO I</p>
<p>Procedemento de selección</p>
<p>Fase de oposición.</p>
<p>A) Exercicios.</p>
<p>A fase de oposición consistirá na realización dun exercicio composto das seguintes probas, que se realizarán conxuntamente:</p>
<p>1ª proba: consistirá na contestación a un cuestionario de preguntas tipo test sobre o contido do programa que se especifica no anexo II.</p>
<p>2ª proba: consistirá na contestación a un cuestionario de preguntas tipo test sobre coñecementos de lingua galega.</p>
<p>Os aspirantes, pola quenda de promoción interna estarán exentos da realización da segunda proba.</p>
<p>B) Valoración e tempo de realización do exercicio.</p>
<p>A primeira proba do exercicio da fase de oposición valorarase de 0 a 20 puntos, non puntuándose negativamente as respostas incorrectas. A segunda proba valorarase de 0 a 5 puntos.</p>
<p>Para supera-lo exercicio precisarase obter un mínimo de 8 puntos na primeira das probas de que se compón este.</p>
<p>O tempo de realización do exercicio será establecido polo tribunal cualificador discrecionalmente.</p>
<p>Fase de concurso.</p>
<p>Quenda de promoción interna: valoraranse os servicios prestados como persoal laboral fixo na Universidade da Coruña, en calquera categoría laboral distinta á das prazas convocadas a razón de 0,40 puntos por cada mes completo ou fracción, ata un máximo de 10 puntos.</p>
<p>Quenda libre: valoraranse os servicios prestados como contratado laboral non permanente na área de conserxería pola Universidade da Coruña, a razón de 0,40 puntos por cada mes completo ou fracción, ata un máximo de 10 puntos.</p>
<p>Sistema de puntuación.</p>
<p>A puntuación final de cada aspirante virá determinada pola suma total de tódalas puntuacións acadadas na fase de concurso e no exercicio da fase de oposición.</p>
<p>No caso de empate na puntuación final entre dous aspirantes, o tribunal decidirá despois dunha entrevista que tratará sobre as funcións propias da praza.</p>
<p>ANEXO II</p>
<p>Programa das probas</p>
<p>Tema 1.-A Constitución Española: dereitos e deberes fundamentais.</p>
<p>Tema 2.-Creación, réxime xurídico e estructura das universidades. Natureza e fins da Universidade da Coruña.</p>
<p>Tema 3.-Estructura e organización da Universidade da Coruña: departamentos, escolas, centros, institutos universitarios e centros adscritos.</p>
<p>Tema 4.-O Goberno da Universidade da Coruña: órganos colexiados e órganos unipersoais.</p>
<p>Tema 5.-O persoal da universidade: o persoal de administración e servicios.</p>
<p>Tema 6.-Información, orientación e asistencia ó usuario.</p>
<p>Tema 7.-Distribución de correspondencia: recollida, entrega, tratamento, manipulación e clasificación simple da documentación e correspondencia. Recados e mensaxes.</p>
<p>ANEXO III</p>
<p>Tribunal cualificador</p>
<p>-Titulares.</p>
<p>Presidente: Alejandro Pazos Sierra. Vicerrector de Organización Docente e Profesorado</p>
<p>Vocais:</p>
<p>Víctor Manuel Cabrera Sánchez. Xerente da Universidade da Coruña</p>
<p>Cristina Ribao Álvarez. Auxiliar administrativo.</p>
<p>Manuel Romero Beade. Representante dos traballadores.</p>
<p>Salvador Peña Díaz. Representante dos traballadores.</p>
<p>Secretario: Justiniano Rodríguez Soto. Xefe do Servicio de Persoal</p>
<p>-Suplentes</p>
<p>Presidente: José Ramón Soraluce Blond. Vicerrector de Infraestructuras e Servicios.</p>
<p>Vocais:</p>
<p>Alfonso Barca Lozano. Secretario xeral da universidade.</p>
<p>Alfonso Vidal Carnota. Xefe da Sección de Estudiantes.</p>
<p>Mª. Josefa Padín García. Representante dos traballadores.</p>
<p>Mª. José Grueiro Maroño. Representante dos traballadores.</p>
<p>Secretario: Luis Vázquez López. Xefe da Sección de Xestión de Persoal.</p>

