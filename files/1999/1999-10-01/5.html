---
date: '1999-10-01'
id: '14782'
page: 11
number: 191
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 18 de agosto de 1999, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, da revisión salarial do convenio colectivo da empresa Autobuses de
  Pontevedra, S.A.
range: Resolución
url: 'https://www.xunta.gal/dog/Publicados/1999/19991001/Anuncio14782_gl.html'
---
<p>Visto o expediente da revisión salarial do convenio colectivo para a empresa Autobuses de Pontevedra, S.A., que tivo entrada nesta delegación provincial o día 20-7-1999, subscrito en representación da parte económica pola representación da empresa, e da parte social, polos delegados de persoal. De conformidade co disposto no artigo 8 do convenio colectivo e no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, existente nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 18 de agosto de 1999.</p>
<p>Luis Boullosa Nores</p>
<p>Delegado provincial de Pontevedra en funcións</p>
<p>Convenio colectivo da empresa Autobuses</p>
<p>de Pontevedra, S.A. e os seus traballadores</p>
<p>Acta única.</p>
<p>Representación económica: Alfredo Toranzo García.</p>
<p>Representación social: delegados de persoal Manuel R. Martínez Varela e José Frieiro Chan.</p>
<p>Nos locais da empresa, sita en Salvador Moreno 155, ás 10 horas do 1 de abril de 1999, reunidas as representacións social e económica da empresa Autobuses de Pontevedra, S.A., co fin de constituí-la mesa para a revisión da táboa salarial para o segundo ano de vixencia do convenio colectivo da empresa Autobuses de Pontevedra, S.A. e os seus traballadores.</p>
<p>Constitúese a dita mesa, cos que á marxe se expresan.</p>
<p>Ámbalas partes se recoñecen e consideran que posúen a lexítima representación para constituí-la mesa.</p>
<p>Constituída previamente a mesa coa asistencia de tódolos membros, procédese á lectura do artigo 7º do convenio, no que se reflicte o incremento da táboa salarial para o 2º ano de vixencia do convenio colectivo, que consiste no aumento do custo da vida a nivel nacional no ano natural de 1998, sendo o dito aumento do 1,4%.</p>
<p>As axudas de custo para a comida e o quebranto de moeda sofren o mesmo aumento cá táboa salarial.</p>
<p>E, non habendo máis asuntos que tratar, os asistentes ratifican coas súas sinaturas o acordo e táboa salarial correspondente, e levántase a asesión, dando por rematada a reunión.</p>
<p>Táboa de salarios desde o 1-4-1999 ó 31-3-2000</p>
<p>Xefe de servicios  148.944 ptas./mes</p>
<p>Inspector  3.203 ptas./día</p>
<p>Conductor-perceptor  3.102 ptas./día</p>
<p>Conductor  3.082 ptas./día</p>
<p>Oficial mecánico de primeira  3.203 ptas./día</p>
<p>Oficial mecánico de segunda  3.031 ptas./día</p>
<p>Oficial mecánico de terceira  2.909 ptas./día</p>
<p>Peón  2.577 ptas./día</p>
<p>Quebranto de moeda e entrega dos billetes e recadación: 201 pesetas/día traballo.</p>
<p>Pontevedra, 1 de abril de 1999.</p>

