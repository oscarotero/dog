---
date: '1999-10-01'
id: 1477E
page: 11
number: 191
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Resolución do 9 de setembro de 1999, da Dirección Xeral de Recursos Mariños,
  pola que se fai público o acordo de reordenación do polígono de viveiros
  Baiona, do distrito marítimo de Baiona (Pontevedra).
range: Resolución
url: 'https://www.xunta.gal/dog/Publicados/1999/19991001/Anuncio1477E_gl.html'
---
<p>Ponse en coñecemento de tódolos interesados no Procedemento de revisión e reordenación do polígono de viveiros Baiona do distrito marítimo de Baiona, declarado de interese marisqueiro e urxente execución por orde da Consellería de Pesca, Marisqueo e Acuicultura do 27-4-1988 (DOG nº 90, do 12 de maio), que segundo o regulado no Decreto 423/1993, do 17 de decembro (DOG nº 13, do 20-1-1994), polo que se refunde a normativa vixente en materia de marisqueo, extracción de algas e cultivos mariños, os documentos dos que consta o acordo de reordenación do citado polígono estarán expostos nos seguintes locais:</p>
<p>*Consellería de Pesca, Marisqueo e Acuicultura.</p>
<p>-Servicios Centrais, San Caetano s/n, Santiago de Compostela (A Coruña).</p>
<p>-Delegación Territorial de Pontevedra, Palma nº 4, Ed. Cambón, Vigo (Pontevedra).</p>
<p>*Confraría de Pescadores de Baiona.</p>
<p>-Alférez Barreiro-Casa del Mar, 2ª planta-Baiona (Pontevedra).</p>
<p>O prazo de exposición será de trinta días, contados desde o seguinte ó da inserción do presente aviso no Diario Oficial de Galicia.</p>
<p>Dentro do citado prazo, poderase interpoñer recurso de alzada ante o conselleiro de Pesca, Marisqueo e Acuicultura.</p>
<p>Santiago de Compostela, 9 de setembro de 1999.</p>
<p>Javier Pereiro Múñoz</p>
<p>Director xeral de Recursos Mariños</p>

