---
date: '1999-10-25'
id: 10B3E
page: 12
number: 206
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 13 de outubro de 1999 pola que se dispón a inscrición no Rexistro de
  Fundacións de Interese Galego da extinción da Fundación Evangélica Ebenezer.
range: Orde
url: 'https://www.xunta.gal/dog/Publicados/1999/19991025/Anuncio10B3E_gl.html'
---
<p>Visto o expediente de extinción da Fundación Evangélica Ebenezer tramitado por instancia do padroado desa fundación.</p>
<p>Acreditado no expediente a imposibilidade de cumpri-los fins que esa institución viña desenvolvendo desde o inicio da súa actividade no ano 1995, o acordo de extinción adoptado validamente polo padroado da fundación e a vontade do fundador respecto ó destino dos bens fundacionais no suposto de disolución.</p>
<p>Esta consellería, de conformidade co disposto no artigo 39 do Decreto 248/1992, do 18 de xuño, polo</p>
<p>que se aproba o Regulamento de organización e funcionamento do protectorado das fundacións de interese galego, por esta orde,</p>
<p>RESOLVE:</p>
<p>Artigo 1º</p>
<p>Ratifica-la extinción da Fundación Evangélica Ebenezer, acordada polo seu padroado o 1 de setembro de 1998 e conseguintemente dispoñe-la inscrición desta disolución no Rexistro de Fundacións, logo da publicación desta orde no Diario Oficial de Galicia.</p>
<p>Artigo 2º</p>
<p>Declarar que unha vez concluídas as operacións de liquidación, que se axustarán ó disposto no ordenamento, os liquidadores formarán a conta final de liquidación, cos xustificantes da entrega do haber líquido á entidade fundadora, ou a que, se é o caso a substitúa, que o aplicará ó cumprimento dos seus fins propios.</p>
<p>Santiago de Compostela, 13 de outubro de 1999.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>

