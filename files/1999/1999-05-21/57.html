---
date: '1999-05-21'
id: '8662'
page: 6
number: 96
agency: CONCELLO DE SANTIAGO DE COMPOSTELA
section: VI. ANUNCIOS
title: >-
  Anuncio de aprobación definitiva do Plan especial para o desenvolvemento do
  sistema xeral C-1 (cemiterio de Boisaca).
range: Anuncio
url: 'https://www.xunta.gal/dog/Publicados/1999/19990521/Anuncio8662_gl.html'
---
<p>O Pleno do Concello de Santiago de Compostela, na sesión do 5 de marzo de 1999, aprobou definitivamente o Plan especial para o desenvolvemento do sistema xeral C-1 (cemiterio de Boisaca), con resolución das alegacións presentadas polos interesados no trámite de exposición pública.</p>
<p>Consonte o disposto polo artigo 48.2º da Lei do solo de Galicia publicouse no BOP o día 4 de maio de 1999 o texto íntegro da normativa urbanística do plan especial definitivamente aprobado.</p>
<p>Contra o acto de aprobación definitiva, que pon fin á vía administrativa, poderase interpor potestativamente recurso de reposición perante o Pleno do Concello no prazo dun mes contado desde o día seguinte ó da súa publicación no Diario Oficial de Galicia. Alternativamente, o acto de aprobación definitiva poderá impugnarse directamente en vía xudicial mediante a interposición de recurso contencioso-administrativo perante o Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia.</p>
<p>No suposto en que se interpoña recurso administrativo de reposición, non poderá interpoñerse recurso contencioso-administrativo mentres non se resolva expresa ou presuntamente o recurso de reposición interposto. En tal caso, o prazo para interpoñe-lo recurso contencioso-administrativo contarase desde o día seguinte a aquel en que se notifique a resolución expresa do recurso potestativo de reposición ou no que este deba entenderse presuntamente rexeitado. No suposto de rexeitamento presunto do recurso de reposición, o prazo para interpoñe-lo recurso contencioso-administrativo é de seis meses.</p>
<p>Santiago de Compostela, 12 de maio de 1999.</p>
<p>Xosé A. Sánchez Bugallo</p>
<p>Alcalde</p>

