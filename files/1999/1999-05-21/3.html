---
date: '1999-05-21'
id: 857A
page: 6
number: 96
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: II. AUTORIDADES E PERSOAL
title: >-
  Orde do 12 de maio de 1999 pola que se dispón o nomeamento de membros da
  Comisión de Heráldica da Xunta de Galicia.
range: Orde
url: 'https://www.xunta.gal/dog/Publicados/1999/19990521/Anuncio857A_gl.html'
---
<p>O Consello da Xunta de Galicia aprobou o Decreto 369/1998, do 10 de decembro, polo que se regula a composición e funcións da Comisión de Heráldica da Xunta de Galicia.</p>
<p>O artigo 8 deste decreto establece a composición desta comisión e determina a forma en que os membros serán designados, polo que unha vez achegadas tódalas propostas por parte dos órganos competentes, cómpre o seu nomeamento, en consecuencia</p>
<p>DISPOÑO:</p>
<p>Artigo único.-Noméanse membros da Comisión de Heráldica da Xunta de Galicia, segundo o disposto no artigo 8 do Decreto 369/1998, do 10 de decembro, as persoas que se relacionan no anexo.</p>
<p>Santiago de Compostela, 12 de maio de 1999.</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións</p>
<p>Laborais</p>
<p>ANEXO</p>
<p>-Como vicepresidente da comisión, Eduardo Pardo de Guevara y Valdés, doutor en ciencias históricas, investigador do Consello Superior de Investigacións Científicas e membro da Academia Internacional de Heráldica.</p>
<p>-Como vocal, pertencente ó corpo facultativo de arquivos e bibliotecas, Gabriel Quiroga Barro, membro do corpo facultativo de arquivos, bibliotecas e museos, e director do Arquivo do Reino de Galicia.</p>
<p>-Como vocal, pertencente ó corpo de catedráticos da universidade ou de profesores titulares, José Manuel García Iglesias, catedrático de historia da arte da Universidade de Santiago de Compostela.</p>
<p>-Como vocal, especialista en coñecemento ou deseño heráldico, Xosé Antón García González Ledo, membro da Academia Internacional de Heráldica.</p>
<p>-Como vocal, especialista en toponimia, Xosé Antón Palacio Sánchez, vocal da Comisión de Toponimia da Xunta de Galicia.</p>
<p>-Como vocal, designado pola Asociación de Municipios e Provincias máis representativa e con maior implantación no territorio da Comunidade Autónoma, Julio Álvarez Núñez, presidente da Federación Galega de Municipios e Provincias.</p>

