---
date: '1999-07-08'
id: C236
page: 8
number: 130
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 25 de xuño de 1999, da Dirección Xeral de Persoal, pola que se
  resolve definitivamente o concurso de traslados entre funcionarios docentes
  dos corpos de profesores de ensino secundario, formación profesional, escolas
  oficiais de idiomas, catedráticos e profesores de música e artes escénicas,
  profesores e mestres de taller de artes plásticas e deseño.
range: Resolución
url: 'https://www.xunta.gal/dog/Publicados/1999/19990708/AnuncioC236_gl.html'
---
<p>De conformidade co establecido na base décimo oitava da orde desta consellería do 6 de novembro de 1998 (DOG do 17), pola que se convocaba con</p>
<p>curso de traslados entre funcionarios docentes dos corpos de profesores de ensino secundario, formación profesional, escolas oficiais de idiomas, catedráticos e profesores de música e artes escénicas e profesores e mestres de taller de artes plásticas e deseño,</p>
<p>Esta Dirección Xeral de Persoal</p>
<p>DISPÓN:</p>
<p>Primeiro.-Adxudicarlles destino definitivo en virtude de concurso de traslados ós profesores que figuran nos anexos I, II, III, IV, V e VI, nos centros que alí se especifican.</p>
<p>Segundo.-Declarar en situación de expectativa de destino os profesores que se relacionan no anexo VII.</p>
<p>Terceiro.-De conformidade co establecido na base vixésimo primeira da Orde do 6 de novembro de 1998, a toma de posesión dos novos destinos adxudicados terá efectividade administrativa do 1 de setembro de 1999, polo que o cesamento se expedirá con efectividade do 31 de agosto de 1999.</p>
<p>Non obstante, os profesores que obtiveran destino neste concurso deberán permanecer nos seus centros de orixe ata que conclúan as actividades imprescindibles previstas para a finalización do curso.</p>
<p>Cuarto.-Os profesores que, exercendo o dereito de retorno, obtivesen destino na praza que posuían con anterioridade ó proceso de adscrición regulado pola Orde do 1 de outubro de 1998, para efectos de determina-la antigüidade ininterrompida na praza, nos futuros concursos de traslados, acumularán ós anos de servicio que presten na praza os desempeñados anteriormente nela e os prestados no centro de adscrición.</p>
<p>Quinto.-Ós profesores que obteñen destino desde a situación de suprimido ou desprazado, ou exercendo o dereito de retorno, faráselles constar esta circunstancia na dilixencia de toma de posesión.</p>
<p>Sexto.-Os profesores participantes neste concurso de traslados que presentasen documentación poderán retirala eles mesmos ou por medio de persoa autorizada no Servicio de Profesorado de Ensinanzas Secundaria e Especiais desta consellería (San Caetano, Santiago de Compostela), no prazo dun mes contado a partir de transcorridos tres meses desde a publicación da presente orde.</p>
<p>Sétimo.-Contra a presente resolución poderase interpoñer recurso de alzada, ante o conselleiro de Educación e Ordenación Universitaria, no prazo dun mes contado desde o día seguinte ó da súa publicación.</p>
<p>Santiago de Compostela, 25 de xuño de 1999.</p>
<p>Jaime García García</p>
<p>Director xeral de Persoal</p>

