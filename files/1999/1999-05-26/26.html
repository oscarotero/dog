---
date: '1999-05-26'
id: 899A
page: 6
number: 99
agency: CONCELLO DA CORUÑA
section: VI. ANUNCIOS
title: >-
  Anuncio, do Instituto Municipal A Coruña Espectáculos, de concurso para a
  concesión da explotación dos servicios de cafetería-ambigú no Teatro Municipal
  Rosalía de Castro e no Fórum Parque Europa.
range: 'Anuncio,'
url: 'https://www.xunta.gal/dog/Publicados/1999/19990526/Anuncio899A_gl.html'
---
<p>O Consello de Administración do Instituto Municipal A Coruña Espectáculos (IMCE), en sesión do día 29 de abril último, acordou optar polo sistema de concurso para a concesión da explotación dos servicios de cafetería-ambigú no Teatro Municipal Rosalía de Castro e Fórum Parque Europa da Coruña, aprobando para o efecto o prego de condicións que haberá de rexelo, o cal queda exposto ó publico nas oficinas do IMCE, durante o prazo de oito días hábiles que determina o artigo 122 do Real decreto lexislativo 781/1986, do 18 de abril.</p>
<p>Ó mesmo tempo, e para o caso de que non se presenten reclamacións contra el, anúnciase a licitación, conforme as seguintes condicións:</p>
<p>Obxecto: é obxecto deste concurso a concesión da explotación dos servicios de cafetería-ambigú no Teatro Municipal Rosalía de Castro e no Fórum Parque Europa da Coruña.</p>
<p>Canon da concesión: o canon anual da concesión fixarano libremente os licitadores nas súas ofertas, sendo revisado anualmente de acordo coa variación do IPC fixado polo organismo correspondente.</p>
<p>Garantías: para optar ó concurso haberá de constituírse previamente, por calquera dos medios que autoriza a Lei de contratos das administracións públicas, unha fianza provisional de 25.000 ptas.</p>
<p>Modelo de proposición: as proposicións axustaranse ó seguinte modelo:</p>
<p>Don/a ..... veciño/a de ..... con domicilio en ..... Rúa de ..... nº ..... provisto do DNI nº ....., en representación de ....., con domicilio en ..... (o en nome propio), informado/a do anuncio do concurso para a concesión administrativa da xestión do servicio público de ambigú no Teatro Municipal Rosalía de Castro e no Fórum Parque Europa e do prego de cláusulas administrativas que o regula, que acepta integramente e se compromete a acatar, formula proposición optando á adxudicación e oferta un canon anual que se lle aboará ó IMCE de ..... ptas. anuais (IVE incluído) de acordo a memoria que se inclúe no sobre C desta plica, e nas seguintes:</p>
<p>1. O canon que se satisfará ó IMCE é de ..... ptas anuais (IVE incluído) e será ingresado por trimestres.</p>
<p>2. O prazo máximo de posta en marcha do servicio é de ..... contado a partir do día seguinte ó da recepción da notificación da adxudicación do concurso.</p>
<p>En proba de aceptación de tales compromisos deixo asegurada esta proposición co depósito previo exisido, como acredito co xustificante que xunto.</p>
<p>Data e sinatura do propoñente.</p>
<p>Presentación de proposicións. Presentaranse en tres sobres pechados no Rexistro Xeral de Entrada do Instituto Municipal A Coruña Espectáculos (Avda. Alfonso Molina s/n, Edif. Coliseum), en man ou por correo, no prazo de vinteseis días naturais contados a partir do día seguinte ó da publicación do anuncio do concurso no Diario Oficial de Galicia, en horas de nove a trece. No caso de resultar sábado, domingo ou festivo, o día da finalización deste prazo, quedará este automaticamente prorrogado deica o primeiro día hábil seguinte.</p>
<p>Prego de condicións. Poderán ser examinados e retirada copia nas oficinas do Instituto Municipal A Coruña Espectáculos.</p>
<p>A Coruña, 5 de maio de 1999.</p>
<p>O presidente</p>
<p>Rubricado</p>

