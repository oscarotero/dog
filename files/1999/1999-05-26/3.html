---
date: '1999-05-26'
id: '8936'
page: 6
number: 99
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 148/1999, do 7 de maio, polo que se acepta a cesión a título gratuíto
  duns predios situados no termo municipal de Frades (A Coruña), feita a favor
  da Comunidade Autónoma de Galicia para a construcción dun centro de educación
  secundaria.
range: Decreto
url: 'https://www.xunta.gal/dog/Publicados/1999/19990526/Anuncio8936_gl.html'
---
<p>O Pleno da Corporación municipal de Frades, en sesión celebrada o 24 de xaneiro de 1998, acordou a cesión á Comunidade Autónoma de Galicia duns predios dunha superficie de corenta e nove áreas e corenta e oito centiáreas, e de quince áreas e dezasete centiáreas respectivamente.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma galega, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. Así mesmo, os artigos 23.1º da dita lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles exceda o seu valor intrínseco; se ben non se considera carga, gravame ou afección os investimen</p>
<p>tos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, de conformidade coa proposta da Consellería de Economía e Facenda, feita nos termos nos que o Concello de Frades acordou a cesión e logo de deliberación do Consello da Xunta de Galicia na súa reunión do día sete de maio de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>Acéptase, nos termos fixados no acordo do Pleno do Concello de Frades, a cesión gratuíta feita polo dito concello a favor da Comunidade Autónoma de Galicia dos seguintes predios:</p>
<p>a) Predio sinalado co número 112 do plano xeral de concentración parcelaria de Gafoi, do termo municipal de Frades, dunha superficie de corenta e nove áreas e corenta e oito centiáreas que linda: norte, con Eusebio Souto Rodríguez; sur, zona excluída, camiño e Emilio Ponte Corral; leste, Emilio Ponte Corral, Aurora Maroño Fernández e Agapito García Otero; oeste, Jesusa Souto Iglesias e camiño. Figura inscrito no tomo 653, libro 65 de Frades, folio 94, predio nº 2.560, inscrición 2ª.</p>
<p>b) Predio sinalado co número 111 do plano xeral de concentración parcelaria de Gafoi, do termo municipal de Frades, dunha superficie de quince áreas e dezasete centiáreas. Linda: norte con camiño; sur, zona excluída; leste, Antonio Corral Rey e oeste, camiño e Jesús Rodríguez Maroño. Figura inscrito no tomo 653, libro 65 de Frades, folio 95, predio nº 2.559, inscrición 2ª.</p>
<p>Artigo 2º</p>
<p>O inmoble cedido destinarase á construcción pola Consellería de Educación e Ordenación Universitaria dun centro de educación secundaria.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no rexistro da propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, sete de maio de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

