---
date: '1999-09-22'
id: F752
page: 11
number: 184
agency: CONCELLO DE OLEIROS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19990922/AnuncioF752_gl.html'
---
<p>Por Decreto da Alcaldía número 4808/1999, do 27 de agosto, aprobouse os pregos de cláusulas administrativas particulares e o expediente de poxa de parcelas por procedemento aberto, para o alleamento de dúas parcelas sitas no ámbito de ICARIA II, en Montrove-Liáns-Oleiros (A Coruña).</p>
<p>As parcelas que se venden son as seguintes:</p>
<p>A-9.1: parcela municipal de 2.285,63 m de extensión superficial, que linda ó norte con zona verde e camiño público, ó sur, coa parcela A-9.2, oeste con vía de nova creación e zona verde. Leste con parcela exterior ó plan. Conta cunha edificabilidade de 1.861 m. Con destino á construcción de 20 vivendas de tipoloxía plurifamiliar de promoción pública (vivendas declaradas protexidas) de conformidade co disposto polo artigo 157.2º da Lei do solo de Galicia.</p>
<p>A-9.2: parcela municipal de 1.828,24 m de extensión superficial, que linda ó norte coa parcela A-9.1 e vía de nova creación. Sur, coa parcela A-9.3 e parcela exterior ó plan parcial. Oeste, vía de nova creacción. Leste, parcela exterior ó plan. Conta cunha edificabilidade de 1.489,86 m. Con destino á construcción de 16 vivendas de tipoloxía plurifamiliar de promoción pública (vivendas declaradas protexidas) de conformidade co disposto polo artigo 157.2º da Lei do solo de Galicia.</p>
<p>Cargas: grávase coa carga da conservación, para o que deberá constituírse a correspondente entidade urbanística de conservación, para o que serán fixadas as cotas de conservación, non conta con cargas de urbanización, agás as da propia parcela.</p>
<p>Os pregos de cláusulas administrativas particulares poderanse recoller na Secretaría Xeral do Concello de Oleiros, das 9 ás 13 horas.</p>
<p>Prazo de presentación de ofertas: 26 días naturais contados desde o día seguinte a aquel no que apareza publicado no BOP.</p>
<p>Oleiros, vintesete de agosto de mil novecentos noventa e nove.</p>
<p>Esther Pita Pita</p>
<p>Alcaldesa-presidenta</p>

