---
date: '1999-09-22'
id: F722
page: 11
number: 184
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 30 de agosto de 1999, da Delegación Provincial de Ourense, de
  notificación da incoación do procedemento sancionador de epizootias
  OU-T-92/1999.
range: Resolución
url: 'https://www.xunta.gal/dog/Publicados/1999/19990922/AnuncioF722_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que no anexo se menciona que, con esta data, resolvín publica-la incoación do procedemento sancionador citado, por infracción da Lei do 20 de decembro de 1952, sobre epizootias (BOE do 23 de decembro) e o Regulamento que a desenvolve do 4 de febreiro de 1955, modificado entre outros polo Real decreto 1665/1976, do 7 de maio, posto que, intentada a notificación, o servicio de correos non a puido practicar.</p>
<p>Noméase instructora do procedemento a María Isabel Biempica González, funcionaria desta delegación, podendo promove-la súa recusación en calquera momento da tramitación do procedemento, se concorre algunha das circunstancias previstas no artigo 29 da Lei 30/1992 citada.</p>
<p>A resolución será acordada polo delegado provincial desta consellería.</p>
<p>O interesado disporá dun prazo de quince días que comezarán a contar a partir do día seguinte ó da publicación desta notificación, para que poida examina-lo expediente na delegación provincial desta consellería, sita na rúa Florentino López Cuevillas,</p>
<p>nº 4-6 baixo, Ourense, e para achegar por escrito, cantas alegacións, documentos, informacións ou propostas de probas que coide convenientes na defensa dos seus dereitos.</p>
<p>Conforme o establecido no artigo 13.2º do Regulamento do procedemento para o exercicio da potestade sancionadora, do 4 de agosto de 1993 (BOE nº 189, do 9 de agosto), de non se efectuaren alegacións no prazo anterior, este acordo de iniciación poderá ser considerado proposta de resolución, determinándose, para estes efectos, o importe da sanción.</p>
<p>O pagamento voluntario da sanción poderá implica-la terminación do procedemento. Para efectualo deberá emprega-los impresos normalizados que lle serán facilitados nesta delegación provincial, no enderezo anteriormente indicado.</p>
<p>O que se lle comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto (BOE nº 189, do 9 de agosto).</p>
<p>Ourense, 30 de agosto de 1999.</p>
<p>José Manuel Baltar Blanco</p>
<p>Delegado provincial de Ourense</p>
<p>ANEXO</p>
<p>Expediente: OU-T-92/1999.</p>
<p>Interesado: Manuel Varela Espino.</p>
<p>DNI:76.514.815-O.</p>
<p>Último enderezo coñecido: rúa do Progreso, nº 174, 1º A Rúa. Ourense.</p>
<p>Feito denunciado: transportar desde o mercado de Sarria ata o matadoiro da Pobra de Trives, 4 animais da especie bovina no remolque C-7025-BG, carecendo do certificado de inscrición do vehículo-remolque no rexistro de sanidade animal.</p>
<p>Tipificación da infracción: artigo nº 52 do Regulamento de epizootias Art. 1 da Orde do 23 de agosto de 1995, Art. 1 da Orde do 2 de febreiro de 1998.</p>
<p>Sanción: dez mil pesetas (10.000).</p>

