---
date: '1999-09-09'
id: F172
page: 11
number: 175
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Resolución do 13 de agosto de 1999, da Dirección Xeral de Formación Pesqueira
  e Investigación, pola que se anuncia a licitación, polo sistema de concurso
  aberto, para a adquisición dun automóbil para o servicio do Instituto Galego
  de Formación en Acuicultura (Igafa) da Illa de Arousa.
range: Resolución
url: 'https://www.xunta.gal/dog/Publicados/1999/19990909/AnuncioF172_gl.html'
---
<p>De acordo co establecido na lexislación vixente sobre contratos das administracións públicas, a Consellería de Pesca, Marisqueo e Acuicultura anuncia a licitación, polo sistema de concurso aberto para a adquisición dun automóbil para o servicio do Instituto Galego de Formación en Acuicultura (Igafa) da Illa de Arousa.</p>
<p>Obxecto: adquisición dun automóbil para o servicio do Instituto Galego de Formación en Acuicultura (Igafa) da Illa de Arousa.</p>
<p>Orzamento de licitación: dous millóns setecentas mil pesetas (2.700.000 ptas., 16.227,33 euros) IVE e demais impostos incluídos.</p>
<p>Garantía provisional: non se esixe.</p>
<p>Garantía definitiva: 108.000 ptas.</p>
<p>Prazo de entrega: un mes contado a partir da sinatura do contrato.</p>
<p>Documentos de interese para os licitadores: os pregos de cláusulas administrativas particulares e de prescricións técnicas que rexerán neste concurso estarán á disposición dos licitadores nas dependencias do Servicio de Ensinanzas Náutico e Marítimo-Pesqueiras (Rúa dos Irmandiños, s/n. Salgueiriños, Santiago de Compostela), na oficina de información da Consellería de Pesca, Marisqueo e Acuicultura en Santiago de Compostela (edificio administrativo San Caetano) así como nas delegacións territoriais desta consellería, durante o prazo de presentación de ofertas, os días e horas hábiles de oficina.</p>
<p>Prazo e presentación de propostas: as proposicións poderanse presentar no rexistro da Consellería de Pesca, Marisqueo e Acuicultura en Santiago de Compostela ou nos rexistros das delegacións territoriais desta consellería. O prazo de presentación rematará ás 14 horas do vixésimo sexto día natural seguinte ó da publicación desta resolución no Diario Oficial de Galicia.</p>
<p>No caso de utilizar calquera dos medios previstos no artigo 100 do Regulamento xeral de contratación do Estado, deberase remitir un telegrama ou fax á Dirección Xeral de Formación Pesqueira e Investigación no que se lle comunique a presentación da oferta.</p>
<p>Apertura de proposicións: será feita pola mesa de contratación, que se reunirá nas oficinas centrais da Consellería de Pesca, Marisqueo e Acuicultura en Santiago de Compostela ás 10.30 horas do quinto día hábil contado a partir do seguinte ó de remate do prazo de presentación de propostas. Se ese día coincidise en sábado, a mesa reunirase o luns seguinte á mesma hora.</p>
<p>O importe do anuncio será por conta do adxudicatario.</p>
<p>Santiago de Compostela, 13 de agosto de 1999.</p>
<p>Joaquín Mariño Cadarso</p>
<p>Director xeral de Formación Pesqueira e Investigación</p>

