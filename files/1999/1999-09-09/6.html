---
date: '1999-09-09'
id: F0D2
page: 11
number: 175
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 9 de agosto de 1999 pola que se autoriza o centro privado de formación
  profesional Sanitex de Vigo, para imparti-lo ciclo formativo de grao superior
  de documentación sanitaria.
range: Orde
url: 'https://www.xunta.gal/dog/Publicados/1999/19990909/AnuncioF0D2_gl.html'
---
<p>Examinado o expediente instruído por instancia do titular do centro privado de formación profesional Sanitex de Vigo, polo que se solicita autorización definitiva para imparti-lo ciclo formativo de grao superior de documentación sanitaria.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Pontevedra, que se remite cos informes correspondentes.</p>
<p>Vistos a Lei 1/1990, do 3 de outubro (BOE do 4), de Ordenación Xeral do Sistema Educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Real decreto 777/1998 (BOE 8 de maio) polo que se desenvolven determinados</p>
<p>aspectos da ordenación da formación profesional no ámbito do sistema educativo, Real decreto 543/1995 (BOE do 5 de xuño) polo que se establece o título de técnico superior en documentación sanitaria, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que desenvolve o antedito decreto.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo centro privado de formación profesional Sanitex de Vigo para poder imparti-lo ciclo formativo de grao superior de documentación sanitaria, segundo se especifica no anexo da presente orde.</p>
<p>Segundo.-Nos ciclos formativos de grao superior, que o dito centro ten autorizados, de hixiene bucodental e próteses dentais, modifícase a ratio alumnos/unidade segundo se especifica no anexo da presente orde.</p>
<p>Terceiro.-Antes do inicio das ensinanzas que se autorizan, a delegación provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que impartirá docencia no dito centro.</p>
<p>Cuarto.-O centro que pola presente orde se autoriza, deberá cumpri-la Norma Básica da Edificación NBE-CPI/1996, de condicións de protección contra incendios nos edificios, aprobada por Real decreto 2177/1996, do 4 de outubro (BOE do 29). Todo isto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Quinto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Santiago de Compostela, 9 de agosto de 1999.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: Ramón y Cajal nº 16 (Esq. Gran Vía nº 70).</p>
<p>Código do centro: 36020210.</p>
<p>Denominación: centro de formación profesional Sanitex.</p>
<p>Titular: Héctor Juan Lobaina Maresma.</p>
<p>Ensinanzas que se autorizan:</p>
<p>Familia profesional: sanidade.</p>
<p>1 ciclo formativo de grao superior de documentación sanitaria (1 unidade para 20 alumnos).</p>
<p>Composición resultante:</p>
<p>1 ciclo formativo de grao superior de hixiene bucodental (1 unidade para 20 alumnos).</p>
<p>1 ciclo formativo de grao superior de próteses dentais (2 unidades para 20 alumnos/unidade).</p>
<p>1 ciclo formativo de grao superior de documentación sanitaria (1 unidade para 20 alumnos).</p>

