---
date: '1999-09-09'
id: F0C6
page: 11
number: 175
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 22 de xullo de 1999 pola que se autoriza a oferta de ciclos formativos
  no centro público IES número 1 de Lugo.
range: Orde
url: 'https://www.xunta.gal/dog/Publicados/1999/19990909/AnuncioF0C6_gl.html'
---
<p>A Lei orgánica 1/1981, do 6 de abril, pola que se aprobou o Estatuto de autonomía de Galicia, e o Real decreto 1763/1982, do 24 de xullo, sobre o traspaso de funcións e servicios da Administración do Estado á Comunidade Autónoma de Galicia en materia de educación, recoñécenlle á Consellería de Educación e Ordenación Universitaria as competencias en materia de planificación, regulación e administración do ensino regrado.</p>
<p>No marco destas competencias e da Lei orgánica 1/1990, do 3 de outubro, de ordenación xeral do sistema educativo, a Consellería de Educación e Ordenación Universitaria, co propósito de actualiza-la cualificación dos cidadáns, persegue como un dos obxectivos básicos para a formación profesional e as artes aplicadas e deseño o de lles dar unha resposta puntual e axeitada ós requirimentos de formación profesional provenientes do mundo productivo.</p>
<p>A necesidade de manter en todo momento actualizada a oferta educativa dos centros incide na necesidade de revisar periodicamente a oferta educativa. Neste sentido, debe acometerse de xeito progresivo a substitución das actuais ensinanzas de formación profesional e de artes aplicadas e deseño polos novos ciclos formativos, dentro do calendario previsto, e procurarase a ampliación de oferta no contexto dos obxectivos sinalados polo Fondo Social Europeo.</p>
<p>Por outra parte, a progresiva implantación do ensino do novo sistema educativo fai que distintos centros poidan requiri-la a implantación de ciclos formativos de graos medio e superior, como oferta para o alumnado que remata o ensino secundario obrigatorio e as diferentes modalidades de bacharelato.</p>
<p>Na súa virtude, visto o Decreto 213/1998, do 10 de xullo (DOG do 23), polo que se establece a estructura orgánica da Consellería de Educación e Ordenación Universitaria,</p>
<p>DISPOÑO:</p>
<p>Primeiro.-Autoriza-la oferta dos ciclos formativos no centro público de ensino secundario que se relaciona a continuación, para o período escolar 1998-2000:</p>
<p>Provincia: Lugo.</p>
<p>Concello: Lugo.</p>
<p>IES nº 1 (código: 27006516).</p>
<p>-Ciclo de grao medio fabricación a medida e instalación de carpintería e moble.</p>
<p>-Ciclo de grao medio obras de albanelería.</p>
<p>Segundo.-Requirirase un mínimo de 15 alumnos para poder imparti-los ditos ciclos formativos, salvo</p>
<p>autorización expresa da Dirección Xeral de Ordenación Educativa e Formación Profesional, e non poderán, mentres tanto, formalizar ningunha matrícula. Esta condición do número mínimo de alumnos debe ser posta en coñecemento dos interesados no momento da súa preinscrición.</p>
<p>Así mesmo, a Dirección Xeral de Ordenación Educativa e Formación Profesional determinará en cada caso o número máximo de alumnos por grupo atendendo ás condicións pedagóxicas e medios didácticos concretos. O número máximo de alumnos de cada grupo será de 30, e non se contabilizarán para estes efectos o alumnado repetidor.</p>
<p>Disposicións derradeiras</p>
<p>Primeira.-Autorízanse as direccións xerais de Ordenación Educativa e Formación Profesional e de Centros e Inspección Educativa para dicta-las resolucións que consideren necesarias para o axustado desenvolvemento do disposto na presente orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 22 de xullo de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

