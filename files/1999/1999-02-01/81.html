---
date: '1999-02-01'
id: 36FE
page: 1
number: 20
agency: 'SOCIEDADE DE IMAXE E PROMOCIÓN TURÍSTICA DE GALICIA, S.A.'
section: VI. ANUNCIOS
title: >-
  Anuncio do 22 de decembro de 1998 para a convocatoria dunha praza de persoal
  laboral fixo para o Centro Superior de Hostelería de Galicia, Sociedade de
  Imaxe e Promoción Turística de Galicia, S.A.
range: Anuncio
url: 'https://www.xunta.gal/dog/Publicados/1999/19990201/Anuncio36FE_gl.html'
---
<p>A Sociedade de Imaxe e Promoción Turística de Galicia, S.A. anuncia a convocatoria para a contratación laboral fixa da seguinte praza no Centro Superior de Hostelería de Galicia.</p>
<p>A. Posto: auxiliar administrativo (Ref. Aux-199).</p>
<p>1. Funcións principais: atención telefónica e tarefas administrativas.</p>
<p>2. Prazas: 1.</p>
<p>3. Requisitos:</p>
<p>-Experiencia profesional en tarefas administrativas en contacto co público de 12 meses.</p>
<p>-FP II ou equivalente.</p>
<p>-Ofimática (Microsoft Office).</p>
<p>-Mecanografía: 200 ppm.</p>
<p>4. Valorarase:</p>
<p>-Currículo.</p>
<p>-Coñecementos de inglés.</p>
<p>-Aptitude para a realización de tarefas administrativas.</p>
<p>-Capacidade de integración en grupos de traballo.</p>
<p>5. Probas que se realizarán:</p>
<p>-Mecanografía (eliminatoria).</p>
<p>-Microsoft Word 97, Microsoft Excel 97 e Microsoft Access 97 (eliminatoria).</p>
<p>-Inglés: oral e escrito.</p>
<p>-Avaliación de aptitudes administrativas.</p>
<p>-Entrevista.</p>
<p>B. Documentación que se presentará:</p>
<p>-Solicitude, indicando a referencia do posto ó que se opta, dirixida ó director do CSGH (A Barcia. Estrada Santiago-Noia, km 3. Apartado 578. 15896 Santiago de Compostela).</p>
<p>-Currículo.</p>
<p>-Acreditación orixinal dos méritos reflectidos no C.V. Os títulos obtidos no estranxeiro deberán estar validados en España.</p>
<p>C. Prazo de presentación de solicitudes:</p>
<p>-O prazo de presentación de solicitudes será de 10 días hábiles contados a partir do seguinte ó da publicación deste anuncio no Diario Oficial de Galicia.</p>
<p>D. Selección:</p>
<p>Expirado o prazo de presentación de solicitudes, o comité de selección designado para cada unha das prazas publicará as listas previas de admitidos e excluídos a cada proceso.</p>
<p>Santiago de Compostela, 22 de decembro de 1998.</p>
<p>Heriberto Verdés Vilaseca</p>
<p>Director xerente de Turgalicia, S.A.</p>

