---
date: '1999-06-25'
id: E75E
page: 8
number: 121
agency: XULGADO DE PRIMEIRA INSTANCIA E INSTRUCCIÓN NÚMERO UN DE PADRÓN
section: V. ADMINISTRACIÓN DE XUSTIZA
title: Edicto (38/1995).
range: Edicto
url: 'https://www.xunta.gal/dog/Publicados/1999/19990625/AnuncioE75E_gl.html'
---
<p>Dolores Vilar Hortas, xuíza accidental de instrucción número un dos de Padrón, fai saber que neste xulgado se segue xuízo de faltas 38/1995, por furto, cun encabezamento e decisión do teor literal seguinte:</p>
<p>Vistos por Dolores Vilar Hortas, xuíza substituta do Xulgado de Primeira Instancia e Instrucción de Padrón e o seu partido, os presentes autos de xuízo de faltas nº 38/1995, por furto, con intervención do Ministerio Fiscal en representación da acción pública, e no que foron partes, como denunciante, Purificación Rodríguez Miguéns e, como denunciados, Eliseo Cuns Negreira, José Manuel Barca Recarey e Juan Manuel Pose Fariña, dos que constan en autos as circunstancias persoais, de acordo cos seguintes.</p>
<p>Decido: que debo absolver e absolvo a Eliseo Cuns Negreira, José Manuel Barca Recarey e Juan Manuel Pose Fariña, da responsabilidade penal polos feitos polos que foran denunciados, declarándose de oficio as custas.</p>
<p>Notifíqueselles esta resolución ás partes e fágaselles saber que esta non é firme e que contra ela</p>
<p>cabe recurso de apelación perante a Audiencia Provincial da Coruña no termo de cinco días.</p>
<p>E, sendo descoñecido o domicilio dos denunciados José Manuel Barca Recarey e Juan Manuel Pose Fariña, díctase este edicto para que lles sirva de notificación en forma trala súa publicación no Diario Oficial de Galicia.</p>
<p>Dado en Padrón o vinteoito de maio de mil novecentos noventa e nove.</p>
<p>O secretario</p>
<p>Rubricado</p>

