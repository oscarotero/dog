---
date: '1999-12-29'
id: 13DDA
page: 15
number: 250
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 27 de decembro de 1999 pola que se ordena a publicación do
  acordo do Consello da Xunta de Galicia do 23 de decembro de 1999, polo que se
  aproba a nova relación de postos de traballo da Consellería de Medio Ambiente.
range: Resolución
url: 'https://www.xunta.gal/dog/Publicados/1999/19991229/Anuncio13DDA_gl.html'
---
<p>O Decreto 347/1997, do 9 de decembro, polo que se establece a estructura orgánica da Xunta de Galicia, no seu artigo único crea a Consellería de Medio Ambiente.</p>
<p>O Decreto 351/1997, do 10 de decembro, no artigo 12 fixa a estructura orgánica superior desta nova consellería, posteriormente desenvolvida polo Decreto 482/1997, do 30 de decembro, e modificada polo Decreto 122/1999, do 23 de abril.</p>
<p>Por resolución da Consellería da Presidencia e Administración Pública do 18 de maio ordenouse a publicación do acordo do Consello da Xunta de Galicia do 14 de maio de 1999, polo que se aprobou a relación de postos de traballo da Consellería de Medio Ambiente.</p>
<p>Como consecuencia dos acordos sobre medidas para o crecemento do emprego en Galicia, acadouse un acordo para a consolidación do emprego estructural na Consellería de Medio Ambiente que supón a incorporación a ela de novos postos de traballo que deben de ser recollidos na súa relación de postos de traballo.</p>
<p>A devandita incorporación de postos fai necesario elaborar unha nova relación de postos de traballo na que, ademais de recolle-los novos postos, se vexa reflectida unha organización que permita que se melloren os servicios que presta a Consellería de Medio Ambiente.</p>
<p>En consecuencia, por proposta da Consellería de Medio Ambiente, consultadas as organizacións sindicais presentes na Mesa Xeral de Negociación da Comunidade Autónoma de Galicia e a Comisión de Persoal, o Consello da Xunta de Galicia na súa reunión do día vintetrés de decembro de mil novecentos noventa e nove, adoptou o seguinte</p>
<p>ACORDO:</p>
<p>Primeiro.-Aproba-la relación de postos de traballo da Consellería de Medio Ambiente, nos termos que se sinalan no anexo ó presente acordo.</p>
<p>Segundo.-Ordena-la súa publicación no Diario Oficial de Galicia para efectos da súa entrada en vigor a partir do 1 de xaneiro de 2000, excepto no referente ós postos que figuran coa observación «Plan de consolidación de emprego ano 2001» que entrarán en vigor o 1 de xaneiro de 2001.</p>
<p>Terceiro.-Clasificar como postos de libre designación, de acordo coas motivacións que se especifican, os seguintes:</p>
<table><tbody><tr><td>Código</td><td>Denominación</td><td>Motivación</td></tr>
<tr><td></td></tr>
</tbody></table>
<table><tbody><tr><td>MA.C01.00.000.15770.001
MA.C02.00.000.15770.001
MA.C03.00.000.15770.001
MA.C04.00.000.15770.001
MA.C05.00.000.15770.001
MA.C99.10.000.15001.001
MA.C99.10.000.27001.001
MA.C99.10.000.32001.001
MA.C99.10.000.36001.001</td><td>Secretario/a conselleiro
Secretario/a do secretario xeral
Secretario/a do director xeral
Secretario/a do director xeral
Secretario/a do director xeral
Secretario/a delegado
Secretario/a delegado
Secretario/a delegado
Secretario/a delegado</td><td>Artigo 6 da orde da Consellería da Presidencia e Administración Pública do 21 de novembro de 1989 (DOG nº 232, do 4 de decembro). Postos de confianza.</td></tr>
<tr><td></td></tr>
<tr><td>MA.C02.00.001.15770.007
MA.C02.00.002.15770.017</td><td>Xefe de Sección de Habilitación de Persoal
Xefe de Sección Habilitación</td><td>Postos de especial responsabilidade polo manexo de fondos públicos.</td></tr>
<tr><td>MA.C99.10.000.15001.084</td><td>Xefe de Sección Habilitación e Xestión Económica</td></tr>
<tr><td>MA.C99.10.000.27001.085</td><td>Xefe de Sección Habilitación e Xestión Económica</td></tr>
<tr><td>MA.C99.10.000.32001.073</td><td>Xefe da Sección Habilitación e Xestión Económica</td></tr>
<tr><td>MA.C99.10.000.36001.084</td><td>Xefe da Sección Habilitación e Xestión Económica</td></tr>
<tr><td></td></tr>
<tr><td>MA.C99.10.301.15001.002
MA.C99.10.301.27001.002
MA.C99.10.301.32001.002
MA.C99.10.301.36001.002</td><td>Director de Espacios Naturais (A Coruña)
Director de Espacios Naturais (Lugo)
Director de Espacios Naturais (Ourense)
Director de Espacios Naturais (Pontevedra)</td><td>Postos de especial responsabilidade nos que se require contar con funcionarios con alto grao de especialización, para efectos da necesidade de manter un equilibrio entre a conservación dos espacios naturais e o seu desenvolvemento socioeconómico.</td></tr>
<tr><td></td></tr>
<tr><td>MA.C99.20.010.15350.001
MA.C99.20.020.15090.001
MA.C99.20.030.15580.001
MA.C99.20.040.15560.001
MA.C99.20.050.15910.001</td><td>Xefe de distrito (Ferrol)
Xefe de distrito (Bergantiños-Mariñas coruñesas)
Xefe de distrito (Santiago-Meseta inferior)
Xefe de distrito (Barbanza)
Xefe de distrito (Fisterra)</td><td>Postos de especial responsabilidade derivada das funcións de comunicación directa co sector forestal do respectivo distrito e das funcións directivas de planificación, control e coordinación de recursos.</td></tr>
<tr><td>MA.C99.20.060.27650.001</td><td>Xefe de distrito (Mariña lucense)</td></tr>
<tr><td>MA.C99.20.070.27060.001</td><td>Xefe de distrito (A Fonsagrada-Os Ancares)</td></tr>
<tr><td>MA.C99.20.080.27300.001</td><td>Xefe de distrito (Terra de Lemos)</td></tr>
<tr><td>MA.C99.20.090.27001.001</td><td>Xefe de distrito (Lugo-Sarria)</td></tr>
<tr><td>MA.C99.20.100.27640.001</td><td>Xefe de distrito (Terra Chá)</td></tr>
<tr><td>MA.C99.20.110.32190.001</td><td>Xefe de distrito (O Ribeiro-Arenteiro)</td></tr>
<tr><td>MA.C99.20.120.32001.001</td><td>Xefe de distrito (Miño-Arnoia)</td></tr>
<tr><td>MA.C99.20.130.32090.001</td><td>Xefe de distrito (Valdeorras-Trives)</td></tr>
<tr><td>MA.C99.20.140.32840.001</td><td>Xefe de distrito (Verín-Viana)</td></tr>
<tr><td>MA.C99.20.150.32060.001</td><td>Xefe de distrito (A Limia)</td></tr>
<tr><td>MA.C99.20.160.36240.001</td><td>Xefe de distrito (Deza-Tabeirós)</td></tr>
<tr><td>MA.C99.20.170.36420.001</td><td>Xefe de distrito (O Condado-A Paradanta)</td></tr>
<tr><td>MA.C99.20.180.36380.001</td><td>Xefe de distrito (Vigo-Baixo Miño)</td></tr>
<tr><td>MA.C99.20.190.36590.001</td><td>Xefe de distrito (Caldas-O Salnés)</td></tr>
<tr><td></td></tr></tbody></table>
<p>Cuarto.-Deixar sen efecto a anterior relación de postos de traballo da Consellería de Medio Ambiente publicada no DOG nº 103, do 1 de xuño de 1999.</p>
<p>Visto o acordo adoptado polo Consello da Xunta de Galicia na súa reunión do vintetrés de decembro de mil novecentos noventa e nove, relativo á aprobación da relación de postos de traballo da Consellería de Medio Ambiente, coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 27 de decembro de 1999.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>
<p>OBSERVACIÓNS:</p>
<p>(1) Sen dotar orzamentariamente.</p>
<p>(2) Ocupado por laboral fixo.</p>
<p>(3) Plan de Consolidación de Emprego. Ano 2000.</p>
<p>(3 bis) Plan de Consolidación de Emprego. Ano 2001.</p>
<p>(4) Cando sexa vacante, transformar en xefe de sección. N 25.</p>
<p>(5) Cando sexa vacante, situar na comarca forestal de Ortegal.</p>
<p>(6) Cando sexa vacante, situar na comarca forestal do Eume.</p>
<p>(7) Cando sexa vacante, situar na comarca forestal da Mariña Central.</p>
<p>(8) Cando sexa vacante, situar na comarca forestal da Mariña Oriental.</p>
<p>(9) Cando sexa vacante, situar en M.A.N. na comarca de Lugo.</p>
<p>(10) Cando sexa vacante, situar en M.A.N. no distrito X: A Terra Chá.</p>
<p>(11) Cando sexa vacante, situar no distrito XI: O Ribeiro-Arenteiro.</p>
<p>(12) Cando sexa vacante, situar na comarca forestal Terra de Caldelas-Terra de Trives.</p>
<p>(13) Cando sexa vacante, situar en M.A.N. na comarca de Verín.</p>
<p>(14) Cando sexa vacante, situar na comarca forestal da Baixa Limia.</p>
<p>(15) Cando sexa vacante, situar na comarca forestal de Ourense.</p>
<p>(16) Cando sexa vacante, situar na comarca forestal de Allariz-Maceda.</p>
<p>(17) Cando sexa vacante, situar no distrito forestal XVIII: Vigo.</p>
<p>(18) Cando sexa vacante, situar no distrito forestal XVI: Deza-Tabeirós.</p>
<p>(19) Cando sexa vacante, situar en M.A.N. na comarca Terra de Caldelas-Terra de Trives. (G.F.).</p>
<p>(20) Cando sexa vacante, situar en M.A.N. na comarca da Baixa Limia. (G.F.).</p>
<p>(21) Cando sexa vacante, transformar en axente forestal na comarca Ordes-Santiago de Compostela.</p>
<p>(22) Cando sexa vacante, situar na comarca forestal do Condado.</p>
<p>(23) Cando sexa vacante, situar en M.A.N. no distrito V: Fisterra.</p>
<p>(24) Cando sexa vacante, situar na comarca forestal Terra de Valdeorras.</p>
<p>(25) Dispoñibilidade horaria.</p>
<p>(26) Complemento de nocturnidade.</p>
<p>(27) Ocupado por funcionario.</p>
<p>(28) Media xornada.</p>
<p>(29) Cando sexa vacante, situar en Montes Pontevedra (grupo III, categoría I).</p>
<p>NOVAS FORMACIÓNS ESPECÍFICAS:</p>
<p>794.-Experiencia en xestión de solos contaminados e residuos (R.I.).</p>
<p>795.-Experiencia en xestión pública de montes.</p>
<p>796.-Experiencia en tecnoloxía industrial.</p>
<p>797.-Experiencia en investigación ambiental.</p>
<p>798.-Coñecementos en fitopatoloxía.</p>
<p>799.-Experiencia en xestión de solos contaminados e tramitación de RP'S (R.I.).</p>
<p>850.-Experiencia en xestión de recursos cinexético-piscícolas.</p>
<p>851.-Experiencia en xestión da fauna, da flora e de animais domésticos.</p>

