---
date: '1999-04-09'
id: 62BA
page: 4108
number: 67
agency: CONCELLO DE LALÍN
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19990409/Anuncio62BA_gl.html'
---
<p>A Comisión de Goberno acordou inicia-los trámites para a contratación das obras que seguidamente se indican, e para tal efecto aprobou o correspondente proxecto e prego de cláusulas administrativas particulares, que se expoñen xunto co presente polo prazo de catro días para reclamacións, e ordenou anuncia-lo seguinte concurso público:</p>
<p>Entidade adxudicadora: Concello de Lalín. Praza do Concello, número 1. 36500-Lalín. Teléfono 986 78 70 60. Fax 986 78 20 42.</p>
<p>Obxecto: centro social en Vilatuxe.</p>
<p>Orzamento: 19.652.210 pesetas.</p>
<p>Duración do contrato: dous meses.</p>
<p>Modalidade de adxudicación: concurso público, procedemento aberto e tramitación urxente.</p>
<p>Clasificación do contratista: non se esixe.</p>
<p>Garantía provisional: 393.044 pesetas.</p>
<p>Exame do expediente: os licitadores poderán examina-lo expediente na secretaría xeral do concello en horas de oficina, de luns a venres e ata o día anterior ó do remate do prazo de presentación de proposicións.</p>
<p>Lugar e prazo de presentación de proposicións: o presente anuncio será publicado no DOG e no BOP de Pontevedra e as proposicións presentaranse no rexistro xeral do concello ou na forma establecida no prego de condicións, dentro do prazo de 13 días naturais contados a partir do día de publicación do último dos anuncios indicados e en horario de nove a catorce horas. As ofertas manteranse durante tres meses.</p>
<p>Apertura de proposicións: a apertura das proposicións terá lugar na casa do concello, ás doce horas</p>
<p>e trinta minutos do seguinte día hábil ó da finalización do prazo de presentación de ofertas; para estes efectos considéranse os sábados como días inhábiles.</p>
<p>O pagamento deste anuncio será por conta do adxudicatario.</p>
<p>Lalín, 26 de marzo de 1999.</p>
<p>Camilo González Bodaño</p>
<p>Alcalde accidental</p>

