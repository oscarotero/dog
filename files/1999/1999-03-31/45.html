---
date: '1999-03-31'
id: '5E72'
page: 3
number: 62
agency: 'INSTITUTO GALEGO DE MEDICINA TÉCNICA, S.A.'
section: VI. ANUNCIOS
title: >-
  Anuncio da convocatoria pública dos postos vacantes que se relacionan, de
  acordo coas súas bases reguladoras.
range: Anuncio
url: 'https://www.xunta.gal/dog/Publicados/1999/19990331/Anuncio5E72_gl.html'
---
<p>1 Especialista en anestesia e reanimación, xefe clínico. Ref.: JAR.</p>
<p>Titulación: título homologado en medicina e cirurxía, con especialidade en anestesioloxía e reanimación.</p>
<p>Período de residencia realizado nun centro con especialidade de cirurxía cardíaca, cun mínimo de 300 intervencións con circulación extracorpórea/ano.</p>
<p>Experiencia: experiencia mínima de cinco anos en postos de responsabilidade, que impliquen dirección e organización de unidades de coidados postoperatorios.</p>
<p>Procedemento de selección: baremo de currículo (55%) entrevista persoal (45%).</p>
<p>2 Especialistas en anestesia e reanimación. Ref.: EAR.</p>
<p>Titulación: título homologado en medicina e cirurxía, con especialidade en anestesioloxía e reanimación.</p>
<p>Período de residencia realizado nun centro con especialidade de cirurxía cardíaca, cun mínimo de 300 intervencións con circulación extracorpórea/ano.</p>
<p>Experiencia: valorarase experiencia como profesional en anestesia e coidados postoperatorios en cirurxía cardíaca.</p>
<p>Procedemento de selección: valoración dos méritos (55%), probas psicotécnicas (25%) e entrevista persoal (20%).</p>
<p>1 Especialista en cirurxía cardíaca, xefe clínico Ref.: JCC.</p>
<p>titulación: título homologado en medicina e cirurxía, con especialidade en cirurxía cardiovascular.</p>
<p>Período de residencia realizado nun centro con especialidade de cirurxía cardíaca cun mínimo de 300 intervencións con circulación extracorpórea/ano.</p>
<p>Experiencia: experiencia mínima de dous anos como especialista en cirurxía cardiovascular, acreditando a realización dun mínimo de 300 intervencións con circulación extracorpórea/ano.</p>
<p>Procedemento de selección: baremo de currículo (55%) e entrevista persoal(45%).</p>
<p>1 ATS instrumentista. Ref.: AINS.</p>
<p>Titulación: título homologado de ATS/DUE.</p>
<p>Experiencia: mínima dun ano como instrumentista xeral, valorándose experiencia cirurxía cardíaca.</p>
<p>Procedemento de selección: valoración dos méritos (55%), probas psicotécnicas (25%) e entrevista persoal (20%).</p>
<p>1 Asistente social. Ref.:AS-RTP.</p>
<p>Titulación: título de asistente social.</p>
<p>Imprescindible dominio do galego.</p>
<p>Experiencia: valorarase experiencia en centros sanitarios con pacientes de tipo oncolóxico.</p>
<p>Procedemento de selección: valoración dos méritos (55%), probas psicotécnicas (25%) e entrevista persoal (20%).</p>
<p>4 Auxiliares administrativos. Ref.: AD-UAT.</p>
<p>titulación: titulación de FP II ou análogo. Imprescindible dominio do galego e do paquete informático Microsoft Office.</p>
<p>Valoraranse coñecementos de inglés falado e escrito.</p>
<p>Experiencia: mínima dun ano en postos administrativos, sendo alomenos seis meses en empresas vencelladas ó sector sanitario.</p>
<p>Valorarase a experiencia como recepcionista-telefonista, así como a atención ó público.</p>
<p>Procedemento de selección: valoración dos méritos (55%), probas psicotécnicas (25%) e entrevista persoal (20%).</p>
<p>Presentación de solicitudes:</p>
<p>Os interesados que cumpran os requisitos esixidos deberán remiti-lo seu currículo dirixido ó Instituto Galego de Medicina Técnica, S.A., Praza Europa 5A, 6ºB (15703-Santiago de Compostela), no prazo improrrogable de vinte días naturais contados a partir do día seguinte ó da publicación do presente anuncio, indicando no sobre a referencia á que se presenta. Deberá presentarse copia compulsada, se é o caso, dos certificados de servicios prestados, dos diplomas acreditativos de cursos, e do título mínimo esixido para cada convocatoria.</p>
<p>Inicio das probas:</p>
<p>As probas non se realizarán antes dun mes desde que se publique esta convocatoria, de acordo co disposto no artigo 4 da Lei 10/1996.</p>
<p>Entre tódolos candidatos que non sexan elixidos e que cumpran os requisitos esixidos na convocatoria, e en función das puntuacións obtidas, confeccionarase unha lista de contratacións temporais, tendo unha vixencia dun ano.</p>
<p>Íñigo Álvarez Canoa</p>
<p>Director xerente do Instituto Galego de Medicina Técnica, S.A.</p>

