---
date: '1999-03-31'
id: 5E1A
page: 3
number: 62
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 8 de marzo de 1999 sobre autorización de apertura dun novo
  establecemento da axencia de viaxes Carlson Wagonlit Travel Viajes de Empresa,
  S.A., sita na rúa Federico Tapia, 13, da Coruña.
range: Resolución
url: 'https://www.xunta.gal/dog/Publicados/1999/19990331/Anuncio5E1A_gl.html'
---
<p>Visto o expediente instruído por instancia de Pedro Tejedor Martín, na súa calidade de representante da entidade mercantil CWT Viajes de Empresa, S.A., en solicitude da autorización de apertura dun novo establecemento, na Coruña, na rúa Federico Tapia, 13, da axencia de viaxes Carlson Wagonlit Travel Viajes de Empresa, S.A., do grupo maiorista-retallista, co código identificativo CIC MA nº 958, que ten a súa casa central en Madrid, na rúa Condesa Venadito, 1-7ª planta.</p>
<p>Resultando que o interesado coa solicitude xuntou toda a documentación a que fai referencia o artigo 10 do Regulamento das axencias de viaxes de Galicia, aprobado mediante o Decreto 155/1989, do 22 de xuño.</p>
<p>Resultando que na tramitacióin do expediente se observaron tódolos requisitos e formalidades establecidas regulamentariamente.</p>
<p>Considerando que na empresa solicitante e no novo establecemento da axencia de viaxes concorren tódalas condicións esixidas polo mencionado regulamento para a obtención da súa autorización.</p>
<p>Vistos o Real decreto 2086/1983, do 1 de setembro, de traspaso de funcións e servicios do Estado á Comunidade Autónoma de Galicia en materia de turismo, a Lei 1/1983, do 22 de febreiro, reguladora da Xunta de Galicia e do seu presidente, o Decreto 155/1989, do 22 de xuño, polo que se aproba o Regulamento das axencias de viaxes de Galicia, e a Orde do 12 de xaneiro de 1998 da Consellería de Cultura, Comunicación Social e Turismo, pola</p>
<p>que se delega no director xeral de Turismo a competencia para autoriza-los novos establecementos e dependencias auxiliares das axencias de viaxes xa autorizadas, a Dirección Xeral de Turismo,</p>
<p>RESOLVE:</p>
<p>Autorizar á axencia de viaxes Carlson Wagonlit Travel Viajes de Empresa, S.A., sita en Madrid, na rúa Condesa Venadito, 1-7ª planta, da que é titular a entidade mercantil CWT Viajes de Empresa, S.A., a apertura dun novo establecemento na Coruña, na rúa Federico Tapia, 13, que será inscrito no Rexistro de Empresas e Actividades Turísticas da Comunidade Autónoma galega.</p>
<p>Contra esta resolución, o interesado poderá interpoñer recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia.</p>
<p>Santiago de Compostela, 8 de marzo de 1999.</p>
<p>P.D. (Orde do 12-1-1998)</p>
<p>Aurelio Miras Portugal</p>
<p>Director xeral de Turismo</p>

