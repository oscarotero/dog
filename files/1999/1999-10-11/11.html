---
date: '1999-10-11'
id: 1034E
page: 12
number: 197
agency: CONSELLERÍA DE ECONOMÍA E FACENDA
section: IV. OPOSICIÓNS E CONCURSOS
title: >-
  Orde do 30 de setembro de 1999 pola que se anuncia convocatoria pública para a
  provisión, polo sistema de libre designación, de dous postos de traballo
  vacantes na Consellería de Economía e Facenda.
range: Orde
url: 'https://www.xunta.gal/dog/Publicados/1999/19991011/Anuncio1034E_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, modificado polo artigo 6 da Lei 3/1993, do 10 de abril, o Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna e en uso das atribucións conferidas polo artigo 15.4º da mesma lei, esta consellería</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, os postos de traballo que se indican no anexo I desta orde.</p>
<p>Segundo.-Poderán concorrer a ela os funcionarios/as que reúnan as condicións que para os postos de traballo se sinalan no anexo I.</p>
<p>Terceiro.-As solicitudes para participar na presente convocatoria presentaranse no rexistro xeral da Consellería de Economía e Facenda (edificio administrativo de San Caetano, bloque terceiro, baixo, Santiago de Compostela), nas súas delegacións territoriais ou nas oficinas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 15 días, contados a partir do seguinte ó da publicación desta orde no Diario Oficial de Galicia, conforme o modelo que se inclúe no anexo II.</p>
<p>Cuarto.-Os aspirantes deberán xuntarlle á petición un currículum vitae e xustificar, mediante certificación ou copia compulsada, os méritos que aleguen.</p>
<p>Quinto.-No caso de resultar seleccionado/a, para ocupar algún dos postos de traballo relacionados no anexo I desta orde, un/ha funcionario/a con destino noutra Administración pública, requirirase o informe favorable do departamento no que presta servicios, considerándose neste sentido de non emitirse no prazo de 15 días, tal como dispón o artigo 67 do Real decreto 364/1995, do 10 de marzo. Unha vez tramitado o seu traslado a esta Comunidade Autónoma procederase á adxudicación do posto para o que foi seleccionado/a.</p>
<p>Sexto.-A resolución desta convocatoria farase pública no Diario Oficial de Galicia, e poderá declararse deserto o posto de traballo, de considerarse oportuno.</p>
<p>Sétimo.-O prazo de toma de posesión será de tres días hábiles se o destino anterior radica na mesma localidade que o novo, ou dun mes de tratarse de distinta localidade ou de reingreso ó servicio activo, e este comezarase a contar desde o día seguinte ó do cesamento, que deberá efectuarse dentro dos tres días hábiles seguintes ó da publicación da resolución no Diario Oficial de Galicia.</p>
<p>Se a resolución comporta o reingreso ó servicio activo, o prazo de toma de posesión comezará a contar desde o día seguinte ó da publicación desta.</p>
<p>Oitavo.-Contra a presente orde, que esgota a vía administrativa, os interesados poderán interpoñer, potestativamente, recurso de reposición ante este mesmo órgano no prazo dun mes, contado a partir do día seguinte ó da súa publicación no Diario Oficial de Galicia; de conformidade co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, ou directamente, recurso contencioso-administrativo, no prazo de dous meses desde a mesma data, perante o Xulgado do Contencioso-Administrativo da circunscrición na que teña o seu domicilio o demandante ou ben no da Coruña, á súa elección, conforme os artigos 8, 14 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 30 de setembro de 1999.</p>
<p>P.D. (Orde 13-12-1993)</p>
<p>Emilio Álvarez Rey</p>
<p>Secretario xeral e do Patrimonio da Consellería</p>
<p>de Economía e Facenda</p>
<p>ANEXO I</p>
<p>Denominación do posto: xefe Servicio Estatística. Consellería de Industria e Comercio.</p>
<p>Código do posto: EFA010000315770001.</p>
<p>Nivel: 28 A.</p>
<p>Complemento específico: 1.703.640.</p>
<p>Tipo posto: N.</p>
<p>Grupo: A/B.</p>
<p>Corpo/escala: xeral (escalas estatísticas).</p>
<p>Centro directivo/dependencia: Instituto Galego de Estatística.</p>
<p>Localidade: Santiago de Compostela.</p>
<p>Denominación do posto: xefe Servicio Estatística de Conxuntura.</p>
<p>Código do posto: EFA010000115770037.</p>
<p>Nivel: 28 A</p>
<p>Complemento específico: 1.703.640.</p>
<p>Tipo posto: N.</p>
<p>Grupo: A/B.</p>
<p>Corpo/escala: xeral (escalas estatísticas).</p>
<p>Centro directivo/dependencia: Instituto Galego de Estatística.</p>
<p>Localidade: Santiago de Compostela.</p>

