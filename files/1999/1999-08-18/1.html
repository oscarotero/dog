---
date: '1999-08-18'
id: DAB2
page: 10
number: 159
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 241/1999, do 29 de xullo, polo que se acepta a cesión a título
  gratuíto á Comunidade Autónoma de Galicia dun terreo de 16.000 m, sito na
  parroquia de Valadares, no termo municipal de Vigo (Pontevedra), con destino á
  construcción dun centro de educación secundaria.
range: Decreto
url: 'https://www.xunta.gal/dog/Publicados/1999/19990818/AnuncioDAB2_gl.html'
---
<p>O Pleno da Corporación Municipal do Concello de Vigo, reunido en sesión que tivo lugar o día 21 de setembro de 1998, acordou cederlle á Comunidade Autónoma de Galicia un terreo de 16.000 m chamado Sobreira, na parroquia de Valadares, no termo municipal de Vigo (Pontevedra), con destino á construcción dun centro de educación secundaria.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma de Galicia, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da conselleiro de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; aínda que non se consideran carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, por proposta do conselleiro de Economía e Facenda, feita nos termos nos que o Concello de Vigo acordou a cesión logo de deliberación do Consello da Xunta de Galicia na súa reunión do día vintenove de xullo de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta dun terreo chamado Sobreira, sito na parroquia de Valadares, no termo municipal de Vigo (Pontevedra), que a seguir se describe:</p>
<p>1. Terreo cunha superficie de 16.000 m, que linda: norte, comunidade de montes veciñais en man común de Valadares e propiedades privadas; sur, vía de acceso á universidade; leste e oeste, da comunidade de montes e man común de Valadares.</p>
<p>Aparece inscrito no Rexistro da Propiedade nº 2 de Vigo, a favor do Concello de Vigo, no tomo 1.952, libro 959, folio 75, predio 60.387-1.</p>
<p>Artigo 2º</p>
<p>O terreo cedido destinarase á construcción dun centro público de educación secundaria.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade deste decreto.</p>
<p>Santiago de Compostela, vintenove de xullo de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

