---
date: '1999-08-18'
id: DB12
page: 10
number: 159
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 22 de xullo de 1999, da Dirección Xeral de Calidade e Avaliación
  Ambiental, pola que se somete a información pública a declaración do proxecto
  de ramal de gas do complexo ambiental de Cerceda como Plan Sectorial de
  Incidencia Supramunicipal para os efectos previstos na Lei 10/1995, do 23 de
  novembro, de ordenación do territorio de Galicia.
range: Resolución
url: 'https://www.xunta.gal/dog/Publicados/1999/19990818/AnuncioDB12_gl.html'
---
<p>Unha vez que o Consello da Xunta de Galicia, na súa reunión do día 15 de xullo de 1999, acordou declara-la incidencia supramunicipal do proxecto de ramal de gas do complexo ambiental de Cerceda, así como a determinación da Consellería de Medio Ambiente, como órgano competente por razón da materia, para a tramitación do expediente, procede remiti-lo referido proxecto ó trámite de información pública en cumprimento do disposto no artigo 25.3º</p>
<p>da Lei 10/1995, do 23 de novembro, de ordenación do territorio de Galicia, polo que</p>
<p>RESOLVO:</p>
<p>1. Someter a información pública o proxecto de ramal de gas do complexo ambiental de Cerceda durante o prazo dun mes, contado a partir do día seguinte ó da publicación desta resolución no Diario Oficial de Galicia, para que calquera persoa poida examinalo e presenta-las alegacións que considere oportunas dentro do citado prazo.</p>
<p>2. Un exemplar do referido proxecto de ramal de gas do complexo ambiental de Cerceda estará á disposición dos cidadáns durante o horario de atención ó público, nas seguintes dependencias:</p>
<p>-Dirección Xeral de Calidade e Avaliación Ambiental, rúa dos Feáns, nº 7 portal C, de Santiago de Compostela (A Coruña).</p>
<p>-Delegación Provincial da Consellería de Medio Ambiente da Coruña.</p>
<p>-Nos concellos de Abegondo, Cerceda, Ordes e Mesía.</p>
<p>Santiago de Compostela, 22 de xullo de 1999.</p>
<p>Francisco Pan Montojo González</p>
<p>Director xeral de Calidade e Avaliación Ambiental</p>

