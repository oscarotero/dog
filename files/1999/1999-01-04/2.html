---
date: '1999-01-04'
id: '2106'
page: 5
number: 1
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: II. AUTORIDADES E PERSOAL
title: >-
  Orde do 4 de decembro de 1998 pola que se dispón o nomeamento de vocais do
  consello de administración da autoridade portuaria de Vilagarcía de Arousa.
range: Orde
url: 'https://www.xunta.gal/dog/Publicados/1999/19990104/Anuncio2106_gl.html'
---
<p>A Lei 27/1992, do 24 de novembro, de portos do Estado e da mariña mercante, texto reformado pola Lei 62/1997, do 26 de decembro, atribúelles ás comunidades autónomas as facultades de designación e separación dos vocais dos consellos de administración das autoridades portuarias de interese xeral do Estado, situadas no seu territorio.</p>
<p>Os acordos do Consello da Xunta de Galicia do 5 e do 26 de marzo de 1998 facultan o conselleiro de Política Territorial, Obras Públicas e Vivenda para o exercicio das devanditas competencias.</p>
<p>Consonte o previsto no artigo 40 da Lei de portos do Estado e da mariña mercante, segundo a súa redacción aprobada pola Lei 62/1997, do 26 de decembro, a designación dos vocais do consello de administración deberá facerse necesariamente por proposta das administracións públicas e entidades e organismos representados no consello de administración, polo que, recibidas as propostas do Concello de Vilagarcía de Arousa e do pesidente do ente público Portos do Estado,</p>
<p>DISPOÑO:</p>
<p>Nomear a Camilo Vázquez Guerra, como vocal do consello de administración da autoridade portuaria de Vilagarcía de Arousa en representación do Concello de Vilagarcía de Arousa.</p>
<p>Nomear a Raúl López Fernández, como vocal do consello de administración da autoridade portuaria de Vilagarcía de Arousa, en representación da Administración xeral do Estado.</p>
<p>Santiago de Compostela, 4 de decembro de 1998.</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>11776</p>

