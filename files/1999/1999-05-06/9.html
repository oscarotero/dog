---
date: '1999-05-06'
id: '7646'
page: 5400
number: 86
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 31 de marzo de 1999, da Delegación Provincial de Ourense, pola
  que se dispón a inscrición e a publicación, no Diario Oficial de Galicia, da
  revisión salarial do convenio colectivo de ámbito provincial para o sector do
  comercio de alimentación de Ourense.
range: Resolución
url: 'https://www.xunta.gal/dog/Publicados/1999/19990506/Anuncio7646_gl.html'
---
<p>Visto o texto da revisión salarial do convenio colectivo de ámbito provincial para o sector do comercio de alimentación de Ourense (código convenio 3200545), con entrada nesta delegación provincial da Consellería de Xustiza, Interior e Relacións Laborais, subscrito en representación da parte económica pola Asociación Provincial de Empresarios do Comercio de Alimentación e da parte social polas centrais sindicais CC.OO., UGT e USO, todas elas con lexitimidade suficiente para asinalo, na reunión celebrada o día 4-3-1999 e, de conformidade co disposto no artigo 90.2º e 3º, do Estatuto dos traballadores, texto refundido aprobado polo R.D. 1/1995, do 24 de marzo, R.D. 1040/1981, do 22 de maio, sobre rexistro e depósito de convenios colectivos de traballo e R.D. 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo,</p>
<p>Esta delegación provincial,</p>
<p>ACORDA:</p>
<p>Primeiro.-Ordena-la súa inscrición no rexistro de convenios colectivos desta delegación provincial, con notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Ourense, 31 de marzo de 1999.</p>
<p>José Lage Lage</p>
<p>Delegado provincial de Ourense</p>
<p>Acta da comisión paritaria do convenio colectivo</p>
<p>do comercio de alimentación de Ourense</p>
<p>En Ourense, ás 17 horas do día 4 de marzo de 1999, reúnense os membros da comisión paritaria do convenio colectivo do comercio da alimentación de Ourense, de conformidade co sinalado no artigo 21 do dito convenio, e integrado por un membro das centrais sindicais CC.OO., UGT e USO e tres membros da asociación provincial.</p>
<p>A dita reunión ten por obxectivo o de lle dar cumprimento ó acordado no artigo 10 do convenio colectivo provincial, que fixou para 1999 como única cuestión a da actualización dos salarios de 1998 para 1999, por se tratar dun convenio colectivo cunha duración de dous anos.</p>
<p>Como o IPC de 1998 foi dun 1,4% e o artigo 10 do convenio sinala como incremento para 1999 un 0,5% sobre o IPC de 1998, resulta un incremento para 1999 dun 1,9% sobre as táboas de 1998. Por todo iso, a comisión paritaria do convenio,</p>
<p>ACORDA:</p>
<p>Primeiro.-Fixa-las táboas salariais para 1999, que serán as seguintes:</p>
<p>I. A) Director: 114.830-1.722-344-5.741.</p>
<p>I. B) Xefe de administración, xefe de vendas, xefe de compras: 107.654-1.614-720-5.382.</p>
<p>I. C) Supervisor, coordinador xeral, xefe de centro: 100.476-1.507-656-5.024.</p>
<p>II. A) Xefe de almacén, xefe de supermercado, xefe de sección: 94.734-1.447-527-4.736.</p>
<p>II. B) Analista, responsable da expedición, recepcionista: 93.408-1.400-1.007-4.670.</p>
<p>II. C) Oficial administrativo, programador: 90.428-1.356-128-4.521.</p>
<p>III. A) Mecánico, electricista, oficial 1ª, chofer, operador de informática, capataz, viaxante: 87.560-1.312-918-4.378.</p>
<p>III. B) Dependente, oficial 2ª, chofer, auxiliar de caixa repoñedor, auxiliar de caixa dependente, auxiliar de caixa, auxiliar de gravación, auxiliar administrativo, axudante mecánico, axudante electricista, peón de mantemento, mozo especializado: 83.252-1.248-503-4.163.</p>
<p>III. C) Telefonista, mozo de reparto, mozo repoñedor, oficial 3ª, axudante, persoal de limpeza: 80.382-1.205-259-4.019.</p>
<p>Gratificación por actividade=5.743.</p>
<p>Segundo.-Proceder ó rexistro e depósito deste acordo na Delegación Provincial de Xustiza, Interior e Relacións Laborais da Xunta de Galicia, para o seu depósito e a súa publicación no BOP.</p>
<p>E non tendo máis que tratar, levántase a sesión ás 18.30 horas do día anteriormente sinalado.</p>
<p>José Lage Lage</p>
<p>Delegado provincial de Ourense</p>

