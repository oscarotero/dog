---
date: '1999-03-29'
id: 5C0E
page: 3556
number: 60
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 11 de xaneiro de 1999, da Dirección Xeral de Montes e Medio
  Ambiente Natural, pola que se fai pública a declaración de impacto ambiental
  do proxecto de restauración forestal dunha explotación mineira nos predios de
  Arinteiro e Bama, promovido por Explotaciones Gallegas, S.L., nos concellos de
  Touro e O Pino (A Coruña).
range: Resolución
url: 'https://www.xunta.gal/dog/Publicados/1999/19990329/Anuncio5C0E_gl.html'
---
<p>En cumprimento do disposto no artigo 5 punto 7º do Decreto 442/1990, do 13 de setembro, de avaliación de impacto ambiental para Galicia, faise pública a Resolución do 11 de decembro de 1998 da Dirección Xeral de Calidade e Avaliación Ambiental, pola que se formula a declaración de impacto ambiental do proxecto de restauración forestal dunha explotación mineira nos predios de Arinteiro e Bama promovido por Explotaciones Galle</p>
<p>gas, S.L. nos concellos de Touro e O Pino (A Coruña), que figura no anexo.</p>
<p>Santiago de Compostela, 11 de xaneiro de 1999.</p>
<p>Tomás Fernández-Couto Juanas</p>
<p>Director xeral de Montes e Medio Ambiente Natural</p>
<p>ANEXO</p>
<p>Resolución do 11 de decembro de 1998, da Dirección Xeral de Calidade e Avaliación Ambiental, pola que se formula a declaración de impacto ambiental do proxecto restauración forestal dunha explotación mineira nos predios de Arinteiro e Bama, promovido por Explotaciones Galllegas, S.L. nos concellos de Touro e O Pino (A Coruña).</p>
<p>O Decreto 81/1989, do 11 de maio, sobre medidas de ordenación das novas plantacións co xénero eucaliptus (DOG nº104, do 1 de xuño), establece no seu punto 2, a elaboración dun estudio de avaliación</p>
<p>de impacto ambiental según o Real decreto lexislativo 1302/1986, incorporado ó marco lexislativo autonómico mediante o Decreto 442/1990.</p>
<p>O Decreto 442/1990, do 13 de setembro, de avaliación de impacto ambiental para Galicia (DOG do 25 de setembro), establécese a obriga de formular declaración de impacto ambiental (DIA) con carácter previo á resolución administrativa que vaia adopta-lo órgano substantivo para a autorización da actividade obxecto do proxecto.</p>
<p>O proxecto consiste na repoboación forestal de dous predios, denominados Arinteiro e Bama, cunha superficie total de actuación de 147,38 ha, sobre os terreos non explotables do denominado grupo mineiro Arinteiro.</p>
<p>En cumprimento do establecido no artigo 5, punto 2º do Decreto 442/1990, do 13 de setembro, de avaliación do impacto ambiental para Galicia, e con data 21 de outubro de 1998, (DOG nº 204) someteuse a información pública o estudio de impacto ambiental.</p>
<p>Como resultado dela, non consta a presentación de alegacións ó devandito proxecto.</p>
<p>Consúltase, así mesmo, a Dirección Xeral de Industria, o organismo autónomo Augas de Galicia e a Dirección Xeral de Montes e Medio Ambiente Natural.</p>
<p>No anexo I resúmese ó proxecto e no anexo II o contido das consultas efetuadas. O resultado destas tívose en conta, no que procede, no condicionado da presente DIA.</p>
<p>Sobre o contido do proxecto e do estudio de impacto ambiental presentados, os resultados de información pública e os informes recibidos sobre as consultas efectuadas, este órgano ambiental impón no condicionado desta DIA as medidas e condicións que se citan, dirixidas a defini-los motivos polos que se resolveu a viabilidade do proxecto.</p>
<p>Cumprida tramitación, a Dirección Xeral de Calidade e Avaliación Ambiental, no exercicio das competencias que lle concede o Decreto 482/1997, do 30 de decembro, formula a DIA do proxecto de restauración forestal dunha explotación mineira nos predios de Arinteiro e Bama.</p>
<p>O órgano substantivo para este proxecto é a Dirección Xeral de Montes e Medio Ambiente Natural, e o órgano ambiental é a Dirección Xeral de Calidade e Avaliación Ambiental.</p>
<p>Declaración de impacto ambiental</p>
<p>Examinada a documentación presentada, a Dirección Xeral de Calidade e Avaliación Ambiental establece pola presente DIA as seguintes condicións, ademais das incluídas no estudio de impacto ambiental, de xeito que se asegure a minoración dos posibles impactos ambientais negativos, co fin de que a realización do proxecto poida considerarse ambientalmente viable.</p>
<p>A presente declaración refírese, en exclusiva, ás actuacións de repoboación que se realizarán sobre unha superficie total de 147,38 ha, definidas nos</p>
<p>planos presentados no proxecto. Para outras zonas ou áreas, precisaríase unha nova declaración.</p>
<p>1. Protección do solo.</p>
<p>Tal e como consta no proxecto, e cando se realice o subsolado seguindo o método de máxima pendente, este será discontinuo, levantando o ripper 2 m cada 20 de subsolado, co fin de diminuí-la a erosión.</p>
<p>O subsolado, tanto sexa en máxima pendente ou seguindo as curvas de nivel, realizarase preferentemente en tempo seco. As achegas de terra vexetal que se realicen terán a súa procedencia debidamente xustificada.</p>
<p>2. Protección da fauna e flora.</p>
<p>2.1. Respectaranse os bosquetes de vexetación arbórea existentes no noroeste e no sueste da denominada lagoa de Vieiro, e na zona sur da denominada lagoa de Arinteiro.</p>
<p>2.2. Non se realizarán plantacións de Eucalyptus sp. nunha superficie superior a 132,6 ha, debendo realizar nas 14,7 ha restantes plantacións doutras especies, en cumprimento do indicado no Decreto 81/1989, do 11 de maio, sobre medidas de ordenación das novas plantacións co xénero eucaliptus.</p>
<p>3. Vixilancia ambiental.</p>
<p>3.1. Nun prazo mínimo dun mes antes do comezo dos labores de repoboación, o promotor notificará a esta dirección xeral, a través do órgano substantivo, a data de comezo destas.</p>
<p>3.2. Nun prazo non superior ós tres meses desde o remate dos labores de repoboación, o promotor presentará un informe, acompañado de reportaxe fotográfica, no que se indiquen: a) labores realizados, incluíndo superficies de actuación e planos dotados de coordenadas U.T.M.; b) incidencias ocorridas durante a repoboación.</p>
<p>3.3. Con periodicidade anual, contando a partir da recepción do informe requirido no punto 3.2, o promotor presentará un informe de seguimento que recollerá : a) labores realizados; b) avaliación das marras, especialmente das superficies destinadas a coníferas e frondosas distintas do Eucalyptus sp.; c) incidencias.</p>
<p>4. Documentación adicional.</p>
<p>4.1. Nun prazo máximo de tres meses de ser notificada a presente DIA e, en calquera caso, previamente á autorización administrativa, o promotor presentará diante do órgano substantivo, que á súa vez o remitirá a esta dirección xeral para a valoración e, se procede, a imposición de medidas correctoras adicionais que se deriven dela, a seguinte documentación:</p>
<p>Descrición precisa, na que se indique as posibles afeccións ó medio, e con planos dotados de coordenadas U.T.M., das obras de gabias de desaugamento das lagoas, acompañados dunha analítica das augas retidas nelas, na que constará coma mínimo o pH, conductividade, níquel, ferro e cobre.</p>
<p>A avaliación da documentación solicitada no punto anterior será obxecto dunha resolución que será</p>
<p>comunicada por esta dirección xeral ó órgano substantivo para os efectos oportunos.</p>
<p>5. Condicións adicionais.</p>
<p>5.1. Para efectos de seguimento da presente DIA o órgano substantivo comunicará a esta dirección xeral a data de notificación da DIA ó promotor.</p>
<p>5.2. A proposta do aval que deberá fixa-lo órgano substantivo, para garanti-lo cumprimento das medidas correctoras e para facer fronte ós posibles danos que se lle produzan ó medio, segundo o disposto no Decreto 455/1996, do 7 de novembro, será de 1.473.500, que se corresponde co 4% do investimento previsto.</p>
<p>5.3. O promotor comunicará a esta dirección xeral, a través do órgano substantivo, a data de inicio dos labores de restauración.</p>
<p>5.4. As condicións indicadas nesta DIA, son de obrigado cumprimento para o promotor; non embargantes, a empresa promotora poderá solicitar ó órgano ambiental a revisión das medidas indicadas nesta DIA co obxecto de modificalas ou cambialas por outras, naqueles supostos que tecnoloxicamente presentasen graves deficiencias para a súa implantación ou implicasen modificacións importantes na actividade, e sempre e cando as novas medidas propostas permitan acada-los obxectivos e fins que se indican.</p>
<p>Nesta circunstancia, a empresa promotora solicitarao, nun prazo máximo de tres meses desde que lle sexa notificada a presente DIA polo órgano substantivo, á Dirección Xeral de Calidade e Avaliación Ambiental, presentando documentación técnica que xustifique as novas medidas propostas. Unha vez recibida a solicitude e documentación mencionadas, o órgano ambiental avaliaraas, comunicando o acordo adoptado á empresa promotora.</p>
<p>5.5. Se unha vez emitida esta DIA, se manifestase algún outro tipo de impacto, severo ou crítico sobre o medio, o órgano substantivo, por propia iniciativa ou a solicitude da Dirección Xeral de Calidade e Avaliación Ambiental, poderá suspender cautelarmente a actividade ata determina-las causas que xeran os mencionados impactos, e se corrixan estas.</p>
<p>5.6. O incumprimento total ou parcial por parte do promotor, das condicións expostas nesta DIA, poderá ser causa suficiente para proceder ó peche cautelar e a adopta-las medidas oportunas en cumprimento da legalidade vixente.</p>
<p>5.7. A presente resolución, adoptada por esta dirección xeral, non exime o promotor de solicitar tódolos permisos necesarios ós organismos competentes, para levar a cabo a actividade ou modificacións nela. En materia urbanística, o proxecto estará ó abeiro do disposto na Lei 1/1997, do solo de Galicia.</p>
<p>5.8. O promotor queda obrigado a cumprir tódalas disposicións que se dicten con posterioridade, en relación con este tipo de actividades.</p>
<p>Santiago de Compostela, 11 de decembro de 1998.</p>
<p>Francisco Pan-Montojo González</p>
<p>Director xeral de Calidade e Avaliación Ambiental</p>
<p>ANEXO I</p>
<p>Resume do proxecto</p>
<p>O proxecto consiste nos labores de repoboación forestal, principalmente Eucalyptus globulus, que se realizaran nos predios de Arinteiro e Bama, sobre unha superficie total de 147,38 ha, nos concellos de Touro e O Pino.</p>
<p>Estes predios foron altamente afectados pola explotación do grupo mineiro denominado Arinteiro, e co proxecto tamén se pretende a súa rexeneración ambiental.</p>
<p>Inicialmente realizarase unha roza da vexetación existente, preparación do terreo mediante subsolado e/ou cavado, efectuándose posteriormente a plantación, abonado, e nos puntos necesarios a achega de terra vexetal.</p>
<p>Nas zonas de entulleiras onde non se realice a repoboación, serán hidrosementadas. Así mesmo, proxéctanse labores de regularización do terreo, principalmente para reduci-las pendentes e para evitar acúmulos de auga.</p>
<p>Como medidas protectoras e correctoras, no estudio indican a plantación de frondosas autóctonas nas beiras das lagoas Betula celtibérica, Salix atrocinerea, Alnus glutinosa, xunto con P. pinaster.</p>
<p>Para a minimización dos impactos paisaxísticos preexistentes, formula a plantación de apantallamentos visuais con Chamaecyparis lawsoniana, Cupressus sempervirens, Picea plugens galuca. Sobre noiros e entulleiras proxéctase hidrosementeira para a súa integración paisaxística.</p>
<p>A roza será mecánica, deixando o material rozado sobre o terreo para mellora-la súa calidade, e o subsolado en máxima pendente realizarase minimizando as posibles perdas de solo por procesos erosivos.</p>
<p>ANEXO II</p>
<p>Resultados das consultas realizadas</p>
<p>Do contido dos informes recibidos cabe destaca-las seguintes consideracións:</p>
<p>A Dirección Xeral de Industria informa favorablemente o proxecto.</p>
<p>O organismo autónomo Augas de Galicia non formula obxeccións ó proxecto, pois non produce ningunha alteración importante na planificación hidrolóxica da zona, sempre e cando se cumpran as medidas preventivas e correctoras especificadas no proxecto.</p>
<p>A Dirección Xeral de Montes e Medio Ambiente Natural indica que non ten inconveniente en que as obras se desenrolan conforme o indicado no proxecto, xa que supoñen unha diminución da erosión na zona, o asentamento dos terreos e unha mellora do valor estético e da paisaxe afectada por unha antiga explotación mineira.</p>
<p>Indican así mesmo, unha proposta de seguimento ambiental que inclúe un informe e unha reportaxe gráfica das actuacións realizadas ó remate das obras e inspección delas pola Dirección Xeral de Montes e Medio Ambiente Natural.</p>

