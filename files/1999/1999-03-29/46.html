---
date: '1999-03-29'
id: 5C2E
page: 3561
number: 60
agency: CONCELLO DE ARTEIXO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19990329/Anuncio5C2E_gl.html'
---
<p>En virtude do ordenado polo alcalde, poño no seu coñecemento que, na sesión ordinaria, celebrada o día catro de xaneiro de mil novecentos noventa e nove, a Comisión de Goberno adoptou, entre outros, o seguinte acordo:</p>
<p>2º. Dictames e adopción de acordos da Comisión Informativa de Urbanismo e Medio Ambiente, correspondente ó día 22 de decembro de 1998.</p>
<p>Proxectos de urbanización.</p>
<p>Aprobación inicial:</p>
<p>Dáse conta do expediente (44/1998 PUR), promovido por Eduardo Tudoli Baladrón, en representación de Proflat, S.L., presentando escrito con número de rexistro de entrada 12.799 de data 25</p>
<p>de novembro de 1998 ó que se acompaña proxecto de urbanización da unidade de actuación (UA-24, 40) en Ponte do Ba-Arteixo, segundo proxecto redactado polo arquitecto José Miguel Vázquez García.</p>
<p>Atendido que no expediente incoado para efecto constan informes favorables xurídico e técnico emitidos pola secretaria xeral deste concello e polo arquitecto municipal, respectivamente, ámbolos dous de data un de decembro de 1998.</p>
<p>A Comisión de Goberno, examinado o expediente, tomando en consideración os informes favorables do arquitecto municipal e da secretaria xeral, e visto o R.D.L. 1/1992, do 26 de xuño, no non derrogado pola Lei 6/1998, do 13 de abril, o Regulamento de planeamento urbanístico, a Lei 1/1997, do 24 de marzo, a Lei 7/1997, do 14 de abril, no non derrogado pola Lei 6/1998, do 13 de abril, o vixente texto refundido das normas subsidiarias de planeamento deste termo municipal e demais normativa de xeral e pertinente aplicación, e visto así mesmo, o dictame emitido pola comisión informativa, en votación ordinaria e por unanimidade, acorda:</p>
<p>Primeiro.-Aprobar inicialmente o proxecto de urbanización, promovido por Eduardo Tudoli Baladrón, en representación de Proflat, S.L., que ten por obxecto a urbanización da unidade de actuación (UA-24, 40) en Ponte do Ba-Arteixo, segundo proxecto redactado polo arquitecto José Miguel Vázquez García.</p>
<p>Segundo.-Abrir trámite de informacióin pública, anunciándoo no Diario Oficial de Galicia e nun dos diarios de maior circulación da provinica.</p>
<p>Terceiro.-Notifica-lo contido do presente acordo a tódolos propietarios directamente afectados.</p>
<p>Cuarto.-Aprobar provisionalmente a liquidación da taxa con que resulta gravado este proxecto de urbanización, de acordo co seguinte detalle: taxa: 109.428 (O. Fiscal nº 10).</p>
<p>Contra este acordo poderá interpor recurso contencioso-administrativo perante a sala do contencioso-administrativo do Tribunal Superior de Xustiza de Galicia no prazo de dous meses contados desde o día seguinte ó da súa notificación, segundo o disposto no artigo 46.1º da Lei 29/1998, do 13 de xullo, reguladora da xurisdicción contencioso-administrativa, acreditando ter efectuado a este concello, con carácter previo, a comunicación que se refire o artigo 110.3º da Lei 30/1992, de réxime xurídico das administracións públicas e procedemento administrativo común, sen prexuízo do exercicio das demais accións que estime convenientes.</p>
<p>Asinará o duplicado para constancia.</p>
<p>Arteixo, 10 de febreiro de 1999.</p>
<p>María Esther Álvarez Martínez</p>
<p>Secretaria xeral</p>

