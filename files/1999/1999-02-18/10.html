---
date: '1999-02-18'
id: 41BA
page: 1835
number: 33
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Orde do 5 de febreiro de 1999 pola que se regulan determinados aspectos do
  programa de axudas e subvencións a escolas obradoiro e casas de oficios para o
  exercicio de 1999 na Comunidade Autónoma de Galicia.
range: Orde
url: 'https://www.xunta.gal/dog/Publicados/1999/19990218/Anuncio41BA_gl.html'
---
<p>Mediante Orde do 27 de abril de 1998 (DOG nº 82, do 30-4-98), procedeuse á adecuación da Orde do 3 de agosto do 1994, do Ministerio de Traballo e Seguridade Social, reguladora do programa de escolas obradoiro e casas de oficios ás especificidades da normativa procedemental, orzamentaria e competencial propias da Administración da Comunidade autónoma galega.</p>
<p>Esas especificidades, xunto cos principios de economía e eficiencia e a ausencia de modificacións no seu articulado, agás no relativo á aplicación orzamentaria, xustifican establece-lo financiamento para 1999, das axudas e subvencións reguladas ó abeiro da citada orde, de conformidade co previsto na Lei 6/1998, de 29 de decembro, de orzamentos da Comunidade Autónoma de Galicia para 1999.</p>
<p>Consecuentemente co que antecede, e no uso das facultades que me confire o artigo 34 da Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo 1º.</p>
<p>A xestión do programa de escolas obradoiro e casas de oficios durante 1999 rexerase polo previsto na Orde do 27 de abril do 1998.</p>
<p>Artigo 2º</p>
<p>As axudas que se concedan para o funcionamento de escolas obradoiro, casas de oficios e unidades de promoción e desenvolvemento financiaranse con cargo á aplicación orzamentaria 14.04.241A.480.0.</p>
<p>Disposicións derradeiras</p>
<p>Primeira.-Facúltase o director xeral de Fomento do Emprego para dicta-las instruccións necesarias para a execución do previsto nesta orde.</p>
<p>Segunda.-A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 5 de febreiro do 1999.</p>
<p>Manuela López Besteiro</p>
<p>Conselleira de Familia e Promoción</p>
<p>do Emprego, Muller e Xuventude</p>

