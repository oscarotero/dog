---
date: '1999-05-14'
id: 7D72
page: 5
number: 92
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 30 de abril de 1999, da Dirección Xeral de Persoal, pola que se
  regula a composición das comisións avaliadoras da fase de prácticas
  establecida na Orde do 15 de abril de 1998, pola que se convocaban
  procedementos selectivos de ingreso e acceso no corpo de profesores de ensino
  secundario, profesores técnicos de formación profesional, profesores de música
  e artes escénicas e profesores e mestres de taller de artes plásticas e
  deseño.
range: Resolución
url: 'https://www.xunta.gal/dog/Publicados/1999/19990514/Anuncio7D72_gl.html'
---
<p>Na base común 12 da Orde do 15 de abril de 1998 (DOG do 24) regúlase e establécese a necesidade de realizar prácticas docentes previas ó nomeamento dos interesados como funcionarios de</p>
<p>carreira, co obxecto de valora-las aptitudes didácticas dos aspirantes que aprobaron a fase de oposición.</p>
<p>Na súa virtude, esta dirección xeral</p>
<p>RESOLVE:</p>
<p>Primeiro.-Para a valoración dos aspirantes ó corpo de ensino secundario serán nomeadas tres comisións cualificadoras, unha para as disciplinas de música e pedagoxía e psicoloxía, outra para as disciplinas de tecnoloxía, educación física e debuxo e outra para as disciplinas da formación profesional específica formadas por especialistas nas respectivas áreas e que terán a seguinte composición:</p>
<p>-Presidente: un inspector ó servicio da Administración educativa nomeado polo director xeral de Persoal por proposta da Inspección Central.</p>
<p>-Catro vocais, designados entre os profesores de ensino secundario.</p>
<p>Segundo.-Para a valoración dos aspirantes ó corpo de profesores técnicos de formación profesional específica será nomeada unha comisión cualificadora formada por especialistas nas respectivas disciplinas e que terá a seguinte composición:</p>
<p>-Presidente: un inspector ó servicio da Administración educativa nomeado polo director xeral de Persoal por proposta da Inspección Central.</p>
<p>-Catro vocais, designados entre os profesores técnicos de formación profesional.</p>
<p>Terceiro.-Para a valoración dos aspirantes ó corpo de profesores de música e artes escénicas será nomeada unha comisión cualificadora formada por especialistas nas respectivas disciplinas e que terá a seguinte composición:</p>
<p>-Presidente: un inspector ó servicio da Administración educativa nomeado polo director xeral de Persoal por proposta da Inspección Central.</p>
<p>-Catro vocais, designados entre os profesores de música e artes escénicas.</p>
<p>Cuarto.-Para a valoración dos aspirantes ós corpos de profesores e mestres de taller de artes plásticas e deseño será nomeada unha comisión cualificadora formada por especialistas nas respectivas disciplinas e que terá a seguinte composición:</p>
<p>-Presidente: un inspector ó servicio da Administración educativa nomeado polo director xeral de Persoal por proposta da Inspección Central.</p>
<p>-Catro vocais, designados entre os profesores e mestres de taller de artes plásticas e deseño.</p>
<p>Quinto.-A inspección ó servicio da Administración educativa poderá visita-lo profesorado en prácticas e emitirá un informe sobre o desenvolvemento da súa función, que será tido en conta pola comisión avaliadora.</p>
<p>Santiago de Compostela, 30 de abril de 1999.</p>
<p>Jaime García García</p>
<p>Director xeral de Persoal</p>

