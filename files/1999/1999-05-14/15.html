---
date: '1999-05-14'
id: 7D82
page: 5
number: 92
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: IV. OPOSICIÓNS E CONCURSOS
title: >-
  Resolución do 10 de maio de 1999, da comisión de selección para a elaboración
  do catálogo de expertos da Xunta de Galicia en materia de formación
  profesional ocupacional, pola que se convocan os aspirantes admitidos no
  proceso selectivo para a realización das probas teóricas profesionais nos días
  22 e 23 de maio.
range: Resolución
url: 'https://www.xunta.gal/dog/Publicados/1999/19990514/Anuncio7D82_gl.html'
---
<p>Aprobadas, por resolución do director xeral de Formación e Colocación, do 29 de marzo, as listas definitivas de admitidos e excluídos no proceso selectivo para a elaboración do Catálogo de Expertos da Xunta de Galicia en materia de formación profesional ocupacional, regulado na orde da Consellería de Familia e Promoción do Emprego, Muller e Xuventude do 30 de outubro de 1998, publicada no Diario Oficial de Galicia número 228 do 24 de novembro de 1998.</p>
<p>En cumprimento das fases da elaboración previstas na base terceira da citada Orde do 30 de outubro de 1998,</p>
<p>ACÓRDASE:</p>
<p>Convoca-los aspirantes admitidos no proceso selectivo para a elaboración do Catálogo de Expertos da Xunta de Galicia en materia de formación profesional ocupacional para a realización da proba teórica profesional correspondente á/s especialidade/s solicitada/s.</p>
<p>Estas probas consistirán na realización, nun tempo máximo de dúas horas, dun exame tipo test.</p>
<p>As probas realizaranse os días 22 e 23 de maio de 1999 nos locais da Escola Galega de Administración Pública, sita no polígono das Fontiñas, rúa de Madrid, números 2-4, de Santiago de Compostela.</p>
<p>As instruccións xerais e o calendario das probas estarán expostos nas delegacións provinciais da Consellería de Familia e Promoción do Emprego, Muller e Xuventude, así como na Consellería da Presidencia e Administración Pública e nas oficinas comarcais da Xunta de Galicia, así como na Escoal Galega de Administración Pública.</p>
<p>Santiago de Compostela, 10 de maio de 1999.</p>
<p>Juan Manuel Cotanda Bueno</p>
<p>Presidente da Comisión de Selección</p>

