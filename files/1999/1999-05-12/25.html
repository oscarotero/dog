---
date: '1999-05-12'
id: E592
page: 5
number: 90
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 20 de abril de 1999 pola que se anuncia, polo sistema de
  concurso aberto, a contratación da organización do V Congreso Internacional de
  Estudios Xacobeos: Santiago, cidade e peregrinos.
range: Resolución
url: 'https://www.xunta.gal/dog/Publicados/1999/19990512/AnuncioE592_gl.html'
---
<p>A Consellería de Cultura, Comunicación Social e Turismo, unha vez cumpridos os trámites administrativos correspondentes, resolveu anunciar, polo sistema de concurso, procedemento aberto, a contratación seguinte:</p>
<p>Organización do V Congreso Internacional de Estudios Xacobeos : Santiago, cidade e peregrinos.</p>
<p>Orzamento de licitación: dez millóns de pesetas (10.000.000) IVE incluído.</p>
<p>Prazo de execución: un (1) mes.</p>
<p>Clasificación esixida: grupo III, subgrupo 8, categoría D.</p>
<p>Afianzamento provisional: non se esixe.</p>
<p>Exposición da documentación: os pregos de prescricións técnicas e de cláusulas administrativas particulares estarán expostos na Xerencia de Promoción do Camiño de Santiago da Consellería de Cultura, Comunicación Social e Turismo e nas delegacións provinciais durante o prazo de presentación das proposicións, das 10 ás 14 horas e no teléfono 981 54 48 17.</p>
<p>Presentación das proposicións: presentaranse en man, en sobres pechados e asinados polo licitador ou persoa que o represente, no rexistro xeral da Consellería de Cultura, Comunicación Social e Turismo antes das 14 h do vixésimo sexto día natural contado a partir do día seguinte ó da publicación desta resolución no DOG, ou enviadas por correo dentro do prazo sinalado.</p>
<p>No suposto de que as proposicións se enviasen por correo, xustificarase a data da imposición do envío na oficina de correos e anunciaráselle ó órgano de contratación a remisión da oferta mediante fax 981 54 48 70 ou telegrama no mesmo día, aténdose, en todo caso, ó previsto na cláusula 7.2 do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 7ª do prego de cláusulas administrativas particulares.</p>
<p>Apertura das proposicións: será realizada pola mesa de contratación na sala de xuntas da Consellería de Cultura, Comunicación Social e Turismo ás 12 horas do décimo sexto día natural seguinte a aquel en que remata o prazo de presentación de proposicións. Se coincidise en sábado ou festivo, a apertura de proposicións terá lugar o inmediato día hábil seguinte á mesma hora.</p>
<p>O importe do anuncio deste concurso será por conta do adxudicatario.</p>
<p>Santiago de Compostela, 20 de abril de 1999.</p>
<p>P.D. (Orde 24-6-1996, DOG 127)</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>

