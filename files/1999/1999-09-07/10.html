---
date: '1999-09-07'
id: EF2E
page: 11
number: 173
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 6 de agosto de 1999 pola que se nomea profesor titular de escola
  universitaria da área de coñecemento de máquinas e motores térmicos, do
  departamento de Enxeñería Mecánica, Máquinas e Motores Térmicos e Fluídos, a
  Enrique Granada Álvarez (praza 62/1998).
range: Resolución
url: 'https://www.xunta.gal/dog/Publicados/1999/19990907/AnuncioEF2E_gl.html'
---
<p>Consonte coa proposta formulada pola comisión constituída para xulga-lo concurso convocado por resolución desta universidade do 23 de outubro de 1998 (BOE do 19 de novembro) para a provisión dunha praza de profesor titular de escola universitaria da área de coñecemento de máquinas e motores térmicos, do departamento de Enxeñería Mecánica, Máquinas e Motores Térmicos e Fluídos, a favor de Enrique Granada Álvarez, con documento nacional de identidade número 36.068.597, e cumprindo o interesado os requisitos do punto 2º do artigo 5 do Real decreto 1888/1984, do 26 de setembro,</p>
<p>Este rectorado, en uso das atribucións conferidas polo artigo 42 da Lei 11/1983, do 25 de agosto, de reforma universitaria, e demais disposicións que a desenvolven, resolveu nomear a Enrique Granada Álvarez profesor titular de escola universitaria da área de coñecemento de máquinas e motores térmicos, do departamento de Enxeñería Mecánica, Máquinas e Motores Térmicos e Fluídos.</p>
<p>Este nomeamento producirá plenos efectos a partir da correspondente toma de posesión polo interesado, que deberá efectuarse no prazo máximo dun mes, contado desde o día seguinte ó da publicación da presente resolución no BOE.</p>
<p>Contra esta resolución, que esgota a vía administrativa, poderase interpoñer recurso ante a xurisdicción contencioso-administrativa, no prazo de dous meses contados a partir do día seguinte ó da súa publicación, de conformidade co disposto na Lei 29/1998, do 13 de xullo, reguladora da xurisdicción contencioso-administrativa.</p>
<p>Non obstante, os interesados poderán optar por interpor contra esta resolución recurso de reposición, no prazo dun mes contado a partir do día seguinte ó da súa publicación perante o mesmo órgano que a dictou. Neste caso non caberá interpo-lo recurso contencioso-administrativo antes citado namentres non recaia resolución expresa ou presunta do recurso de reposición, de acordo co disposto na Lei 4/1999, do 13 de xaneiro, modificadora da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Vigo, 6 de agosto de 1999.</p>
<p>Domingo Docampo Amoedo</p>
<p>Rector da Universidade de Vigo</p>

