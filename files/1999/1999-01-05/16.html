---
date: '1999-01-05'
id: 224E
page: 106
number: 2
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 21 de outubro de 1998, da Delegación Provincial de Pontevedra,
  de autorización administrativa, declaración, en concreto, de utilidade pública
  e a necesidade da urxente ocupación que leva implícita, así como a aprobación
  do proxecto de execución da instalación eléctrica que se cita. (Expediente
  IN407A 98/107-4).
range: Resolución
url: 'https://www.xunta.gal/dog/Publicados/1999/19990105/Anuncio224E_gl.html'
---
<p>Visto o expediente para outorgamento de autorización administrativa, declaración, en concreto, de utilidade pública e a necesidade da urxente ocupación que leva implícita, así como a aprobación do proxecto de execución da instalación eléctrica que a continuación se cita:</p>
<p>Solicitante: Unión Eléctrica-Fenosa, S.A.</p>
<p>Domicilio social: Avda. García Barbón, 38, 36201 Vigo.</p>
<p>Denominación: L.M.T. derivación Borreiros.</p>
<p>Situación: Gondomar.</p>
<p>Descricións técnicas: L.M.T. aérea, a 20 kV, de 875 m de lonxitude, con conductor tipo LA-56, sobre apoios de formigón, desde o apoio 6 da L.M.T. Gon 8.22 rematando no C.T. existente de Borreiros, concello de Gondomar.</p>
<p>Resultando que realizada a información pública e a notificación individual a cada un dos afectados, o propietario do predio nº 4 presenta alegacións con</p>
<p>data de entrada 8-9-1998, comunicando que non está de acordo coa traxectoria da liña, por sobrevoa-lo seu predio e face-lo inservible para edificar. Solicita que o trazado se faga lindante a camiños e estradas públicas. Trasladadas as alegacións a Unión Eléctrica-Fenosa, S.A., esta contesta que non é viable a instalación de apoios na zona de influencia de estradas; que si é posible a edificación no seu predio cumprindo as distancias mínimas regulamentarias, e que considera que non se dan as condicións do artigo 26 do Decreto 2619/1966.</p>
<p>Na inspección realizada sobre o terreo comprobouse que a traza da liña non está suxeita ás prohibicións e limitacións dos artigos 25 e 26 do Decreto 2619/1966, salvo nos predios números 14 e 15 do parcelario do plano do proxecto nº 418/97-03; que é a alternativa máis idónea dentro das posibles solucións, e que a liña discorre pola actual liña que alimenta o C.T. existente de Borreiros.</p>
<p>Considerando que o predio nº 4 non está suxeito ás prohibicións e limitacións dos artigos 25 e 26 do Decreto 2619/1966.</p>
<p>Cumpridos os trámites ordenados na Lei 54/1997, do 27 de novembro, e nos capítulos III e IV dos decretos 2617 e 2619/1966, do 20 de outubro, sobre autorización e expropiación forzosa das instalacións eléctricas, esta delegación provincial resolve,</p>
<p>Autorizar, declarar, en concreto, a utilidade pública e a necesidade de urxente ocupación que leva implícita, así como a aprobación do proxecto de execución das devanditas instalacións, nas que as características se axustarán en tódalas súas partes ás que figuran nel e ás condicións técnicvas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan nos expedientes.</p>
<p>Esta resolución é susceptible de recurso ordinario perante o conselleiro de Industria e Comercio, no prazo dun mes.</p>
<p>Pontevedra, 21 de outubro de 1998.</p>
<p>Carmen Bianchi Valcarce</p>
<p>Delegada provincial de Pontevedra</p>
<p>11236</p>

