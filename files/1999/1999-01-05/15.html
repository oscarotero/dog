---
date: '1999-01-05'
id: 224A
page: 105
number: 2
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 20 de outubro de 1998, da Delegación Provincial de Ourense, pola
  que se autoriza e se aproba o proxecto de execución da instalación eléctrica
  que se cita. (Expediente IN407A 98/143-3).
range: Resolución
url: 'https://www.xunta.gal/dog/Publicados/1999/19990105/Anuncio224A_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se cita:</p>
<p>Solicitante: Unión Eléctrica-Fenosa, S.A..</p>
<p>Enderezo social: Sáenz Díez, 45, 32003 Ourense.</p>
<p>Denominación: L.M.T. Penalonga-Vilamaior da Boullosa.</p>
<p>Situación: Os Blancos e Baltar.</p>
<p>Descricións técnicas: 3 L.M.T. aéreas a 20 kV en conductor LA-56. (1ª) de 10 metros, con orixe no apoio nº4 da L.M.T. proxectada ó C.T. Covas e remate no apoio nº 2 da L.M.T. Penalonga-Vilamaior da Boullosa. (2ª) de 4.367 metros, con orixe no apoio nº 2 da L.M.T. Penalonga-Vilamaior da Boullosa e remate no apoio nº 1 da L.M.T. proxectada ó C.T. pé de poste de Vilamaior da Boullosa. (3ª) de 10 metros, con orixe no apoio nº 14 da L.M.T. proxectada Penalonga-Vilamaior da Boullosa e remate no apoio nº 1 da L.M.T. existente ó C.T. centro de saúde de Baltar.</p>
<p>Cumpridos os trámites ordenados na Lei 54/1997, do 27 de novembro, e nos capítulos III e IV do Decreto 2617/1966, do 20 de outubro, sobre autorización de instalacións eléctricas, esta delegación provincial resolveu,</p>
<p>Autorizar e aproba-lo proxecto de execución das devanditas instalacións, das que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
<p>Ourense, 20 de outubro de 1998.</p>
<p>Alfredo Cacharro Pardo</p>
<p>Delegado provincial de Ourense</p>
<p>10881</p>

