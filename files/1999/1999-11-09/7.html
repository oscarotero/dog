---
date: '1999-11-09'
id: 1166E
page: 13
number: 216
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 28 de outubro de 1999 pola que se declaran provisionalmente as zonas
  propostas para a súa inclusión na Rede Europea Natura 2000, como espacios
  naturais en réxime de protección xeral.
range: Orde
url: 'https://www.xunta.gal/dog/Publicados/1999/19991109/Anuncio1166E_gl.html'
---
<p>A protección e conservación do noso patrimonio natural é un mandado recollido no artigo 45 da Constitución e unha necesidade para asegura-la pervivencia dos nosos ecosistemas e os seus compoñentes.</p>
<p>Con data do 11 de marzo deste ano o Consello da Xunta de Galicia acorda aprobar unha relación dos lugares como de importancia comunitaria e propoñelos para a súa inclusión na Rede Europea Natura 2000, consonte o disposto no Real decreto 1997/1995, polo que se establecen medidas para contribuír a garanti-la biodiversidade mediante a conservación dos hábitats naturais e da fauna e flora silvestes; real decreto que traspón ó ordenamento xurídico español a Directiva 92/73/CEE do Consello, relativa á conservación dos hábitats naturais e da fauna e flora silvestres, o obxectivo do cal é o de contribuír a garanti-la biodiversidade mediante a adopción de medidas para a conservación dos hábitats naturais e da flora e fauna silvestres no territorio da Unión Europea.</p>
<p>O Real decreto 1997/1995 establece no seu artigo 3 que cada Estado membro contribuirá á constitución dunha rede ecolóxica coherente de zonas especiais de conservación, denominada Natura 2000, en función da representación que teñan no seu territorio os tipos de hábitas naturais e os hábitats de especies dos anexos I e II da Directiva 92/43, e para tal fin cada Estado membro designará lugares e zonas especiais de conservación que garantan o mantemento ou, se e o caso, o restablecemento, nun estado de conservación favorable deste tipo de hábitats.</p>
<p>A Lei 4/1989, do 27 de marzo, de conservación dos espacios naturais e da flora e fauna silvestres</p>
<p>crea, no seu artigo 12, diferentes tipos de espacios naturais protexidos. Así mesmo, no seu artigo 21.2º faculta as comunidades autónomas con competencia plena na materia para establecer outras figuras de protección distintas ás establecidas no mencionado artigo 12.</p>
<p>En consecuencia e en virtude das competencias establecidas polo Real decreto 1535/1984, do 20 de xuño, regulouse mediante o Decreto 82/1989, do 11 de maio, a figura de espacio natural en réxime de protección xeral, e creouse o Rexistro Xeral de Espacios Naturais de Galicia.</p>
<p>Neste rexistro inclúense aqueles espacios de interese natural para os que é necesario asegura-la súa conservación.</p>
<p>O Real decreto 1997/1995, de trasposición da Directiva 92/73/CEE ó noso ordenamento xurídico, establece no seu artigo 5 que os lugares de importancia comunitaria serán declarados pola Comunidade Autónoma correspondente como zonas de especial conservación nun prazo máximo de seis anos.</p>
<p>A Xunta de Galicia vén de envia-la súa proposta de espacios para integrar na Rede Natura 2000. Mentres a Unión Europea non se pronuncia, a Comunidade Autónoma debe garanti-la conservación dos valores que levaron á proposta destes lugares.</p>
<p>O artigo 6 do devandito Decreto 82/1989, do 11 de maio, permite que co obxecto de asegura-la salvagarda dos valores naturais dun espacio para o que estea en tramitación a súa inclusión no rexistro e mentres non se produza a declaración definitiva, se poida aplica-lo réxime de protección propio dos rexistrados. Por todo o exposto</p>
<p>DISPOÑO:</p>
<p>Artigo 1º</p>
<p>Iníciase o trámite de inclusión no Rexistro de Espacios Naturais de Galicia dos lugares sinalados no anexo desta orde.</p>
<p>Artigo 2º</p>
<p>Ante a necesidade de dotar estes lugares dunha protección preventiva, decláranse provisionalmente espacios naturais en réxime de protección xeral, de acordo co disposto no artigo 6 do Decreto 82/1989, do 11 de maio.</p>
<p>Artigo 3º</p>
<p>1. Nestes espacios poderanse seguir levando a cabo de maneira ordenada os usos e actividades tradicionais, así como os previstos no acordo do Consello da Xunta de Galicia do 11 de marzo de 1999; para o resto requirirase informe preceptivo e vinculante da Consellería de Medio Ambiente, que será solicitado polo promotor ou titular das accións, actividades, proxectos ou obras que se pretendan emprender.</p>
<p>2. De preverse efectos negativos que poidan derivarse das accións que se vaian realizar, a Consellería</p>
<p>de Medio Ambiente poderá esixir un informe de avaliación ambiental co fin de evita-la deterioración dos valores que determinaron a inclusión destes espacios naturais no rexistro xeral, sen prexuízo da aplicación do disposto no artigo 24 da Lei 4/1989, do 27 de marzo, de conservación dos espacios naturais e da flora e fauna silvestre.</p>
<p>Disposición derradeira</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 28 de outubro de 1999.</p>
<p>José Carlos del Álamo Jiménez</p>
<p>Conselleiro de Medio Ambiente</p>
<p>ANEXO</p>
<p>RELACIÓN DE ESPACIOS INCLUÍDOS NA PROPOSTA GALEGA DE REDE NATURA 2000</p>
<table><tbody><tr><td></td></tr>
<tr><td>NOME</td><td>CONCELLOS</td><td>SUPERF. (HA)</td></tr>
<tr><td></td></tr>
</tbody></table>
<table><tbody><tr><td>ANCARES-COUREL</td><td>BECERREÁ
NAVIA DE SUARNA
PEDRAFITA DO CEBREIRO
SAMOS
POBRA DO BROLLÓN, A
CERVANTES
NOGAIS, AS
FOLGOSO DO COUREL
TRIACASTELA
QUIROGA
O INCIO</td><td>103271,988</td></tr>
<tr><td></td></tr>
<tr><td>BAIXA LIMIA</td><td>BANDE
PADRENDA
LOBEIRA
LOBIOS
CALVOS DE RANDÍN
QUINTELA DE LEIRADO
ENTRIMO
MUÍÑOS
VEREA</td><td>34267,5392</td></tr>
<tr><td></td></tr>
<tr><td>BAIXO MIÑO</td><td>GUARDA, A
TUI
SALVATERRA DE MIÑO
SALCEDA DE CASELAS
TOMIÑO</td><td>1960,2842</td></tr>
<tr><td></td></tr>
<tr><td>BETANZOS-MANDEO</td><td>BERGONDO
MIÑO
IRIXOA
BETANZOS
PADERNE
ARANGA</td><td>899,32425</td></tr>
<tr><td></td></tr>
<tr><td>BIDUEIRAL DE MONTE DE RAMO</td><td>MONTEDERRAMO</td><td>1208,8886</td></tr>
<tr><td></td></tr>
<tr><td>BRAÑAS DE XESTOSO</td><td>SILLEDA
FORCAREI
ESTRADA, A</td><td>925,5245</td></tr>
<tr><td></td></tr>
<tr><td>CABO UDRA</td><td>BUEU</td><td>245,11305</td></tr>
<tr><td></td></tr>
<tr><td>CANÓN DO SIL</td><td>PARADA DO SIL
NOGUEIRA DE RAMUÍN
SOBER
PANTÓN</td><td>5172,3733</td></tr>
<tr><td></td></tr>
<tr><td>CARBALLIDO</td><td>RIBEIRA DE PIQUÍN
PONTENOVA, A
FONSAGRADA, A</td><td>3719,559</td></tr>
<tr><td></td></tr>
<tr><td>CARNOTA-MONTE PINDO</td><td>CARNOTA</td><td>3029,59575</td></tr>
<tr><td></td></tr>
<tr><td>AS CATEDRAIS</td><td>RIBADEO
BARREIROS</td><td>510,9264</td></tr>
<tr><td></td></tr>
<tr><td>COMPLEXO HÚMIDO DE CORRUBEDO</td><td>PORTO DO SON
RIBEIRA</td><td>3016,70645</td></tr>
<tr><td></td></tr>
</tbody></table>
<table><tbody><tr><td>COMPLEXO ONS-O GROVE</td><td>GROVE, O
MEAÑO
VILANOVA DE AROUSA
BUEU
SANXENXO
CAMBADOS</td><td>4225,0141</td></tr>
<tr><td></td></tr></tbody></table>
<table><tbody><tr><td></td></tr>
<tr><td>NOME</td><td>CONCELLOS</td><td>SUPERF. (HA)</td></tr>
<tr><td></td></tr>
</tbody></table>
<table><tbody><tr><td>COSTA ÁRTABRA</td><td>NARÓN
CEDEIRA
FERROL
CARIÑO
VALDOVIÑO</td><td>7100,28325</td></tr>
<tr><td></td></tr>
<tr><td>COSTA DA MORTE</td><td>ARTEIXO
CARBALLO
MALPICA DE BERGANTIÑOS
CABANA DE BERGANTIÑOS
LAXE
FISTERRA
LARACHA
PONTECESO
CAMARIÑAS
CEE
MUXÍA
VIMIANZO</td><td>6502,82075</td></tr>
<tr><td></td></tr>
<tr><td>COSTA DA VELA</td><td>CANGAS</td><td>368,5087</td></tr>
<tr><td></td></tr>
<tr><td>COSTA DE DEXO</td><td>OLEIROS</td><td>61,4025</td></tr>
<tr><td></td></tr>
<tr><td>CRUZUL-AGÜEIRA</td><td>AS NOGAIS
BECERREÁ</td><td>475,16365</td></tr>
<tr><td></td></tr>
<tr><td>ENCORO DE CECEBRE</td><td>ABEGONDO
BETANZOS
CAMBRE
CARRAL</td><td>639,1541</td></tr>
<tr><td></td></tr>
<tr><td>ENSEADA DE SAN SIMÓN</td><td>REDONDELA
VILABOA</td><td>1916,1873</td></tr>
<tr><td></td></tr>
<tr><td>ESTACA DE BARES</td><td>ORTIGUEIRA
MAÑÓN</td><td>964,58615</td></tr>
<tr><td></td></tr>
<tr><td>ESTEIRO DE TAMBRE</td><td>NOIA
NEGREIRA
OUTES
BRIÓN</td><td>1511,0803</td></tr>
<tr><td></td></tr>
<tr><td>FRAGAS DO EUME</td><td>CABANAS
MONFERO
CAPELA,A
PONTES DE GARCÍA RODRÍGUEZ, AS
PONTEDEUME</td><td>9387,42015</td></tr>
<tr><td></td></tr>
<tr><td>GÁNDARAS DE BUDIÑO</td><td>PORRIÑO, O
SALCEDA DE CASELAS
TUI</td><td>958,53235</td></tr>
<tr><td></td></tr>
<tr><td>ILLAS CÍES</td><td>VIGO</td><td>966,96445</td></tr>
<tr><td></td></tr>
<tr><td>ILLAS ESTELAS</td><td>NIGRÁN</td><td>561,2892</td></tr>
<tr><td></td></tr>
<tr><td>MACIZO CENTRAL</td><td>A POBRA DE TRIVES
MANZANEDA
CHANDREXA DE QUEIXA
BOLO, O
VILARIÑO DO CONSO
VIANA DO BOLO
LAZA</td><td>37473,4068</td></tr>
<tr><td></td></tr>
<tr><td>A MARRONDA</td><td>BALEIRA</td><td>610,63905</td></tr>
<tr><td></td></tr>
<tr><td>MONTE E LAGOA DE LOURO</td><td>CARNOTA
MUROS</td><td>1190,4018</td></tr>
<tr><td></td></tr>
<tr><td>MONTE FARO</td><td>CARBALLEDO
CHANTADA
RODEIRO</td><td>3081,4168</td></tr>
<tr><td></td></tr>
<tr><td>MONTE MAIOR</td><td>VIVEIRO
XOVE</td><td>979,45045</td></tr>
<tr><td></td></tr>
<tr><td>NEGUEIRA</td><td>NEGUEIRA DE MUÑIZ</td><td>4531,4287</td></tr>
<tr><td></td></tr>
<tr><td>ORTIGUEIRA-MERA</td><td>SOMOZAS, AS
ORTIGUEIRA
CARIÑO
CERDIDO
AS PONTES DE GARCÍA RODRÍGUEZ</td><td>3729,3565</td></tr>
<tr><td></td></tr>
<tr><td>PARGA-LADRA-TÁMOGA</td><td>OUTEIRO DE REI
VILALBA
GUITIRIZ
COSPEITO
BEGONTE
XERMADE
RÁBADE</td><td>3836,63915</td></tr>
<tr><td></td></tr>
</tbody></table>
<table><tbody><tr><td>PENA MASEIRA</td><td>MEZQUITA, A
GUDIÑA, A</td><td>5999,79335</td></tr>
<tr><td></td></tr></tbody></table>
<table><tbody><tr><td></td></tr>
<tr><td>NOME</td><td>CONCELLOS</td><td>SUPERF. (HA)</td></tr>
<tr><td></td></tr>
</tbody></table>
<table><tbody><tr><td>PENA TREVINCA</td><td>CARBALLEDA DE VALDEORRAS
VIANA DO BOLO
VEIGA, A</td><td>19179,8088</td></tr>
<tr><td></td></tr>
<tr><td>PENA VEIDOSA</td><td>PIÑOR
SAN CRISTOVO DE CEA
CARBALLEDO
CHANTADA</td><td>2058,8501</td></tr>
<tr><td></td></tr>
<tr><td>A RAMALLOSA</td><td>BAIONA</td><td>103,29965</td></tr>
<tr><td></td></tr>
<tr><td>RÍA DE FOZ-MASMA</td><td>MONDOÑEDO
FOZ
BARREIROS
LOURENZÁ</td><td>559,887</td></tr>
<tr><td></td></tr>
<tr><td>RÍO EO</td><td>A FONSAGRADA
RIBADEO
TRABADA
A PONTENOVA
RIBEIRA DE PIQUÍN</td><td>706,39695</td></tr>
<tr><td></td></tr>
<tr><td>RÍO LANDRO</td><td>VIVEIRO
OUROL</td><td>51,91415</td></tr>
<tr><td></td></tr>
<tr><td>RÍO OURO</td><td>FOZ
ALFOZ</td><td>47,8227</td></tr>
<tr><td></td></tr>
<tr><td>RÍO TÁMEGA</td><td>LAZA
CASTRELO DO VAL
VERÍN
MONTERREI</td><td>1119,06715</td></tr>
<tr><td></td></tr>
<tr><td>RÍO TEA</td><td>COVELO
MONDARIZ-BALNEARIO
MONDARIZ
PONTEAREAS
SALVATERRA DE MIÑO
FORNELOS DE MONTES</td><td>88,0214</td></tr>
<tr><td></td></tr>
<tr><td>RÍO XUBIA</td><td>CAPELA, A
SAN SADURNIÑO
NEDA
NARÓN
MOECHE</td><td>1576,0245</td></tr>
<tr><td></td></tr>
<tr><td>SERRA DO CANDÁN</td><td>FORCAREI
SILLEDA
LALÍN
BEARIZ</td><td>8777,77495</td></tr>
<tr><td></td></tr>
<tr><td>SERRA DO CANDO</td><td>LAMA, A
CERDEDO
COTOBADE
FORCAREI
BEARIZ</td><td>5391,34555</td></tr>
<tr><td></td></tr>
<tr><td>SERRA DO CAREÓN</td><td>TOQUES
SANTISO
MELIDE
PALAS DE REI
FRIOL</td><td>6024,7974</td></tr>
<tr><td></td></tr>
<tr><td>SERRA DO XISTRAL</td><td>PONTES DE GARCÍA RODRÍGUEZ, AS
MURAS
ABADÍN
ALFOZ
OUROL
XERMADE
VILALBA
MONDOÑEDO
VALADOURO, O</td><td>20264,5206</td></tr>
<tr><td></td></tr>
<tr><td>SERRAS DE RUBIÁ</td><td>RUBIÁ</td><td>1493,54815</td></tr>
<tr><td></td></tr>
<tr><td>SISTEMA FLUVIAL ULLA-DEZA</td><td>CATOIRA
DODRO
PADRÓN
ESTRADA, A
BOQUEIXÓN
SILLEDA
RIANXO
PONTECESURES
TEO
VEDRA
VILA DE CRUCES
VALGA
TOURO</td><td>521,83475</td></tr>
<tr><td></td></tr>
<tr><td>SOBREIRAIS DO RÍO ARNEGO</td><td>AGOLADA
LALÍN
VILA DE CRUCES</td><td>1537,25845</td></tr>
<tr><td></td></tr>
<tr><td>VEIGA DE PONTELIÑARES</td><td>PORQUEIRA
RAIRIZ DE VEIGA</td><td>129,67525</td></tr>
<tr><td></td></tr>
<tr><td>TOTAL</td><td></td><td>324930,60975</td></tr>
<tr><td></td></tr></tbody></table>

