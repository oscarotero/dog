---
date: '1999-12-09'
id: 12DC6
page: 14
number: 236
agency: MINISTERIO DE ADMINISTRACIÓNS PÚBLICAS
section: I. DISPOSICIÓNS XERAIS
title: >-
  Real decreto 1750/1999, do 19 de novembro, sobre ampliación de medios
  adscritos ós servicios da Administración do Estado traspasados á Comunidade
  Autónoma de Galicia polo Real decreto 1375/1997, do 29 de agosto, en materia
  da xestión realizada polo Instituto Nacional de Emprego, no ámbito do
  traballo, o emprego e a formación.
range: Real decreto
url: 'https://www.xunta.gal/dog/Publicados/1999/19991209/Anuncio12DC6_gl.html'
---
<p>A Constitución, no artigo 149.1.13.ª reserva ó Estado a competencia exclusiva sobre as bases e coordinación da planificación xeral da actividade económica, establecendo no mesmo artigo 149.1.7.ª, que o Estado ten competencia exclusiva en materia de lexislación laboral, sen prexuízo da súa execución polos órganos das comunidades autónomas.</p>
<p>Así mesmo, no artigo 149.1.30.ª da Constitución, establécese a competencia exclusiva do Estado sobre regulación das condicións de obtención, expedición e homologación de títulos académicos e profesionais e normas básicas para o desenvolvemento do artigo 27 da Constitución; artigo este que recoñece, pola súa banda, o papel dos poderes públicos en canto a programación xeral do ensino, inspección e homologación do sistema educativo, para garanti-lo cumprimento das leis. Pola súa banda, o artigo 30 da Lei orgánica 1/1990, do 3 de outubro, de ordenación xeral do sistema educativo, remite a ordenación da formación profesional ocupacional á súa normativa específica de carácter laboral.</p>
<p>Pola súa banda, o Estatuto de autonomía para Galicia, aprobado por Lei orgánica 1/1981, do 6 de abril, dispón no seu artigo 29.1º que lle corresponde á Comunidade Autónoma de Galicia a execución da lexislación do Estado en materia laboral, asumindo as facultades, competencias e servicios que nese ámbito, e a nivel de execución, ten actualmente o Estado, e no artigo 30.1.1) que lle corresponde, nos termos dispostos nos artigos 38, 131 e 149.1.11.ª e 13.ª da Constitución, a competencia exclusiva sobre o fomento e a planificación da actividade económica en Galicia. Por outra parte, o artigo 31 do propio Estatuto de autonomía establece que é competencia plena da Comunidade Autónoma de Galicia a regulación e administración do ensino en toda a súa extensión, niveis e graos, modalidades e especialidades, no ámbito das súas competencias, sen prexuízo do disposto no artigo 27 da Constitución e leis orgánicas que, conforme o punto primeiro do artigo 81 desta, o desenvolvan, das facultades que </p>
<p>lle atribúe ó Estado o artigo 149.1.30.ª da Constitución e da alta inspección necesaria para o seu cumprimento e garantía.</p>
<p>Ademais, polo Real decreto 1375/1997, do 29 de agosto, aprobouse o traspaso á Comunidade Autónoma de Galicia de funcións e servicios en materia da xestión realizada polo Instituto Nacional de Emprego, no ámbito do traballo, o emprego e a formación.</p>
<p>Procede efectuar agora, sobre as mesmas previsións constitucionais e estatutarias, unha ampliación de medios na materia citada.</p>
<p>Finalmente, o Real decreto 581/1982, do 26 de febreiro, determina as normas e o procedemento a que se deberán axusta-los traspasos de funcións e servicios da Administración do Estado á Comunidade Autónoma de Galicia.</p>
<p>De conformidade co disposto no real decreto citado, que tamén regula o funcionamento da Comisión Mixta de Transferencias prevista na disposición transitoria cuarta do Estatuto de autonomía para Galicia, esta comisión adoptou, na súa reunión do día 8 de outubro de 1999, o oportuno acordo, do cal a virtualidade práctica esixe a súa aprobación polo Goberno mediante real decreto.</p>
<p>Na súa virtude, en cumprimento do disposto na disposición transitoria cuarta do Estatuto de autonomía para Galicia, por proposta do ministro de Administracións Públicas e logo de deliberación do Consello de Ministros na súa reunión do día 19 de novembro de 1999,</p>
<p>DISPOÑO:</p>
<p>Artigo 1º</p>
<p>Apróbase o acordo da Comisión Mixta de Transferencias prevista na disposición transitoria cuarta do Estatuto para Galicia, adoptado polo Pleno o día 8 de outubro de 1999, polo que se amplían os medios traspasados á Comunidade Autónoma de Galicia en materia de xestión do traballo, o emprego e a formación, e que se transcribe como anexo deste real decreto.</p>
<p>Artigo 2º</p>
<p>O Instituto Nacional de Emprego, ou demais órganos competentes, realizará as operacións requiridas para a posta ó dispor da Comunidade Autónoma de Galicia das contías aprobadas, de conformidade co parágrafo B) do acordo, e terá efectividade na data sinalada nel.</p>
<p>Disposición derradeira</p>
<p>Única.-Este real decreto será publicado simultaneamente no BOE, e no Diario Oficial de Galicia, e adquirirá vixencia o día seguinte ó da súa publicación.</p>
<p>Dado en Madrid o 19 de novembro de 1999.</p>
<p>Ángel Acebes PaniaguaJuan Carlos R.</p>
<p>Ministro de Administracións</p>
<p>Públicas</p>
<p>ANEXO</p>
<p>Juan Palacios Benavente e Alfonso Vaquero Marín, secretarios da Comisión Mixta de Transferencias Administración do Estado-Comunidade Autónoma</p>
<p>de Galicia, prevista na disposición transitoria cuarta do Estatuto de autonomía para Galicia,</p>
<p>CERTIFICAN:</p>
<p>Que no Pleno da Comisión Mixta de Transferencias, que tivo lugar o día 8 de outubro de 1998, se adoptou acordo sobre ampliación de medios adscritos ós servicios traspasados á Comunidade Autónoma de Galicia en materia de xestión do traballo, o emprego e a formación, nos termos que a seguir se expresan:</p>
<p>A) Normas constitucionais, estatutarias e legais nas que se ampara o traspaso.</p>
<p>A Constitución no artigo 149.1.13.ª, resérvalle ó Estado a competencia exclusiva sobre as bases e coordinación da planificación xeral da actividade económica, establecendo, no mesmo artigo 149.1.7.ª, que o Estado ten competencia exclusiva en materia de lexislación laboral, sen prexuízo da súa execución polos órganos das comunidades autónomas.</p>
<p>No artigo 149.1.30.ª da Constitución, establécese a competencia exclusiva do Estado sobre regulación das condicións de obtención, expedición e homologación de títulos académicos e profesionais e normas básicas para o desenvolvemento do artigo 27 da Constitución; artigo este que recoñece, pola súa banda, o papel dos poderes públicos en canto a programación xeral do ensino, inspección e homologación do sistema educativo, para garanti-lo cumprimento das leis. Pola súa banda o artigo 30 da Lei orgánica 1/ 1990, do 3 de outubro, de ordenación xeral do sistema educativo, remite a ordenación da formación profesional ocupacional á súa normativa específica de carácter laboral.</p>
<p>O Estatuto de autonomía para Galicia, aprobado por Lei orgánica 1/1981, do 6 de abril, establece no artigo 29.1º que lle corresponde á Comunidade Autónoma de Galicia a execución da lexislación do Estado en materia laboral, asumindo as facultades, competencias e servicios que neste ámbito, e a nivel de execución, ten actualmente o Estado; e, no artigo 30.1.1), que lle corresponde nos termos do disposto nos artigos 38, 131 e 149.1.11,ª e 13,ª da Constitución, a competencia exclusiva sobre o fomento e a planificación da actividade económica en Galicia. Por outra parte, o artigo 31 do propio Estatuto de autonomía establece que é competencia plena da Comunidade Autónoma de Galicia a regulación e administración do ensino en toda a súa extensión, niveis e graos, modalidades e especialidades, no ámbito das súas competencias, sen prexuízo do disposto no artigo 27 da Constitución e nas leis orgánicas que, conforme o punto primeiro do seu artigo 81, o desenvolvan, das facultades que lle atribúe </p>
<p>ó Estado o artigo 149.1.30ª, da Constitución, e da alta inspección necesaria para o seu cumprimento e garantía.</p>
<p>O Real decreto 1375/1997, do 29 de agosto, efectuou o traspaso á Comunidade Autónoma de Galicia en materia de xestión realizada polo Instituto Nacional de Emprego no ámbito do traballo, o emprego e a formación.</p>
<p>Procede agora realizar unha ampliación dos medios traspasados á Comunidade polo real decreto citado.</p>
<p>B) Valoración das cargas financeiras.</p>
<p>Transfírese á Comunidade Autónoma de Galicia, por unha soa vez e sen integrarse no custo efectivo dos servicios traspasados, a cantidade de 100.000.000 de pesetas en concepto de gastos para a adecuación do Centro Nacional Coia-Vigo, con cargo ós créditos do capítulo VII do Orzamento do Instituto Nacional de Emprego.</p>
<p>C) Data de efectividade do traspaso.</p>
<p>A ampliación de medios obxecto deste acordo terá efectividade a partir do día 1 de xaneiro do ano 2000.</p>
<p>E para que conste, expídese esta certificación en Madrid, 8 de outubro de 1999. Juan Palacios Benavente e Alfonso Vaquero Marín. Secretarios da Comisión Mixta.</p>

