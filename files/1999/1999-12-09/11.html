---
date: '1999-12-09'
id: 12DEA
page: 14
number: 236
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 30 de novembro de 1999 pola que se convoca unha xornada sobre
  codificación e calidade das normas.
range: Resolución
url: 'https://www.xunta.gal/dog/Publicados/1999/19991209/Anuncio12DEA_gl.html'
---
<p>A EGAP, en execución do seu plan de formación para 1999 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase unha xornada sobre codificación e calidade das normas. Esta xornada, que se organiza en colaboración coa Asesoría Xurídica Xeral da Xunta de Galicia, realizarase conforme as seguintes bases:</p>
<p>1. Obxectivos.</p>
<p>O estudio e debate das cuestións máis importantes que se presentan en materia de codificación e calidade das normas en Galicia e nos países do noso contorno cultural.</p>
<p>2. Destinatarios.</p>
<p>A xornada vai destinada preferentemente a letrados e asesores xurídicos. O obradoiro da tarde estará reservado só para letrados e asesores xurídicos.</p>
<p>3. Desenvolvemento.</p>
<p>3.1. Data de realización: 20 de decembro de 1999.</p>
<p>3.2. Lugar: na sede da EGAP en Santiago de Compostela, rúa de Madrid, 2-4.</p>
<p>3.3. Horarios: en sesións de mañá e tarde.</p>
<p>4. Contido.</p>
<p>A codificación en España: especial referencia a Galicia. A codificación en Francia. Codificación e calidade das normas.</p>
<p>5. Inscrición.</p>
<p>As solicitudes irán dirixidas ó director da Escola Galega de Administración Pública, rúa de Madrid, 2-4, 15707 Santiago de Compostela, e presentaranse no rexistro xeral da EGAP ou por calquera das formas previstas na Lei 30/1992, do 26 de novembro, de réxime xurídico das administracións públicas e do procedemento administrativo común. O número de fax da EGAP é o 981 54 63 37.</p>
<p>-Forma: segundo o modelo oficial que figura ó final desta convocatoria.</p>
<p>-Prazo: remata o 16 de decembro. Unha vez rematado o prazo, e no caso de existiren prazas vacantes, admitiranse as peticións que cumpran os requisitos xerais da convocatoria.</p>
<p>6. Publicación e notificación da selección.</p>
<p>Os solicitantes poderán confirma-la súa selección chamando por teléfono en días laborables das 9 ás 14 h ó número 981 54 62 49 ou ben consultando a lista de seleccionados que se exporá no taboleiro de anuncios da EGAP.</p>
<p>7. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento da xornada, así como a de cancelala, se o escaso número de solicitudes non xustificase a súa realización.</p>
<p>8. Certificados de asistencia.</p>
<p>Ó remate da xornada entregaráselles un certificado de asistencia ás persoas inscritas que efectúen os controis de asistencia que determine a escola.</p>
<p>Santiago de Compostela, 30 de novembro de 1999.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>

