---
date: '1999-04-22'
id: 6BE6
page: 4
number: 76
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 11 de marzo de 1999, da Dirección Xeral de Industria, pola que
  se somete a información pública o proxecto de autorización das instalacións
  denominadas anexo á rede da Coruña, acometida a Mesogen, S.L. promovido pola
  empresa Enagás, S.A.
range: Resolución
url: 'https://www.xunta.gal/dog/Publicados/1999/19990422/Anuncio6BE6_gl.html'
---
<p>De acordo co disposto na Lei 34/1998, do 7 de outubro, do sector de hidrocarburos, Regulamento xeral do servicio público de gases combustibles, aprobado por Decreto 2913/1973, do 26 de outubro, artigos 17 da Lei de expropiación forzosa e 56 do seu regulamento, Lei 1/1997, do 24 de marzo, do solo de Galicia e demais normativa específica de aplicación, e para os efectos previstos no acordo do Consello da Xunta do 6 de maio de 1993, polo que se designa a Consellería de Industria e Comercio como órgano competente por razón da materia para a tramitación da unidade de expediente e resolución única do procedemento, sométese a información pública o proxecto de anexo á rede da Coruña, acometida a Mesogen, S.L. declarado de utilidade pública polo artigo 103 da citada Lei 34/1998.</p>
<p>Peticionario: Enagás, S.A., con enderezo en Avda. de América, nº 38 (CP 28028), Madrid, titular da concesión administrativa outorgada por orde do conselleiro de Industria e Comercio do 15 de abril de 1996 para a prestación do servicio público de conducción, distribución e subministración de gas natural para usos industriais en distintos termos municipais da provincia da Coruña.</p>
<p>Obxecto da petición: autorización administrativa e aprobación do proxecto das instalacións denominadas anexo á rede da Coruña, acometida a Mesogen, S.L.</p>
<p>A autorización de instalacións que se solicita comportará, de acordo co que establecen os artigos 103 e 105 da Lei 34/1998, do 7 de outubro, os beneficios da declaración de utilidade pública e a necesidade de ocupación urxente para o efecto de expropiación forzosa dos bens e dereitos afectados necesarios para o establecemento destas instalacións e da imposición</p>
<p>e o exercicio da servidume de paso e doutras limitacións de dominio.</p>
<p>Características das instalacións: as variantes realizadas afectan ó termo municipal de A Coruña, e son as que se expoñen a continuación:</p>
<p>A conducción de diámetro 4'' parte do ramal A Coruña (diámetro 12'') que discorre en paralelo coa rúa do P.I. Pocomaco.</p>
<p>Bordea a rúa sexta polo exterior e discorre en paralelo coa estrada CP-0512 de Lugar do Campo ó Birloque por UXES ata a rúa de acceso a Mesogen.</p>
<p>Unha vez que se aproxima a conducción á industria indicada, redúcese a 2'' de diámetro.</p>
<p>A lonxitude total do trazado é de 130 m.</p>
<p>Termo municipal afectado: A Coruña.</p>
<p>Orzamento: o orzamento ascende a un millón cincocentas cincuenta e oito mil duascentas trinta pesetas (1.558.230 ptas.).</p>
<p>Afección a predios particulares:</p>
<p>A afección a predios particulares derivada da construcción do gasoducto concrétase na seguinte forma:</p>
<p>Un.-O pleno dominio dos terreos sobre os que se construirán os elementos de instalación fixa en superficie.</p>
<p>Dous.-Para canalizacións:</p>
<p>A) Imposición de servidume permanente de paso, nunha franxa de terreo de dous (2) metros de largo, ó longo do gasoducto, por onde discorrerá soterrada a tubería ou tuberías que se requiran para a conducción do gas e que estará suxeita ás seguintes limitacións:</p>
<p>1. Prohibición de efectuar traballos de arada ou similares a unha profundidade superior a cincuenta (50) centímetros, así coma de plantar árbores ou arbustos a unha distancia inferior a dous (2) metros, contados desde o eixe da tubería.</p>
<p>2. Prohibición de realizar calquera tipo de obras ou efectuar acto ningún que puidera danar ou perturba-lo bo funcionamento das instalacións, a unha distancia inferior a cinco (5) metros do eixe do trazado, a un e outro lado deste. Esta distancia poderá reducirse sempre que se solicite expresamente e se cumpran as condicións que, en cada caso, fixe o órgano competente da Administración.</p>
<p>3. Libre acceso do persoal e equipos necesarios para poder manter, reparar ou renova-las instalacións, con pagamento, no seu caso, dos danos que se ocasionen.</p>
<p>B) Ocupación temporal, coma necesidade derivada da execución das obras, da zona que se reflicte para cada predio nos planos parcelarios de expropiación e na que desaparecerá todo obstáculo.</p>
<p>Tres.-Para o paso dos cables de conexión e elementos dispersores de protección catódica:</p>
<p>A) Imposición de servidume permanente de paso nunha franxa de terreo dun (1) metro de largo, por onde discorrerán soterrados os cables de conexión</p>
<p>e elementos dispersores, que estará suxeita á prohibición de efectuar traballos de arada ou similares a unha profundidade superior a cincuenta (50) centímetros, así coma de plantar árbores ou arbustos e realizar todo tipo de obra.</p>
<p>B) Ocupación temporal, como necesidade derivada da execución das obras, da zona que se reflicte para cada predio nos planos parcelarios de expropiación e na que desaparecerá todo obstáculo.</p>
<p>O proxecto inclúe planos parcelarios e a relación concreta e individualizada de bens e dereitos afectados.</p>
<p>O que se fai público para coñecemento xeral e especialmente dos propietarios de terreos e demais</p>
<p>titulares afectados polo dito proxecto, relación que se insire ó remate deste anuncio, para que poidan examinala na Dirección Xeral de Industria da Consellería de Industria e Comercio, edificio administrativo San Caetano, s/n, Santiago de Compostela, e na Delegación Provincial da Coruña, praza Luis Seoane 2, edificio administrativo Monelos, e presentar por triplicado nos ditos centros as alegacións que consideren oportunas no prazo de vinte días a partir do seguinte ó da publicación deste anuncio.</p>
<p>Santiago de Compostela, 11 de marzo de 1999.</p>
<p>Joaqún del Moral Crespo</p>
<p>Director xeral de Industria</p>
<p>Relación concreta e individualizada de bens e dereitos afectados.</p>
<p>Proxecto: anexo á rede da Coruña, acometida a Mesogen, S.L.</p>
<p>Termo municipal: A Coruña.</p>
<table><tbody><tr><td></td></tr>
<tr><td></td></tr>
<tr><td>Predio nº</td><td>Titular e enderezo</td><td>Afección</td><td>Catastro</td><td>Natureza</td></tr>
<tr><td></td></tr>
<tr><td>L. ml</td><td>O.T. m</td><td>Polig.</td><td>Parcela</td></tr>
<tr><td></td></tr>
</tbody></table>
<table><tbody><tr><td>C-C-1</td><td>Comunidade de propietarios polígono de Pocomaco. Polígono de Pocomaco, B-19, 15190-A Coruña.</td><td>62</td><td>337</td><td>Vía</td></tr>
<tr><td></td></tr>
<tr><td>C-C-2</td><td>Luis Magro, S.L. r/ Juana de Vega, 25-27-6ºB. 15005, A Coruña.</td><td>0</td><td>66</td><td>65784</td><td>2</td><td>Solo industrial</td></tr>
<tr><td></td></tr>
<tr><td>C-C-3</td><td>María Capelán López. Mesoiro, 61. 15190, A Coruña.</td><td>8</td><td>50</td><td>65786</td><td>01</td><td>Acceso</td></tr>
<tr><td></td></tr>
<tr><td>C-C-4</td><td>Deputación Provincial da Coruña. Vías e Obras. r/ Alférez Provisional, s/n. 15006, A Coruña.</td><td>43</td><td>280</td><td>Estrada e beirarrúa</td></tr>
<tr><td></td></tr>
<tr><td>C-C-5</td><td>Concello. Pza. María Pita. 15001, A Coruña.</td><td>20</td><td>130</td><td>Pista asfaltada</td></tr>
<tr><td></td></tr>
<tr><td>C-C-6</td><td>Mesogen, S.L. (Maderas Becerra). Mesoiro, 108. 15190, A Coruña.</td><td>5</td><td>32</td><td>Entrada fábrica</td></tr>
<tr><td></td></tr></tbody></table>
<p>Instalación auxiliares</p>
<p>Proxecto: anexo á rede da Coruña, acometida a Mesogen, S.L.</p>
<p>Abreviaturas empregadas: PO=Posisión.</p>
<table><tbody><tr><td></td></tr>
<tr><td></td></tr>
<tr><td>Predio nº</td><td>Titular e enderezo</td><td>Afección</td><td>Catastro</td><td>Natureza</td></tr>
<tr><td></td></tr>
<tr><td>L. ml</td><td>O.T. m</td><td>Exp. m</td><td>Polig.</td><td>Parcela</td></tr>
<tr><td></td></tr>
</tbody></table>
<table><tbody><tr><td>C-C-1-PO</td><td>Comunidade de propietarios polígono de Pocomaco. Polígono de Pocomaco, B-19, 15190-A Coruña.</td><td>0</td><td>0</td><td>4</td><td>Vía</td></tr>
<tr><td></td></tr>
<tr><td>C-C-6-PO</td><td>Mesogen, S.L. (Maderas Becerra). Mesoiro, 108. 15190, A Coruña.</td><td>0</td><td>0</td><td>4</td><td>Entrada fábrica</td></tr>
<tr><td></td></tr></tbody></table>

