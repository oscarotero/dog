---
date: '1999-01-19'
id: 2AF6
page: 652
number: 11
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación inicial da modificación puntual do plan parcial do
  polígono A-1.1 O Bao, do plan xeral de ordenación urbana.
range: Anuncio
url: 'https://www.xunta.gal/dog/Publicados/1999/19990119/Anuncio2AF6_gl.html'
---
<p>A Comisión de Goberno, en sesión celebrada o pasado día nove de novembro de mil novecentos noventa e oito, acordou prestar aprobación inicial á modificación puntual do Plan parcial do polígono A-1.1 O Bao, do plan xeral de ordenación urbana, promovida, mediante iniciativa particular por Granja del Bao, Sociedad Anónima e redactada polos arquitectos José A. e Ignacio Hermo Túñez, coa finalidade de modifica-los remamentos esixibles da ordenanza de edificación industrial-comercial (I-C), fondos de parcela e laterais, reducindo eses remamentos e permitindo unha maior ocupación en planta, sen modifica-la distancia á fronte nin ningún outro dos parámetros autorizados, dispoñéndose o seu sometemento a información pública.</p>
<p>Durante o prazo dun mes, contado a partir da publicación deste anuncio no Diario Oficial de Galicia, calquera interesado poderá examina-lo expediente incoado na Unidade de Fomento do Concello (rúa Dona Teresa) a documentación inicialmente aprobada, e formula-las alegacións que coide pertinentes.</p>
<p>Pontevedra, 19 de novembro de 1998.</p>
<p>Juan Luis Pedrosa Fernández</p>
<p>Alcalde</p>
<p>Julio Dapena Outomuro</p>
<p>Secretario xeral</p>

