---
date: '1999-03-30'
id: 5D8E
page: 3
number: 61
agency: FUNDACIÓN GALICIA-EUROPA
section: VI. ANUNCIOS
title: >-
  Anuncio do 15 de marzo de 1999 polo que se amplía en tres o número de bolsas
  dirixidas a licenciados universitarios que obteñan ó longo de 1999 unha
  estadía non remunerada nalgunha das institucións comunitarias.
range: Anuncio
url: 'https://www.xunta.gal/dog/Publicados/1999/19990330/Anuncio5D8E_gl.html'
---
<p>Por anuncio do 26 de outubro de 1998, publicado no Diario Oficial de Galicia número 222, do 16 de novembro, convocáronse catro bolsas para a concesión de axudas económicas que financiasen a estadía en Bruxelas de licenciados universitarios que fosen aceptados por algunha das institucións comunitarias ó longo de 1999.</p>
<p>Tida conta do número de peticionarios que teñen cursadas as súas solicitudes e que satisfacían os requisitos de expediente académico e coñecemento de linguas, entre outros, admitidos polas diversas institucións comunitarias, considerando a existencia de remanentes orzamentarios e a concorrencia dos fins fundacionais, que aconsellan reforza-la presencia de titulados galegos no cerne das entidades decisoras da Unión Europea, a Fundación Galicia-Europa amplía en tres bolsas adicionais as xa con</p>
<p>vocadas polo devandito anuncio, mantendo invariable o prazo xeral de presentación de novas solicitudes ata o 15 de setembro de 1999.</p>
<p>Santiago de Compostela, 15 de marzo de 1999.</p>
<p>Jaime Pita Varela</p>
<p>Secretario xeral da Fundación Galicia-Europa</p>

