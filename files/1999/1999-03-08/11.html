---
date: '1999-03-08'
id: 4CFA
page: 2
number: 46
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 2 de marzo de 1999 pola que se convocan unhas xornadas de
  estudio sobre administracións públicas e propiedade intelectual.
range: Resolución
url: 'https://www.xunta.gal/dog/Publicados/1999/19990308/Anuncio4CFA_gl.html'
---
<p>Dentro do plan de actividades da Escola Galega de Administración Pública para 1999 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse, en colaboración coa Consellería de Cultura, Comunicación Social e Turismo, unhas xornadas de estudio sobre administracións públicas e propiedade intelectual, convocatoria que se desenvolverá conforme as seguintes bases:</p>
<p>1. Obxectivos.</p>
<p>Ofrecer un panorama detallado do réxime xurídico da propiedade intelectual nas súas relacións coas administracións públicas.</p>
<p>2. Contido.</p>
<p>Trataranse estes temas:</p>
<p>-Tipoloxía de actuacións públicas relacionadas coa propiedade intelectual.</p>
<p>-Os límites do dereito de propiedade intelectual.</p>
<p>-O dereito de autor desde a perspectiva das entidades de xestión.</p>
<p>-A supervisión administrativa das entidades de xestión.</p>
<p>-A defensa dos usuarios e as entidades de xestión.</p>
<p>-A reprografía nas administracións públicas.</p>
<p>-Televisión municipal e obras audiovisuais.</p>
<p>3. Destinatarios.</p>
<p>Persoal ó servicio da Xunta de Galicia e da Administración local galega encargado da organización e promoción de actividades culturais, funcionarios e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e datas: as xornadas convocadas terán lugar no salón de actos da Escola Galega de Administración Pública (rúa de Madrid, 2-4, polígono das Fontiñas, en Santiago de Compostela) os días 22 e 23 de marzo de 1999.</p>
<p>5. Inscrición.</p>
<p>-Prazo: remata o mércores, día 17 de marzo de 1999.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, rúa de Madrid, 2-4, 15707 Santiago de Compostela, segun</p>
<p>do o modelo que figura como anexo a esta convocatoria, e presentaranse no rexistro xeral da EGAP, ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 37.</p>
<p>-Número de prazas: limitado á capacidade do local.</p>
<p>-Inscrición fóra de prazo: só se admitirán se quedan prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando, o día 18 de marzo, por teléfono, de 10 a 14.45 horas, ós seguintes números: 981 54 62 39 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento das xornadas, así como a de cancelalas, se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate destas xornadas, a aquelas persoas inscritas que concorresen asiduamente a elas, cando a súa asistencia sexa igual ou superior ó 85% das horas lectivas programadas, e expresarase, neste documento, a natureza da actividade e as datas da súa realización.</p>
<p>Santiago de Compostela, 2 de marzo de 1999.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>

