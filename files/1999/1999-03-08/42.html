---
date: '1999-03-08'
id: 4D7E
page: 2
number: 46
agency: CONCELLO DE LALÍN
section: VI. ANUNCIOS
title: Anuncio de concurso público de proxecto e execución de obra.
range: Anuncio
url: 'https://www.xunta.gal/dog/Publicados/1999/19990308/Anuncio4D7E_gl.html'
---
<p>A Comisión de Goberno, en sesión do 24-2-1999, acordou inicia-los trámites para a contratación das obras que seguidamente se indican, e para tal efecto aprobou o correspondente prego de cláusulas administrativas particulares, que se expón xunto co presente polo prazo de catro días para reclamacións, e ordenou anuncia-lo seguinte concurso público de proxecto e execución de obra:</p>
<p>Entidade adxudicadora: Concello de Lalín. Praza do Concello, nº 1. 36500 Lalín. Teléfono: 986 78 70 60. Fax: 986 78 20 42.</p>
<p>Obxecto: urbanización da rúa Principal de Lalín.</p>
<p>Orzamento orientativo: 156.000.000 de ptas.</p>
<p>Duración do contrato: catro meses.</p>
<p>Modalidade de adxudicación: concurso público, procedemento aberto e tramitación urxente.</p>
<p>Clasificación do contratista: grupo E, subgrupo 1, categoría D. Grupo G, subgrupos 3-6, categoría D. Grupo I, subgrupos 1-6, categoría C.</p>
<p>Garantía provisional: 3.400.000 ptas.</p>
<p>Exame do expediente: os licitadores poderán examina-lo expediente na secretaría xeral do concello en horas de oficina, de luns a venres e ata o día anterior ó do remate do prazo de presentación de proposicións.</p>
<p>Lugar e prazo de presetnación de proposicións: o presente anuncio será publicado no DOG e no BOP de Pontevedra e as proposicións presentaranse no rexistro xeral do concello ou na forma establecida no prego de condicións, dentro do prazo de 13 días naturais contados a partir do día da publicación do último dos anuncios indicados e en horario de nove a catorce horas. As ofertas manteranse durante tres meses.</p>
<p>Apertura de proposicións: a apertura das proposicións terá lugar na Casa do Concello, ás doce horas e trinta minutos do seguinte día hábil ó da finalización do prazo de presentación de ofertas; para estes efectos considéranse os sábados como días inhábiles.</p>
<p>O pagamento deste anuncio será por conta do adxudicatario.</p>
<p>Lalín, 24 de febreiro de 1999.</p>
<p>Camilo González Bodaño</p>
<p>Alcalde accidental</p>

