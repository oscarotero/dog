---
date: '1999-03-08'
id: 4DA2
page: 2
number: 46
agency: CONCELLO DE PONTECESURES
section: VI. ANUNCIOS
title: >-
  Anuncio da aprobación definitiva do proxecto de modificación puntual número 4
  das normas subsidiarias de planeamento municipal.
range: Anuncio
url: 'https://www.xunta.gal/dog/Publicados/1999/19990308/Anuncio4DA2_gl.html'
---
<p>Pola presente ponse en xeral coñecemento que o Concello Pleno en sesión ordinaria celebrada o día 28 de decembro de 1998 adoptou, entre outros, o seguinte acordo:</p>
<p>Aprobar definitivamente o expediente de cuarta modificación puntual das normas subsidiarias de planeamento municipal, comprensiva dunha única modificación referente ás aliñacións na Avenida de Arousa (C-550) e entroncamento coa praza de Pontevedra (N-550), de conformidade coa última proposta recollida no proxecto corrixido de setembro de 1998, redactado polo arquitecto técnico municipal Luis Guillermo Patiño Fernández. E que se continúe a tramitación do expediente de conformidade co determinado na Lei 1/1997, do 24 de marzo, do solo de Galicia e Lei 7/1995, do 29 de xuño, de delegación de competencias en materia de urbanismo, para a súa entrada en vigor.</p>
<p>O que se fai público en cumprimento do establecido no artigo 8 d) da Lei 7/1995, do 29 de xuño, en relación co artigo 48 da Lei 1/1997, do 24 de marzo, e o 7.2º da Lei 7/1985, do 2 de abril, de bases de réxime local.</p>
<p>Contra o presente acordo, que é definitivo en vía administrativa, poderán os interesados interpoñer</p>
<p>recurso contencioso-administrativo, no prazo de 2 meses, contados a partir do día seguinte ó da publicación deste anuncio no último dos boletíns BOP ou DOG, sen prexuízo de que se poida exercer, se é o caso, calquera outro recurso que se considere procedente.</p>
<p>Pontecesures, 4 de febreiro de 1999.</p>
<p>Victoriano Trenco Romay</p>
<p>Alcalde</p>

