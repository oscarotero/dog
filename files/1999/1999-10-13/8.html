---
date: '1999-10-13'
id: '10436'
page: 12
number: 198
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 4 de outubro de 1999 pola que se amplía a dotación orzamentaria da do
  27 de maio de 1999 pola que se acorda continua-la tramitación, con cargo ós
  orzamentos do ano 1999, das solicitudes presentadas ó abeiro das ordes do 13
  de maio de 1996 e do 15 de xuño de 1998, de axudas a accións de
  desenvolvemento e ordenación dos bosques.
range: Orde
url: 'https://www.xunta.gal/dog/Publicados/1999/19991013/Anuncio10436_gl.html'
---
<p>Debido ó importante volume de solicitudes recibidas de axuda a accións de desenvolvemento e ordenación dos bosques, e co fin de acada-los obxectivos de mellora das masas forestais, ordenación sostible dos montes, así como o fomento de programas de sensibilización e divulgación forestal, esta consellería considerou conveniente efectua-los trámites precisos para incrementa-la dotación inicialmente prevista na orde de referencia.</p>
<p>Neste sentido con data do 26 de xullo de 1999 publicouse no Diario Oficial de Galicia a Orde do 19 de xullo de 1999 pola que se amplía a dotación orzamentaria da Orde do 27 de maio de 1999 pola que se acorda continua-la tramitación, con cargo ós orzamentos do ano 1999, das solicitudes presentadas ó abeiro das ordes do 13 de maio de 1996 e do 15 de xuño de 1998, de axudas a accións de desenvolvemento e ordenación dos bosques.</p>
<p>Dado que, a pesar da publicación da Orde do 19 de xullo de 1999 aínda queda un importante número de solicitudes sen atender, é preciso incrementar de novo a dotación orzamentaria da Orde do 27 de maio 1999.</p>
<p>Na súa virtude e no uso das atribucións que me foron concedidas</p>
<p>DISPOÑO:</p>
<p>Artigo único.-Amplia-la dotación orzamentaria da Orde do 27 de maio de 1999 pola que se acorda continua-la tramitación, con cargo ós orzamentos do ano 1999, das solicitudes presentadas ó abeiro das ordes do 13 de maio de 1996 e do 15 de xuño de 1998, de axudas a accións de desenvolvemento e ordenación dos bosques, polo que as accións previstas na orde se financiarán, no exercicio do ano 1999, con cargo ás dispoñibilidades orzamentarias existentes na aplicación 15.02.614-C 770.0 por un importe de 712.648.366 pesetas, e na aplicación 15.02.731-A 770.0 por un importe de 114.000.000 de pesetas.</p>
<p>Disposición derradeira</p>
<p>Única.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 4 de outubro de 1999.</p>
<p>Carlos del Álamo Jiménez</p>
<p>Conselleiro de Medio Ambiente</p>

