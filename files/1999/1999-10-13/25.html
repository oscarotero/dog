---
date: '1999-10-13'
id: '10482'
page: 12
number: 198
agency: INSTITUTO GALEGO DE CONSUMO
section: VI. ANUNCIOS
title: >-
  Cédula do 10 de setembro de 1999 pola que se lle notifica o laudo da Xunta
  Arbitral de Consumo de Galicia do 20 de maio de 1999 á empresa Galaicagás,
  S.L. por ser devolto polo servicio de correos, por resultar ausente o seu
  destinatario.
range: Cédula
url: 'https://www.xunta.gal/dog/Publicados/1999/19991013/Anuncio10482_gl.html'
---
<p>De conformidade co establecido no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, pola presente cédula ponse en coñecemento da empresa Galaicagás, S.L. o laudo arbitral dictado, o día 20 de maio de 1999, polo Colexio Arbitral nomeado para resolve-la reclamación formulada por Avelino Varela Martínez contra a devandita empresa.</p>
<p>Empresa reclamada: Galaicagás, S.L.</p>
<p>Enderezo: Ítalis, 21-1º B Fuenlabrada (Madrid)</p>
<p>Reclamante: Avelino Varela Martínez.</p>
<p>Laudo:</p>
<p>O Colexio Arbitral, segundo o seu leal saber e entender, pronunciou o seguinte laudo en equidade:</p>
<p>Toda vez que a instalación tiña pasado recentemente outra revisión, non era necesaria a efectuada pola empresa reclamada e esta ademais fíxose sen te-la solicitado o reclamante, estímase a reclamación formulada por Avelino Varela Martínez debendo a empresa Galaicagás, S.L. aboar a este, a cantidade de cinco mil setencentas cincuenta (5.750) pesetas que serán remitidas ó seu domicilio mediante xiro postal ou por calquera outro medio que ámbalas dúas partes, de mutuo acordo, estimen máis conveniente.</p>
<p>O devandito laudo foi adoptado por unanimidade.</p>
<p>O prazo para o cumprimento deste laudo é de 10 días a partir da súa notificación.</p>
<p>Notifíquese ás partes o presente laudo, facéndolles saber que ten carácter vinculante e executivo e que é eficaz desde o día da súa notificación, así como que contra este cabe, o recurso de anulación de acordo co previsto no artigo 45 e seguintes da Lei 36/1988, do 5 de decembro, de arbitraxe.</p>
<p>Dentro dos cinco días seguintes á notificación poderalle pedir ó Colexio Arbitral que corrixa calquera erro de cálculo, de copia, tipográfico ou similar ou que aclaren algún concepto escuro ou omisión do laudo.</p>
<p>Santiago de Compostela, 10 de setembro de 1999.</p>
<p>Carlos Rodríguez Montero</p>
<p>Secretario do Colexio Arbitral</p>

