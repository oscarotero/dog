---
date: '1999-10-13'
id: '10426'
page: 12
number: 198
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Orde do 16 de setembro de 1999 pola que se crea o polígono de viveiros
  denominado O Grove R, do distrito marítimo do Grove, e se establece como zona
  de reserva para reparqueo de moluscos.
range: Orde
url: 'https://www.xunta.gal/dog/Publicados/1999/19991013/Anuncio10426_gl.html'
---
<p>A evolución dos últimos episodios de mareas vermellas nas rías galegas e os resultados obtidos co funcionamento de zonas para o reparqueo de moluscos sinalan a conveniencia de crear novos polígonos de viveiros dedicados exclusivamente a minora-los efectos das biotoxinas.</p>
<p>Os ditos polígonos deberán situarse en lugares que presenten niveis baixos de toxicidade por fenómenos de floración fitoplanctónica, co fin de evitar na medida do posible a incidencia negativa que os episodios de mareas vermellas supoñen para a producción e comercialización de moluscos bivalvos na Comunidade Autónoma galega.</p>
<p>Por todo isto, vistas as peticións do sector en demanda de zonas de reparqueo para autodepuración e tendo en conta os estudios realizados, esta consellería, facendo uso das facultades que lle concede á letra d) do artigo 6, e o artigo 63, da Lei 6/1993, do 11 de maio, de pesca de Galicia, así como o Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia,</p>
<p>DISPÓN:</p>
<p>Artigo 1º</p>
<p>Créase o polígono de viveiros denominado O Grove R, do distrito marítimo do Grove, coa capacidade, situación e circunstancias que se indican no anexo desta orde.</p>
<p>Artigo 2º</p>
<p>Declárase de interese especial de acuicultura o polígono de viveiros O Grove R e establécense como zona de reserva para o reparqueo de moluscos a totalidade das cuadrículas que constitúen o citado polígono.</p>
<p>Disposicións derradeiras</p>
<p>Primeira.-Facúltase o director xeral de Recursos Mariños para dicta-las resolucións que foran precisas para o desenvolvemento desta orde.</p>
<p>Segunda.-Esta orde entra en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 16 de setembro de 1999.</p>
<p>P.D. (Orde 17-12-1997, DOG nº 246, do 22)</p>
<p>José Álvarez Pérez</p>
<p>Secretario xeral da Consellería de Pesca,</p>
<p>Marisqueo e Acuicultura</p>
<p>ANEXO I</p>
<p>Denominación do polígono: O Grove R, situación xeográfica:</p>
<p>Coordenadas, vértices:</p>
<p>Vértice A: 42º 30' 15'',05 N8º 51' 47'',47 W</p>
<p>Vértice B: 42º 30' 14'',35 N8º 51' 38'',27 W</p>
<p>Vértice C: 42º 30' 07'',13 N8º 51' 34'',34 W</p>
<p>Vértice D: 42º 30' 07'',89 N8º 51' 43'',54 W</p>
<p>Estas coordenadas foron obtidas da carta nº 9.262, publicada polo Instituto Hidrográfico da Mariña (Cádiz) referida ó porto de Marín.</p>
<p>Superficie total ocupada: 46.000 m</p>
<p>Capacidade: 9 cuadrículas.</p>
<p>Destino previsto: reparqueo de moluscos.</p>

