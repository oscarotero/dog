---
date: '1999-10-08'
id: 102DE
page: 12
number: 196
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 13 de setembro de 1999 pola que se lle notifica á empresa 3S
  Vigilancia y Protección, S.A. a resolución do servicio de vixilancia encargado
  da seguridade das instalacións na sede central do Instituto Galego da Vivenda
  e Solo. (Expediente C01342).
range: Cédula
url: 'https://www.xunta.gal/dog/Publicados/1999/19991008/Anuncio102DE_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, ante a imposibilidade de practica-la notificación á empresa 3S Vigilancia y Protección, S.A., no lugar indicado como domicilio, por ser devolta polo servicio de correos, e despois da remisión para a súa publicación no taboleiro de anuncios do Concello de Madrid, notifícaselle que por resolución do director xeral do Instituto Galego da Vivenda e Solo do 19 de xullo de 1999, dictada en virtude de delegación conferida mediante resolución do presidente do Instituto Galego da Vivenda e Solo do 6-4-1995, se acordou a resolución do contrato administrativo relativo ó servicio de vixilancia encargado da seguridade das instalacións na sede central do Instituto Galego da Vivenda e Solo. Expediente: C01342, adxudicado á empresa 3S Vigilancia y Protección, S.A., con incautación da fianza definitiva por importe de 440.000 ptas. </p>
<p>constituída mediante aval bancario depositado na Caixa Xeral de Depósitos (nº rexistro 1993/96) da Subdirección Xeral do Tesouro da Consellería de Economía e Facenda.</p>
<p>Contra a antedita resolución, que é definitiva en vía administrativa, de conformidade co nº 31 e seguintes do artigo 1 da Lei 4/1999 que modifica entre outros o artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, cabe recurso potestativo de reposición ante o mesmo órgano que o dictou, no prazo dun mes, ou poderá ser impugnado directamente, no prazo de dous meses, contados a partir do día seguinte ó da súa notificación, ante o xulgado competente da xurisdicción contencioso-administrativa.</p>
<p>Santiago de Compostela, 13 de setembro de 1999.</p>
<p>P.D. (Resolución 6-4-1995)</p>
<p>José Antonio Redondo López</p>
<p>Director xeral do Instituto Galego da Vivenda</p>
<p>e Solo</p>

