---
date: '1999-10-08'
id: 102D6
page: 12
number: 196
agency: CONSELLERÍA DE MEDIO AMBIENTE
section: VI. ANUNCIOS
title: >-
  Edicto do 31 de agosto de 1999, do Xurado Provincial de Montes Veciñais en Man
  Común de Lugo, polo que se inicia a tramitación do expediente de clasificación
  dun monte desta provincia 2/1999.
range: Edicto
url: 'https://www.xunta.gal/dog/Publicados/1999/19991008/Anuncio102D6_gl.html'
---
<p>Perante este Xurado Provincial de Montes Veciñais en Man Común tramítase o expediente de clasificación do monte coas características que a seguir se indican:</p>
<p>Expediente número 2/1999.</p>
<p>Denominación: montes de Pedriña.</p>
<p>Comunidade propietaria: veciños dos lugares de Lama de Rei, O Mosteiro e Queirugal.</p>
<p>Parroquia: O Mosteiro.</p>
<p>Concello: Cervantes.</p>
<p>Superficie: 82 ha.</p>
<p>Estremas:</p>
<p>Norte: monte de San Tomé de Cancelada. Leste: predios particulares dos lugares de Lama de Rei, O Mosteiro e Queirugal. Sur: monte de San Martiño das Cañadas. Oeste: monte de Santo André das Nogais.</p>
<p>Descrición do perímetro: empezando polo extremo noroeste en Monte Redondo no límite co concello das Nogais, baixa na dirección oeste-leste por un teso limitando co monte de San Tomé de Cancelada, por Marco Solleiro, Penachá, Lameira Longa e Regueiro de Biduedo, xa nos predios particulares. Polo leste segue un cerramento cos termos de Vilafrial, Bolois e Vilaxán, e polo sur co monte de San Martiño das Cañadas sobe polo Teso do Barbeito ata Pena da Bruita, xa no límite co concello das Nogais, que despois segue cara ó norte polos marcos de termos ata chegar a Monte Redondo, onde se comezou.</p>
<p>Dentro deste termo veciñal descrito quedan comprendidos predios particulares e os núcleos de poboación de Lama de Rei, O Mosteiro e Queirugal.</p>
<p>En virtude do acordado polo xurado na sesión que tivo lugar o 9 de decembro de 1998, e en cumprimento da orde do instructor, conforme o disposto na Lei de montes veciñais en man común do 10 de outubro de 1989 e demais disposicións de apli</p>
<p>cación, por este edicto faise pública a iniciación do expediente indicado co obxecto de que, de acordo co previsto no artigo 23 do Regulamento aprobado polo Decreto 260/1992, do 4 de setembro, para a execución da citada lei, cantas persoas, organismos e corporacións resulten interesadas, poidan comparecer e intervir no expediente iniciado e formularen perante o xurado, no prazo dun mes contado a partir do día seguinte ó da publicación deste edicto no Diario Oficial de Galicia, cantas alegacións coiden oportunas na defensa dos dereitos que crean asistirlles en relación cos montes, achegando, se é o caso, a documentación que consideren conveniente ó respecto.</p>
<p>Lugo, 31 de agosto de 1999.</p>
<p>Luis González Vázquez</p>
<p>Presidente do Xurado Provincial de Montes</p>
<p>Veciñais en Man Común de Lugo</p>

