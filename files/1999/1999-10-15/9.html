---
date: '1999-10-15'
id: 105C2
page: 12
number: 200
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 11 de outubro de 1999 pola que se modifica a do 13 de agosto de 1999
  pola que se determinan as épocas hábiles de caza durante a temporada
  1999-2000.
range: Orde
url: 'https://www.xunta.gal/dog/Publicados/1999/19991015/Anuncio105C2_gl.html'
---
<p>Advertidos erros materiais e conceptuais na devandita orde, publicada no Diario Oficial de Galicia do 24 de agosto de 1999, cómpre face-las oportunas rectificacións, para o cal</p>
<p>DISPOÑO:</p>
<p>Artigo 1º.-Corrixir no artigo 18º.2 Caza maior (páxina 10.564), que onde di: «f)», deberá dicir: «b)», e onde di: «g)», deberá dicir: «c)».</p>
<p>Artigo 2º.-No artigo 8º.4. (páxina 10.560) ó final do parágrafo, deberase engadir: «Sen embargo nas provincias da Coruña, Ourense e Pontevedra e só nos coutos de caza maior ou de menor con aproveitamento complementario de caza maior autorizado para a especie xabaril, poderase portar bala dentro do período hábil establecido con carácter xeral, en previsión de que se lle poida disparar a esta especie».</p>
<p>Artigo 3º.-No artigo 13º.-Métodos e modalidades de caza. (páxina 10.562) deberase engadi-lo punto: «9. Defínense as modalidades de caza de gancho e montería do seguinte xeito:</p>
<p>Gancho: lance cinexético colectivo cun mínimo de dez e un máximo de trinta cazadores en postos que poden variarse durante o lance; acompañados dun máximo de trinta cans en dous grupos como máximo; os cans poden ir na compaña de cazadores. Montería: diferénciase do gancho en que os postos son sempre fixos, os cans poden ir en grupos de ata 22 cans; as persoas que dirixen os cans deben ir desarmadas e pode haber batedores desarmados».</p>
<p>Artigo 4º.-No artigo 18º.2 Caza maior: b) (páxina 10.564) no parágrafo terceiro, onde di: «..., poderá cazarse na modalidade de gancho ou montería...», deberá dicir: «..., poderá cazarse:</p>
<p>b.1) Na modalidade de gancho ou montería, autorizada segundo o establecido no artigo 13º desta orde, os xoves, sábados, domingos e festivos, entre o 5 de setembro de 1999 e o 6 de xaneiro do 2000.</p>
<p>b.2) Durante a celebración de todo tipo de cacerías desde o 17 de outubro de 1999 ata o 6 de xaneiro de 2000, os xoves, domingos e festivos, pero non os sábados, nas provincias da Coruña, Ourense e Pontevedra, e baixo a responsabilidade da sociedade titular do couto, que terá que lle comunicar ó Servicio Provincial de Medio Ambiente Natural os resultados das pezas abatidas desta especie nun prazo máximo de 15 días despois de rematado o período hábil.».</p>
<p>Artigo 5º.-No artigo 19º.3 Ourense (páxina 10.567) deberanse engadi-las letras:</p>
<p>«l) Queda prohibido o exercicio da caza nos terreos que comprenden o monte veciñal en man común San Mamede e Ferradura, dos veciños de Riobó, desde a confluencia do regato de Quintela co río Arnoia, en liña recta ata o alto de Paradiña, no termo municipal de Vilar de Barrio.</p>
<p>m) Queda prohibido o exercicio da caza nos terreos que comprenden o monte veciñal en man común de Lomba, Candás e Rebordiño, dos veciños de Arruás, no termo municipal de Vilar de Barrio.</p>
<p>n) Queda prohibido o exercicio da caza nos terreos que comprenden os montes veciñais en man común de San Mamede de Prado e Candás, da parroquia de Prado, no termo municipal de Vilar de Barrio.</p>
<p>ñ) Queda prohibido o exercicio da caza nos terreos particulares de Riobó, Arruás e Prado, no termo municipal de Vilar de Barrio».</p>
<p>Santiago de Compostela, 11 de outubro de 1999.</p>
<p>José Carlos del Álamo Jiménez</p>
<p>Conselleiro de Medio Ambiente</p>

