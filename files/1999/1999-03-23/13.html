---
date: '1999-03-23'
id: E1A2
page: 3
number: 56
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 15 de marzo de 1999 pola que se anuncia a licitación do
  concurso, polo procedemento aberto con trámite de urxencia, da asistencia
  técnica de clave PO/99/2-2.
range: Resolución
url: 'https://www.xunta.gal/dog/Publicados/1999/19990323/AnuncioE1A2_gl.html'
---
<p>a) Asistencia técnica.</p>
<p>1. Asistencia técnica para a redacción do proxecto de construcción da obra de reparación e ampliación da ponte na illa da Toxa.</p>
<p>Clave: PO/99/2-2.</p>
<p>Orzamento: nove millóns catrocentas cincuenta e cinco mil setecentas corenta pesetas (9.455.740).</p>
<p>Prazo de execución: 5 meses.</p>
<p>Clasificación: non se esixe.</p>
<p>A solvencia económica acreditarase mediante informe, expresamente referido á presente licitación, emitido por unha institución financeira, de conformidade co Art. 16.1º a) da Lei de contratos das administracións públicas.</p>
<p>A solvencia técnica ou profesional esixirá a acreditación de personal técnico mínimo requirido, que será necesario xustificar na oferta:</p>
<p>1 enxeñeiro de camiños con experiencia en proxectos de pontes e en sistemas constructivos.</p>
<p>1 enxeñeiro de camiños ou arquitecto superior con experiencia en rehabilitacións e temas patrimoniais.</p>
<p>1 enxeñeiro de camiños ou enxeñeiro técnico de obras públicas con experiencia en patoloxías do formigón.</p>
<p>(Nota: un mesmo técnico poderá cubrir xustificadamente máis dunha faceta).</p>
<p>b) Documentos de interese para os licitadores.</p>
<p>Os pregos de cláusulas administrativas particulares, así como o prego de prescricións técnicas estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina, na Dirección Xeral de Obras Públicas da Consellería de Política Territorial, Obras Públicas e Vivenda, edificios administrativos de San Caetano, Santiago de Compostela.</p>
<p>c) Garantías que se lles esixen ós licitadores.</p>
<p>Esixirase unha garantía definitiva equivalente ó 4% do orzamento de contrata.</p>
<p>A dita garantía poderá ser presentada na modalidade e polas persoas ou entidades que especifica a lexislación española vixente.</p>
<p>d) Modelo de proposición.</p>
<p>Proposición económica formulada estrictamente conforme o modelo que se achega ó prego de cláusulas administrativas particulares.</p>
<p>e) Prazo e lugar para a presentación de proposicións.</p>
<p>As proposicións haberán de presentarse en sobre pechado no rexistro xeral da Consellería de Política Territorial, Obras Públicas e Vivenda ou envialas por correo dentro do prazo de admisión sinalado conforme o disposto no Art. 100 do Regulamento xeral de contratación do Estado.</p>
<p>O prazo de admisión das proposicións rematará ás doce horas do cuadraxésimo quinto día natural, que non coincida en sábado, domingo ou festivo, seguinte ó da publicación deste anuncio no Diario Oficial de Galicia.</p>
<p>f) Apertura das proposicións.</p>
<p>A apertura das proposicións será realizada pola mesa de contratación ás once horas do décimo día natural que non coincida en sábado, domingo ou festivo, contado a partir do último día de presentación de proposicións.</p>
<p>g) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe do presente anuncio será por conta do adxudicatario.</p>
<p>Santiago de Compostela, 15 de marzo de 1999.</p>
<p>P.D. (Orde 13-12-1993)</p>
<p>José Antonio Fernández Vázquez</p>
<p>Secretario xeral da Consellería de Política</p>
<p>Territorial, Obras Públicas e Vivenda</p>

