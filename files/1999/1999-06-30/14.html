---
date: '1999-06-30'
id: BCDA
page: 8
number: 124
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Resolución do 24 de xuño de 1999, da Dirección Xeral de Persoal, pola que se
  anuncia a publicación das puntuacións provisionais da fase de concurso dos
  procedementos selectivos de ingreso e acceso ós corpos de profesores de ensino
  secundario, profesores técnicos de formación profesional, profesores de música
  e artes escénicas, profesores e mestres de taller de artes plásticas e deseño
  e ingreso no corpo de mestres.
range: Resolución
url: 'https://www.xunta.gal/dog/Publicados/1999/19990630/AnuncioBCDA_gl.html'
---
<p>De conformidade coa base común 7, apartado 1 e punto 34 das ordes do 15 de marzo de 1999 e 12 de marzo de 1999, polas que se convocaban procedementos selectivos de ingreso e acceso ós corpos de profesores de ensino secundario, profesores técnicos de formación profesional, profesores de música e artes escénicas, profesores e mestres de taller de artes plásticas e deseño e ingreso no corpo de mestres, respectivamente, establecen que a valoración dos méritos presentados polos aspirantes será efectuada, en nome dos tribunais por unha comisión integrada por funcionarios da Consellería de Educación e Ordenación Universitaria. Realizada esta baremación, procede darlle publicidade.</p>
<p>En consecuencia, esta dirección xeral</p>
<p>DISPÓN:</p>
<p>Primeiro.-Facer pública na Consellería de Educación e Ordenación Universitaria e nas súas delegacións provinciais, a partir do día 2 de xullo de 1999, as puntuacións provisionais dos baremos establecidos na Orde do 15 de marzo de 1999 e na do 12 de marzo de 1999 dos corpos e disciplinas convocadas polas citadas ordes.</p>
<p>Segundo.-Contra estas puntuacións poderá presentarse reclamación no prazo de dez días naturais contados desde o día seguinte ó da súa publicación.</p>
<p>Santiago de Compostela, 24 de xuño de 1999.</p>
<p>Jaime García García</p>
<p>Director xeral de Persoal</p>
<p>6394</p>

