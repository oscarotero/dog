---
date: '1999-06-30'
id: BCE2
page: 8
number: 124
agency: UNIVERSIDADE DE SANTIAGO DE COMPOSTELA
section: IV. OPOSICIÓNS E CONCURSOS
title: >-
  Resolución do 7 de xuño de 1999 pola que se sinala o lugar, o día e a hora
  para a celebración do sorteo para a provisión dunha praza do corpo docente
  universitario.
range: Resolución
url: 'https://www.xunta.gal/dog/Publicados/1999/19990630/AnuncioBCE2_gl.html'
---
<p>Convocada a concurso de méritos a praza de corpo docente universitario que se relaciona no anexo adxunto, e dando cumprimento ó disposto no artigo 6 do Real decreto 1888/1984, do 26 de setembro, en virtude da sentencia do Tribunal Constitucional do 27 de febreiro de 1987, este rectorado resolveu sinala-la celebración do sorteo correspondente á praza indicada no citado anexo, co fin de designa-los membros da comisión que han de ser elixidos por este procedemento, para o día 19 de xullo de 1999.</p>
<p>O devandito sorteo realizarase na Secretaría Xeral da Universidade (edificio San Xerome, Praza do Obradoiro, s/n).</p>
<p>Para os efectos previstos no artigo 6.6º do Real decreto 1888/1984, do 26 de setembro (BOE do 26 de outubro) a partir da data da presente resolución, farase pública a relación dos profesores que participarán no sorteo no rectorado da universidade.</p>
<p>Da citada relación e no momento do sorteo serán excluídos aqueles profesores que:</p>
<p>-Pertenzan á mesma universidade á que corresponde a praza.</p>
<p>-Fosen nomeados para formar parte das comisións pola universidade á que corresponde a praza.</p>
<p>As reclamacións contra a referida relación formularanse antes do día 9 de xullo de 1999, dirixidas ó secretario xeral da Universidade de Santiago de Compostela.</p>
<p>Santiago de Compostela, 7 de xuño de 1999.</p>
<p>Darío Villanueva Prieto</p>
<p>Rector da Universidade de Santiago de Compostela</p>

