---
date: '1999-06-30'
id: BCC2
page: 8
number: 124
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 20 de maio de 1999, da Delegación Provincial de Pontevedra, pola
  que se dispón o rexistro, depósito e publicación, no Diario Oficial de
  Galicia, do convenio colectivo da empresa Faro de Vigo, S.A.
range: Resolución
url: 'https://www.xunta.gal/dog/Publicados/1999/19990630/AnuncioBCC2_gl.html'
---
<p>Visto o expediente do convenio colectivo para a empresa Faro de Vigo, S.A., que tivo entrada nesta delegación provincial o día 30-4-1999, subscrito en representación da parte económica pola representación da empresa, e da parte social, polo comité de empresa, en data 27-4-1999. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primero.-Ordena-la súa inscrición no libro de rexistro de convenios colectivos de traballo, obrante nesta delegación provincial, e a notificación ás representacións económica e social da comisión negociadora.</p>
<p>Segundo.-Ordenalo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 20 de maio de 1999.</p>
<p>Antonio Coello Bufill</p>
<p>Delegado provincial de Vigo</p>
<p>Texto do convenio colectivo de Faro de Vigo, S.A. e os seus traballadores para 1999</p>
<p>Artigo 1º.-Ámbito territorial.</p>
<p>O ámbito de aplicación do presente convenio é o da empresa e por iso afecta unicamente ós centros de traballo de Faro de Vigo, S.A.</p>
<p>Artigo 2º.-Ámbito persoal.</p>
<p>O convenio afecta á totalidade do persoal fixo que preste servicios na empresa, tanto se realiza unha función técnica ou administrativa como se só presta un esforzo físico ou de atención. O persoal de calquera categoría que no sucesivo entre a prestar servicios na empresa quedará sometido a este convenio.</p>
<p>Artigo 3º.-Vixencia e duración.</p>
<p>As normas deste convenio terán vixencia desde a data da súa publicación ata o 31 de decembro</p>
<p>de 1999. Non obstante, os efectos económicos comenzarán desde o primeiro de xaneiro último e ata o 31 de decembro de 1999.</p>
<p>Artigo 4º.-Denuncia do convenio.</p>
<p>Entinguido o período de vixencia, o convenio entederase prorrogado de ano en ano, perdendo vixencia soamente as súas cláusulas obrigacionais, manténdose en vigor o seu contido normativo, agás se algunha das partes que o subscribiran o denunciase cunha antelación de tres meses á expiración da súa vixencia ou de calquera das prórrogas.</p>
<p>Artigo 5º.-Vixilancia e cumprimento do convenio.</p>
<p>De conformidade co establecido no artigo 85 d) do Estatuto dos traballadores, constituirase unha comisión paritaria para a vixilancia e cumprimento deste convenio, que estará integrada por tres representantes designados pola empresa e tres traballadores designados polo comité.</p>
<p>Artigo 6º.-Réxime de traballo.</p>
<p>É facultade exclusiva da empresa canto se refire á organización práctica do traballo nesta. Por conseguinte, á empresa correspóndelle a distribución do persoal, conforme a súa categoría profesional e ó cambio dos seus labores, cando, por causas xustificadas, así o aconselle o interese da propia empresa.</p>
<p>Igualmente será facultade da empresa modifica-los horarios de todos e cada un dos traballadores por conveniencia do servicio, logo do informe ó comité de empresa. De existir disparidade de criterios somenteríase á aprobación da xurisdicción competente.</p>
<p>A xornada de traballo na empresa é a sinalada no artigo 71 da ordenanza laboral de traballo en prensa, co criterio semanal do Estatuto dos traballadores.</p>
<p>Artigo 7º.-Clasificación do persoal.</p>
<p>Segundo a permanencia ó servicio da empresa e función desempeñada, será clasificado o persoal que preste a súa actividade nela. Clasificarase en fixo e a tempo parcial ou celebrando contratos de duración determinada.</p>
<p>Persoal fixo: é aquel que precisa de modo permanente a realizar traballos de tal carácter.</p>
<p>Persoal contratado a tempo parcial ou con contratos de duración determinada: son os definidos e a que se refiren os artigos 12 e 15 do Estatuto dos traballadores, en relación coas disposicións vixentes de concordancia.</p>
<p>Artigo 8º.-Organización da producción.</p>
<p>As partes que interveñen neste convenio, empresa e traballadores, determinan de común acordo que a productividade tanto da man de obra como a dos demais factores que interveñen na empresa, cons</p>
<p>titúe un dos medios principais para a elevación do nivel de vida.</p>
<p>Artigo 9º.-Retribución do persoal.</p>
<p>As cantidades percibidas polos traballadores en 31 de decembro de 1998, que corresponden a conceptos retributivos que veñen sendo mellorados polo convenio colectivo do dito ano e anteriores aumentarase nun 2,20% (dous con vinte por cento), desde o 1 de xaneiro ata o 31 de decembro de 1999, sen modifica-las táboas do salario base.</p>
<p>Artigo 10.-Plus de nocturnidade.</p>
<p>Os traballadores que dun modo continuo ou períodico presten os seus servicios entre as 22 e 6 horas percibirán en concepto de plus de nocturnidade o 20% do salario ordinario. Este plus, nas diversas modalidades e contías establecidas, regularase polo disposto no artigo 60 da ordenanza laboral de traballo en prensa, aprobada por Orde do 9 de decembro de 1976, rectificada, e a nova redacción dada ó dito texto legal pola Orde do 23 de maio de 1977.</p>
<p>Non obstante, percibirase o plus de nocturnidade na vacación anual regulamentaria que regula o artigo 63 da citada ordenanza, pola mesma cantidade cá acreditada no anterior mes de actividade normal a aquel no que se desfrute a dita vacación regulamentaria de 30 días naturais ininterrompidos.</p>
<p>Artigo 11º.-Permisos.</p>
<p>As ausencias ó traballo con dereito a remuneración que, logo do aviso e xustificación, o Real decreto lexislativo 1/1995, lle concede ó traballador en caso de enfermidade grave ou falecemento de parentes ata segundo grao de consanguinidade ou afinidade establécese por un período de tres días ampliable a cinco días se necesita facer un desprazamento para o efecto. Así mesmo, a ausencia prevista por causa de traslado de domicilio do artigo 37.3º c) do Estatuto dos traballadores, con dereito a remuneración, establécese un dous días.</p>
<p>Artigo 12º.-Vacacións.</p>
<p>Todo o persoal suxeito a este convenio desfrutará dunha vacación anual retribuída de 30 días naturais ininterrompidos, de acordo co artigo 63 da vixente ordenanza laboral de traballo en prensa e, precisamente, entre os meses de maio a outubro, ambos incluídos. A empresa incrementará este período de vacacións en tanto días laborables (para desfrutar separadamente dos 30 regulamentarios) como festas aboables e non recuperables traballara o traballador.</p>
<p>A empresa e os traballadores conveñen en que o período de desfrute das vacacións se acordará por seccións; en caso de que non se chegue a un acordo entre os traballadores, acudirase a solicitar resolución da xurisdicción competente. Igualmente, o calendario de vacacións da empresa deberá quedar fixada antes do 31 de marzo de cada ano.</p>
<p>Así mesmo, concédese unha gratificación a todo o persoal, na data de comezo das súas vacacións regulamentarias, que será de 98.000 ptas. (noventa</p>
<p>e oito mil pesetas) brutas, para o persoal que realiza unha xornada de 6 horas; e de 34.000 ptas. (trinta e catro mil pesetas) brutas para o que realiza unha xornada de 2 horas.</p>
<p>Artigo 13º.-Pagas extraordinarias.</p>
<p>Haberá que aterse ó disposto no artigo 62 da vixente ordenanza laboral de traballo en prensa.</p>
<p>A empresa aboaralles ós traballadores unha paga extraordinaria, por importe dunha mensualidade, cada dez anos, a partir do momento en que cumpran vinte anos de antigüidade na empresa, é dicir, cando cumpran 20, 30, 40 etc. anos de antigüidade.</p>
<p>Artigo 14º.-Participación en beneficios.</p>
<p>Aboarase segundo o establecido no artigo 65 da ordenanza laboral de traballo en prensa.</p>
<p>Artigo 15º.-Complemento por enfermidade ou accidente.</p>
<p>En caso de baixa por enfermidade ou accidente de traballo, o persoal percibirá unha cantidade complementaria (consistente na diferencia entre as remuneracións líquidas que percibe en activo e as percepcións que lle corresponden da Seguridade Social), nas datas que a xuízo do servicio médico da empresa non se encontre en condicións de asistir ó traballo a causa de enfermidade ou accidente.</p>
<p>Artigo 16º.-Axudas por falecemento.</p>
<p>Por causas de falecemento do traballador, cónxuxe ou fillos que convivan ás súas expensas, a empresa satisfará ós seus herdeiros legais a cantidade equivalente a tres mensualidades netas. Servirá de base para o cálculo desta axuda a última mensualidade pagada. Cando faleza o cónxuxe, ou fillos, fillos políticos, pais ou pais políticos, condonarase o total da nota necrolóxica publicada e da de gracias, no tamaño habitual de tres columnas. Estas dúas notas seran tamen condonadas os xubilados e ós seus cónxuxes.</p>
<p>Nos mesmos casos, a nota necrolóxica do primeiro aniversario será gratuíta. No caso de familiares de segundo grao, bonificarase co 50%.</p>
<p>Artigo 17º.-Xubilación forzosa e pensión complementaria por xubilación.</p>
<p>1. A xubilación será obrigatoria ós 65 anos para o persoal afectado por este convenio, sempre e cando o traballador reúna un período mínimo de cotización que lle permita acada-lo 80% da base reguladora a sexa requirido pola empresa para tal fin. Por cada xubilación forzosa, a empresa obrígase a formalizar un contrato indefinido de calquera categoría, nos seis meses precedentes ou posteriores á data da xubilación forzosa.</p>
<p>2. Recoñecemento: o persoal que ingresara na empresa con anterioridade á sinatura do convenio colectivo para 1995, terá dereito ó recoñecemento dunha pensión complementaria e con cargo á empresa, se no momento de obte-la pensión de xubilación do réxime da Seguridade Social ten 64 anos de idade e 20 anos, como mínimo, de servicio na empresa.</p>
<p>3. Requirimento de xubilación: o persoal con 64 anos e 34 anos de servicio poderá ser requirido pola dirección da empresa para que solicite a xubilación. Se o traballador se negase a acepta-lo requirimento de xubilación que a dirección da empresa lle formule, perderá os beneficios deste complemento.</p>
<p>A empresa queda facultada para xubilar coa pensión máxima complementaria de xubilación o persoal con 64 anos de idade, sen que reúna ningún outro requisito. Neste último caso, o acordo da dirección da empresa será comunicado ó comité de empresa en pleno e este poderá solicita-la súa revisión da dirección.</p>
<p>4. Contía: a contía da pensión complementaria de xubilación de cada traballador que acredite este dereito, será igual ó importe da diferencia entre o resultado de aplica-la porcentaxe de pensión que lle corresponda, segundo anos de servicio á empresa, ó total dos percibos líquidos por tódolos conceptos (excepto as horas extraordinarias e o complemento funcional dominical) e as prestacións que por este concepto lle sexan recoñecidas na Seguridade Social, por aplicación da Lei de pensións, do 31 de xullo de 1985 e Real decreto 1799/1985, do 2 de outubro, que a desenvolve.</p>
<p>As porcentaxes de pensión, segundo os anos de servicio, son as seguintes:</p>
<p>Anos de servicioPorcentaxe</p>
<p>2080%</p>
<p>2181,42%</p>
<p>2282,84%</p>
<p>2384,26%</p>
<p>2485,68%</p>
<p>2587,10%</p>
<p>2688,52%</p>
<p>2789,94%</p>
<p>2891,36%</p>
<p>2992,78%</p>
<p>3094,20%</p>
<p>3195,62%</p>
<p>3297,04%</p>
<p>3398,46%</p>
<p>34100%</p>
<p>Non son aplicables, por tanto, os beneficios aquí establecidos para o persoal que ingrese na empresa con posterioridade á sinatura do convenio colectivo para 1995.</p>
<p>Artigo 18º.-Transporte.</p>
<p>O plus de transporte será incrementado de sorte que as actuais 455 (catrocentas cincuenta e cinco sesenta e cinco) ptas. que percibe por día cada traballador afectado, pasarán a ser 465 (catrocentas sesenta e cinco) pesetas por día que acuda ó traballo e con efectos retroactivos ó 1 de xaneiro de 1999.</p>
<p>Tamén con efecto retroactivo ó 1º de xaneiro de 1999 e por cada día que acudan ó traballo, os tra</p>
<p>balladores que viñan desfrutando do plus de transporte en contía de 223 (duascentas vintetres) ptas. pasarán a percibir 228 (duascentas vinteoito) ptas. polo dito concepto.</p>
<p>As repartidoras percibirán a cantidade de 99 (noventa e nove) pesetas por cada día que acudan ó traballo e en concepto de complemento de desprazamento con efecto ó 1 de xaneiro de 1999.</p>
<p>Artigo 19º.-Condicións máis beneficiosas.</p>
<p>Serán respectadas tódalas condicións establecidas que sexan máis beneficiosas para o traballador.</p>
<p>Artigo 20º.-Compensación, absorción e vinculación á totalidade.</p>
<p>As melloras económicas que establece este convenio serán absorbidas e compensadas en cómputo anual pola empresa de conformidade coa lexislación vixente, con calquera mellora de calquera clase e xénero que fora incluída, toda clase de primas, incentivos, pluses, gratificacións, horas extraordinarias e percepcións análogas establecidas ou que voluntariamente se pactasen neste convenio colectivo, contrato individual de traballo ou costume.</p>
<p>Queda expresado, acordado e convido que as melloras de toda índole que no futuro sexan concedidas por disposición legal, serán soamente aplicables no caso de que sexan superiores ás contidas neste convenio e só no que exceda; ou sexa, serán absorbidas e compensadas en cómputo anual ata o exceso.</p>
<p>Ambas partes conveñen en que as normas deste convenio constitúen un todo orgánico e indivisible.</p>
<p>Artigo 21º.-O salario base.</p>
<p>As categorías profesionais establecidas no artigo 53 da ordenanza laboral de traballo en prensa, vixente, aprobado por Orde do 9 de decembro de 1976 (rectificada), se relacionan na seguinte táboa, resultante do convenio aprobado para 1997 e sen variación no presente convenio para 1998.</p>
<table><tbody><tr><td></td></tr>
<tr><td>Categorías</td><td>Ptas. mensual</td></tr>
<tr><td></td></tr>
</tbody></table>
<table><tbody><tr><td>-Técnicos</td></tr>
<tr><td>Técnico titulado de grao superior</td><td>177.433</td></tr>
<tr><td>Técnico titulado de grao medio</td><td>107.322</td></tr>
<tr><td>Técnico non titulado</td><td>94.226</td></tr>
<tr><td>Debuxante proxectista</td><td>88.061</td></tr>
<tr><td>Radiotelegrafista</td><td>95.252</td></tr>
<tr><td>Radiotelefonista</td><td>78.186</td></tr>
<tr><td>-Redacción</td></tr>
<tr><td>Subdirector</td><td>177.433</td></tr>
<tr><td>Redactor xefe</td><td>156.682</td></tr>
<tr><td>Redactor xefe de sección</td><td>139.958</td></tr>
<tr><td>Redactor</td><td>118.367</td></tr>
<tr><td>Axudante de primeira</td><td>105.525</td></tr>
<tr><td>Axudante preferente</td><td>93.198</td></tr>
<tr><td>Axudante</td><td>81.897</td></tr>
<tr><td>-Administración</td></tr>
<tr><td>Xefe de sección</td><td>118.367</td></tr>
<tr><td>Xefe de negociado</td><td>105.525</td></tr>
<tr><td>Oficial de primeira</td><td>93.198</td></tr>
<tr><td>Oficial de segunda</td><td>81.897</td></tr>
</tbody></table>
<table><tbody><tr><td></td></tr>
<tr><td>Categorías</td><td>Ptas. mensual</td></tr>
<tr><td></td></tr>
</tbody></table>
<table><tbody><tr><td>Auxiliar</td><td>76.119</td></tr>
<tr><td>Aspirante (16-18 anos)</td><td>76.119</td></tr>
<tr><td>Xefe de equipo e informatica</td><td>118.367</td></tr>
<tr><td>Xefe de máquinas</td><td>105.525</td></tr>
<tr><td>-Servicios auxiliares</td></tr>
<tr><td>Telefonista</td><td>76.119</td></tr>
<tr><td>Encargado de almacén</td><td>93.198</td></tr>
<tr><td>Almaceneiro</td><td>76.119</td></tr>
<tr><td>Cobrador-pagador</td><td>76.119</td></tr>
<tr><td>Axente de vendas (Ax. informativas)</td><td>76.119</td></tr>
<tr><td>-Persoal subalterno</td></tr>
<tr><td>Conserxe</td><td>76.119</td></tr>
<tr><td>Porteiro</td><td>76.119</td></tr>
<tr><td>Ordenanza</td><td>76.119</td></tr>
<tr><td>Ciclista e motoristas</td><td>76.119</td></tr>
<tr><td>Gardas, serenos e vixilantes xurados</td><td>76.119</td></tr>
<tr><td>Pesador basculeiro</td><td>76.119</td></tr>
<tr><td>Mozo</td><td>76.119</td></tr>
<tr><td>Persoal de limpeza</td><td>76.119</td></tr>
</tbody></table>
<table><tbody><tr><td></td></tr>
<tr><td>Categorías</td><td>Ptas. diario</td></tr>
<tr><td></td></tr>
</tbody></table>
<table><tbody><tr><td>-Operario</td></tr>
<tr><td>-Oficios propios</td></tr>
<tr><td>Xefe de taller (rexente)</td><td>3.984</td></tr>
<tr><td>Xefe de sección</td><td>3.598</td></tr>
<tr><td>Xefe de equipo</td><td>3.137</td></tr>
<tr><td>Corrector</td><td>3.024</td></tr>
<tr><td>Atendedor</td><td>2.597</td></tr>
<tr><td>-Composición, reproducción e impresión</td></tr>
<tr><td>Oficial primeira</td><td>2.881</td></tr>
<tr><td>Oficial segunda</td><td>2.597</td></tr>
<tr><td>Oficial terceira</td><td>2.534</td></tr>
<tr><td>-Reparación e montaxe</td></tr>
<tr><td>Oficial primeira</td><td>2.881</td></tr>
<tr><td>Oficial segunda</td><td>2.597</td></tr>
<tr><td>Oficial terceira</td><td>2.534</td></tr>
<tr><td>-Manipulado</td></tr>
<tr><td>Oficial primeira</td><td>2.597</td></tr>
<tr><td>Oficial segunda</td><td>2.597</td></tr>
<tr><td>Oficial terceira</td><td>2.534</td></tr>
<tr><td>Embuchadores maiores de 18 anos</td><td>2.534</td></tr>
<tr><td>Especialistas</td><td>2.534</td></tr>
<tr><td>-Oficios auxiliares</td></tr>
<tr><td>Oficial primeira</td><td>2.597</td></tr>
<tr><td>Oficial segunda</td><td>2.534</td></tr>
<tr><td>Oficial terceira</td><td>2.534</td></tr>
<tr><td>-Aprendizaxe</td></tr>
<tr><td>Aprendiz de terceiro anno (con 18 anos)</td><td>2.534</td></tr>
<tr><td>Aprendiz de segundo ano (con 18 anos)</td><td>2.534</td></tr>
<tr><td>Aprendiz de primeiro ano (con 18 anos)</td><td>2.534</td></tr>
<tr><td>Peóns</td><td>2.534</td></tr>
<tr><td>-Distribución</td></tr>
<tr><td>Xefe de vendas</td><td>2.597</td></tr>
<tr><td>Axudante</td><td>2.534</td></tr>
<tr><td>Atador</td><td>2.534</td></tr>
<tr><td>Distribuidor</td><td>2.534</td></tr>
<tr><td>Vendedor a xornal</td><td>2.534</td></tr>
<tr><td>-Reparto</td></tr>
<tr><td>Repartidor (dúas horas)</td><td>845</td></tr>
</tbody></table>
<p>Os linotipistas, teclistas, perforistas preferentes e correctores percibirán 30 pesetas máis diarias sobre as súas respectivas retribucións da táboa de salarios.</p>
<p>Os xornalistas percibirán, ademais, unha asignación mensual de 7.650 ptas. denominada plus artigo 48.</p>
<p>O soldo base dos subdirectores, redactores xefes, xefes de sección e redactores que presten servicios en réxime de libre disposición, incrementarase nun 35%, como mínimo, do sinalado na táboa.</p>
<p>Artigo 22º.-Horas extraordinarias.</p>
<p>De conformidade coa Orde do 1 de marzo de 1983, sobre cotización adicional á Seguridade Social por horas extraordinarias e, para os efectos do disposto no artigo 7 do Real decreto 92/1983, do 19 de xaneiro e Real decreto lei 1/1986, do 14 de marzo, a empresa e os seus traballadores, representados polo comité que intervén na negociación deste convenio, pactan:</p>
<p>A) Entenderase por horas extraordinarias estructurais as necesarias por pedidos imprevistos, períodos punta de producción, ausencias imprevistas, cambios de quenda e outras circunstancias de carácter estructural derivadas da natureza da actividade de prensa, isto é:</p>
<p>-As necesarias nas distintas seccións do xornal para lograr tódolos días de publicación a composición, confección, reproducción, impresión, peche e distribución dos exemplares que compoñen a tirada, tanto na ordinaria como nas distintas edicións especiais, números extraordinarios e suplementos.</p>
<p>-As necesarias por ausencias imprevistas de enfermidade ou accidente de traballo.</p>
<p>-As necesarias por cambios de quenda, implantación, tecnolóxica, adestramento, perfecionamento dos traballadores e adaptación ás novas técnicas de traballo en prensa.</p>
<p>-As necesarias para traballos extraordinarios de reparación, montaxe e limpeza de maquinaria de nova adquisición.</p>
<p>-E calquera outra de natureza análoga, sempre que non poidan ser substituídas pola utiliación das distintas modalidades de contratación previstas legalmente.</p>
<p>B) As representacións empresarias e do comité aceptan o contido e comprométense á observación da Orde do 1 de marzo de 1983, aludidas anteriormente.</p>
<p>Artigo 23º.-Desfrute do exemplar gratuíto.</p>
<p>Os traballadores seguirán desfrutando do exemplar gratuíto despois da súa xubilación e, no caso de falecemento do traballador, desfrutarao o cónxuxe sobrevivinte.</p>
<p>Artigo 24º.-Seguro colectivo de vida.</p>
<p>Os traballadores de Faro de Vigo, S.A., mentres permanezan no cadro de persoal da empresa, en situación activa, quedarán acollidos a un seguro de vida que cubrirá o risco de morte por causas naturais ou de accidente por importe dun millón cincocentas mil pesetas.</p>
<p>Artigo 25º.-Complemento funcional dominical.</p>
<p>As cantidades que perciben determinados traballadores da empresa por este concepto terán carácter de incentivo polo traslado do descanso semanal regu</p>
<p>lamentario: incrementaráselle este complemento en 400 (catrocentas) pesetas ó persoal de xornada completa, e en 150 (cento cincuenta) pesetas, ó persoal de reparto. Ambos aumentos desde o 1 de xaneiro ata o 31 de decembro de 1999.</p>
<p>Artigo 26º.-Unidades de negociación.</p>
<p>A representación das partes que negociaron aprobaron e subscribiron o texto deste convenio está constituída da seguinte forma:</p>
<p>-Pola parte económica:</p>
<p>Carlos Fernández Pato.</p>
<p>Fernando Fernández Núñez.</p>
<p>-Pola parte social:</p>
<p>Mª del Carmen Castro Mosquera.</p>
<p>Mª Luz Alonso González.</p>
<p>Mª Beatriz Iglesias Fernández.</p>
<p>Mª del Carmen García Mallo.</p>
<p>Carlos Rúa Fernández.</p>
<p>Eduardo Rolland Etchevers.</p>
<p>Guillermo Cameselle Domínguez.</p>
<p>Artigo 27º.-Cláusula derradeira.</p>
<p>Para todo o no previsto neste convenio haberá que aterse ó disposto no procedemento legalmente establecido e nas disposicións laborais de carácter xeral.</p>
<p>Vigo, 27 de abril de 1999.</p>
<p>Pola empresaPolo comité</p>
<p>RubricadoRubricado</p>

