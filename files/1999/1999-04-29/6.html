---
date: '1999-04-29'
id: 708A
page: 5
number: 81
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 12 de marzo de 1999, da Delegación Provincial da Coruña, pola
  que se dispón a inscrición no rexistro e a publicación, no Diario Oficial de
  Galicia, do convenio colectivo da empresa Casais y Cía, S.L.
range: Resolución
url: 'https://www.xunta.gal/dog/Publicados/1999/19990429/Anuncio708A_gl.html'
---
<p>Visto o expediente do convenio colectivo da empresa Casais y Cía, S.L. que tivo entrada nesta delegación provincial o día 26-2-1999 e posteriormente rectificado con data 3-3-1999, subscrito en representación da parte económica pola empresa, e, da parte social polo delegado de persoal o día 22-2-1999 de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito o Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 12 de marzo de 1999.</p>
<p>P.S. (Decreto 227/1998 do 10 de xullo)</p>
<p>María Silva Costoya</p>
<p>Delegada provincial da Coruña</p>
<p>Convenio colectivo da empresa Casais y Cía, S.L.</p>
<p>Artigo 1º.-Ámbito de aplicación.</p>
<p>O presente convenio é o que regulará con carácter preferente as relacións laborais entre a empresa Casais y Cía, S.L. e os seus traballadores, na provincia da Coruña.</p>
<p>Artigo 2º.-Vixencia e duración.</p>
<p>O presente conveno terá unha duación de dous anos, con efectos desde o día 1 de marzo de 1995 ata o 31 de decembro do 2000. En caso de non mediar denuncia por calquera das partes afectadas cunha anticipación non menor de dous meses ó final da súa vixencia, o convenio quedará prorrogado por un período de dous anos. A denuncia formalizarase por escrito e remitiráselle ó representante legal da outra parte.</p>
<p>Artigo 3º.-Devengos salariais.</p>
<p>O presente convenio entrará en vigor o día da súa sinatura, con efectos salariais desde o 1 de marzo de 1999. En caso de que o IPC establecido polo INE rexistrase o 31 de decembro de 1999 un incremento superior ó 13%, efectuarase automaticamente a revisión pertinente sobre as táboas salariais na contía exacta do exceso porcentual, excepto a antigüidade.</p>
<p>Artigo 4º.-Xubilacións.</p>
<p>A xubilación será obrigatoria ó cumpri-lo traballador a idade de 65 anos. O traballador con 20 ou máis anos de antigüidade na empresa que decida voluntariamente a xubilación anticipada, percibirá unha gratificación consistente nas contías seguintes:</p>
<p>-Ós 60 anos de idade, 16 mensualidades.</p>
<p>-Ós 61 anos de idade, 14 mensualidades.</p>
<p>-Ós 62 anos de idade, 11 mensualidades.</p>
<p>-Ós 63 anos de idade, 9 mensualidades.</p>
<p>A solicitude deberá ser efectuada polo traballador cun mes de anticipación ó cumprimento da idade en que se pretenda acoller a este beneficio. A mensualidade refírese ó salario base.</p>
<p>A gratificación será satisfeita pola empresa mediante o rateo ó longo das catro anualidades seguintes, en caso de facelo ós 60 anos e de 3, 2 e 1 se o fai ós 61, 62 e 63 respectivamente. A empresa e o traballador poderán pactar outra forma de pagamento.</p>
<p>En caso de reducirse por disposición legal a idade de xubilación, quedará en suspenso de aplicación deste artigo ós supostos afectados pola reducción legal.</p>
<p>Artigo 5º.-Axuda por invalidez.</p>
<p>Ós traballadores cunha antigüidade na empresa de 10 anos seralles aboada por este, en caso de invalidez permanente absoluta para todo tipo de traballo en concepto de axuda, unha gratificación equivalente a 10.000 pesetas por ano de servicio.</p>
<p>Artigo 6º.-Defunción.</p>
<p>A empresa aboará catro mensualidades dos salarios que figuran no convenio, o plus e a antigüidade correspondente, ós seguintes familiares dun productor que con el conviva:</p>
<p>1. Cónxuxe viúvo.</p>
<p>2. Fillos.</p>
<p>3. Ascendentes.</p>
<p>Cando aquel faleza estando en activo e leve como mínimo tres anos de servicio na empresa.</p>
<p>Independentemente das catro mensualidades a que ten dereito segundo o sinalado anteriormente aboaráselles ós ditos familiares do traballador o salario completo do mes no que o productor faleza, calquera que sexa a data do seu falecemento.</p>
<p>A empresa queda obrigada a sufraga-los gastos de traslado cando o falecemento, por causa accidental, ocorra en localidade distinta da súa residencia habitual, sempre e cando o dito traballador se econtre realizando un servicio á empresa.</p>
<p>Artigo 7º.-Xornada.</p>
<p>Establécese unha xornada durante a vixencia do presente convenio de 1.820 horas de traballo efectivo en cómputo anual e de 40 horas semanais de luns a domingo.</p>
<p>Artigo 8º.-Axudas de custo.</p>
<p>As axudas de custo que se lle satisfarán ó persoal, de acordo co que se vén aplicando de forma tácita desde o ano 1995, que se desprace da súa residencia por necesidade do servicio, serán dun mínimo de 5.000 pesetas por día, dentro do territorio español, e dun mínimo de 7.000 pesetas fóra de España, podendo percibir ata un máximo de 13.000 pesetas cando o traballo se realice en sábado, domingo ou festivo, ou ben teña que permanecer parado co vehículo por necesidades do horario ou do traballo.</p>
<p>Artigo 9º.- Licencias.</p>
<p>O traballador, logo de aviso e xustificación, poderá ausentarse do traballo con dereito a remuneración, por algún dos motivos e polo tempo seguinte:</p>
<p>a) Quince días naturais en caso de matrimonio.</p>
<p>b) Dous días nos casos de nacemento de fillo ou enfermidade grave ou falecemento de parentes ata segundo grao de consanguinidade ou afinidade. Cando por tal motivo, o traballador necesite facer un desprazamento para o efecto, o prazo será de catro días.</p>
<p>c) Un día por traslado do domicilio do traballo.</p>
<p>d) Polo tempo indispensable para o cumprimento dun deber inescusable de carácter público e persoal, comprendido no exercicio de sufraxio activo. Cando conste nunha norma legal ou convencional un período determinado, aplicarase o que esta dispoña en canto á duración da ausencia ou á súa compensación económica.</p>
<p>Cando o cumprimento do deber antes referido supoña a imposibilidade da prestación do traballo debido en máis do 20% das horas laborais nun período de tres meses, a empresa poderá pasa-lo traballador afectado á situación de excedencia regulada no punto 1 do artigo 46 do Estatuto dos traballadores.</p>
<p>No suposto de que o traballador, por cumprimento do deber ou desempeño do cargo perciba unha indemnización, descontaráselle o importe desta do salario ó que tivese dereito na empresa.</p>
<p>e) Para realizar funcións sindicais ou de representación do persoal nos termos establecidos legal ou convencionalmente.</p>
<p>Artigo 10º.-Carné de conducir.</p>
<p>Para os casos de privacióndo carné de conducir de calquera traballador afectado por este convenio, a empresa facilitaralle ó traballador ocupación en calquera traballo, aínda de inferior categoría, polo período de privación do carné, sempre que non exceda de dous meses, sen perda dos emolumentos que viña percibindo.</p>
<p>O disposto neste artigo non será de aplicación nos seguintes casos:</p>
<p>a) Que a privación do permiso de conducir sexa reincidente dentro da vixencia do presente convenio.</p>
<p>b) Que a privación do permiso de conducir derive de feitos acaecidos no exercicio da actividade de conducir allea á empresa.</p>
<p>c) Que a privación do permiso de conducir sexa como consecuencia da comisión de delictos dolosos.</p>
<p>d) Que a privación do permiso de conducir sexa como consecuencia de ter inxerido bebidas alcohólicas ou tomado algún tipo de estupefacientes, ou ter incorrido en imprudencia temeraria.</p>
<p>Artigo 11º.-Antigüidade.</p>
<p>Todo o persoal afectado polo presente convenio percibirá, con carácter xeral, en concepto de complemento de antigüidade, unha contía fixa por cada 5 anos de servicios prestados á empresa.</p>
<p>As percepcións por quinquenios serán as seguintes:</p>
<p>-5 anos: 7.800 pesetas/mes.</p>
<p>-10 anos: 12.000 pesetas/mes.</p>
<p>-15 anos: 15.500 pesetas/mes.</p>
<p>-20 anos: 20.200 pesetas/mes.</p>
<p>-25 anos: 27.000 pesetas/mes.</p>
<p>Os quinquenios comezaranse a devengar a partir do día 1º do mes seginte a aquel en que se cumpra o quinquenio.</p>
<p>Artigo 12º.-Vacacións.</p>
<p>Tódolos traballadores, con independencia da súa antigüidade na empresa, terán dereito a 30 días naturais de vacacións remuneradas ó ano, podéndose pacta-la forma do seu desfrute, se isto afectase ó normal funcionamento e orde da actividade da empresa.</p>
<p>Artigo 13º.-Pagas extras.</p>
<p>Establécense dúas pagas extraordinarias de 30 días de salario base máis antigüidade.</p>
<p>Artigo 14º.-Comisión paritaria.</p>
<p>A Comisiónparitaria será un órgano de interpretación, conciliación, arbitraxe e vixilancia do convenio.</p>
<p>As súas funcións específicas serán as seguintes:</p>
<p>1. Interpretación auténtica do convenio.</p>
<p>2. Arbitraxe dos problemas ou cuestións que lle sexan sometidas por ámbalas partes, de común acordo en asuntos derivados deste convenio.</p>
<p>3. Conciliación facultativa nos problemas colectivos con independencia das atribucións que, pornorma legal, poidan corresponderlles ós organismos correspondentes.</p>
<p>4. Vixilancia e segimiento do cumprimento do pactado.</p>
<p>5. Estudio da evolución das relacións entre as partes contratantes.</p>
<p>6. Cantas outras cuestións tendan á maior eficacia práctica do convenio.</p>
<p>Os acordos ou resolucións adoptados por unanimidade de tódolos membros presentes da comisión mixta terá carácter vinculante.</p>
<p>De non obterse unanimidade, seguiranse, para a resolución das cuestións presentadas, as canles legalmente previstas.</p>
<p>A comisión estará integrada por dous vocais, o empresario e o represenantel legal dos traballadores. Poderanse nomear asesores por cada representación, aínda que non terán dereito ó voto.</p>
<p>A comisión non poderá actuar sen a presencia dos dous vocais e reunirase por instancia das partes, póndose de acordo sobre lugar e hora en que se deberá celebra-la reunión.</p>
<p>En ningún caso se poderá reuni-la comisión antes do transcurso dun prazo de tres meses desde a anterior, salvo no suposto de circunstancias extraordinarias debidamente xustificadas apreciadas de común acordo.</p>
<p>Ámbalas partes conveñen en dar coñecemento á comisión mixta de tódalas dúbidas, discrepancias e conflictos que se puidesen producir como consecuencia a interpretación e aplicación do presente convenio, para que a comisión actúe de acordo coas súas funcións.</p>
<p>Artigo 15º.-Roupa de traballo.</p>
<p>Independentemente da roupa de traballo que a empresa facilite ós seus traballadores, proverase os que efectúen traballos á intemperie de roua de agua e de botas adecuadas; ó persoal administrativo facilitaráselle igualmente un gardapó. A duración destas pezas será de seis meses a un ano.</p>
<p>Artigo 16º.-Plus de longa distancia.</p>
<p>Os conductores e acompañantes que circulen por rutas do Estado español, excepto Galicia e provincias limítrofes, percibirán a cantidade de 9.6000 pesetas mensuais.</p>
<p>Artigo 17º.-Póliza de seguros.</p>
<p>A empresa quedará obrigada a concertar conprimas íntegras ó seu cargo cando se publique este convenio unha póliza de seguros que cubra os riscos de morte e invalidez por accidente de traballo, e que garanta</p>
<p>a tódolos traballadores a percepción das indemnizacións seguintes:</p>
<p>a) En caso de falecementos do traballador por accidente: 3.500.000 pesetas.</p>
<p>b) En caso de invalidez total ou absoluta do traballador por accidente: 4.500.000 ptas.</p>
<p>Esta compensanción é compatible coa pensión e indemnización que poida causa-lo traballador na Seguridade Social.</p>
<p>Artigo 18º</p>
<p>Recoñécense as garantías sindicais conforme o establecido na Lei orgánica de liberdade sindical.</p>
<p>Artigo 19º.-Contratación.</p>
<p>Para os contratos por esixencias circunstanciais do mercado, as partes acolleranse ó pactado no convenio colectivo do sector na provincia da Coruña.</p>
<p>Artigo 20º.-Cursos de perfeccionamento.</p>
<p>Cando se organicen cursos de perfeccionamento e voluntariamente os realicen os traballadores, logo de autorización da empresa, os gastos de matrícula serán por conta delas.</p>
<p>Para a realización de exames oficiais que conduzan ó perfeccionamento profesional no centro de traballo, o traballador terá a correspondente licencia, con dereito a retribución, debendo xustificar tanto a formalización da matrícula como ter asistido ós ditos exames.</p>
<p>Dodro, 22 de febreiro de 1999.</p>
<p>ANEXO</p>
<p>Táboas salariais, vixencia do 1 de marzo de 1999 ó 31 de decembro de 2000</p>
<table><tbody><tr><td></td></tr>
<tr><td>Categorías</td><td>Mes</td><td>Paga
extra</td><td>Anual</td></tr>
<tr><td></td></tr>
</tbody></table>
<table><tbody><tr><td>Grupo 1º</td></tr>
<tr><td>Persoal superior técnico</td></tr>
<tr><td>-Subgrupo A</td></tr>
<tr><td>Xefe de servicio</td><td>153.870</td><td>121.477</td><td>2.089.394</td></tr>
<tr><td>-Subgrupo B</td></tr>
<tr><td>Enxeñeiro e licenciados</td><td>145.019</td><td>114.490</td><td>1.969.208</td></tr>
<tr><td>Enxeñeiro técnico e Aux. Tit.</td><td>126.024</td><td>99.492</td><td>1.711.272</td></tr>
<tr><td>Axudante técnico sanitario</td><td>116.583</td><td>92.039</td><td>1.583.074</td></tr>
<tr><td>Grupo 2º</td></tr>
<tr><td>-Subgrupo A</td></tr>
<tr><td>Persoal administrativo</td></tr>
<tr><td>Xefe de sección</td><td>129.254</td><td>102.041</td><td>1.755.130</td></tr>
<tr><td>Xefe de negociado</td><td>125.179</td><td>98.825</td><td>1.699.798</td></tr>
<tr><td>Oficial de 1ª</td><td>119.032</td><td>93.973</td><td>1.616.330</td></tr>
<tr><td>Oficial de 2ª</td><td>115.737</td><td>91.370</td><td>1.571.584</td></tr>
<tr><td>Auxiliar administrativo</td><td>111.028</td><td>87.652</td><td>1.507.640</td></tr>
<tr><td>Aspirante de 16 a 17 anos</td><td>86.651</td><td>68.411</td><td>1.176.634</td></tr>
<tr><td>-Subgrupo B</td></tr>
<tr><td>Transporte de mercadorías</td></tr>
<tr><td>Xefe de tráfico de 1ª</td><td>123.716</td><td>97.672</td><td>1.679.936</td></tr>
<tr><td>Xefe de tráfico de 2ª</td><td>119.675</td><td>94.479</td><td>1.625.058</td></tr>
<tr><td>Xefe de tráfico de 3ª</td><td>117.023</td><td>92.388</td><td>1.589.052</td></tr>
</tbody></table>
<table><tbody><tr><td></td></tr>
<tr><td>Categorías</td><td>Mes</td><td>Paga
extra</td><td>Anual</td></tr>
<tr><td></td></tr>
</tbody></table>
<table><tbody><tr><td>Conductor-mecánico</td><td>119.291</td><td>74.177</td><td>1.619.846</td></tr>
<tr><td>Conductor</td><td>117.173</td><td>92.505</td><td>1.591.086</td></tr>
<tr><td>Conductor de motocicleta e furgón</td><td>114.779</td><td>90.615</td><td>1.558.578</td></tr>
<tr><td>Axudante</td><td>113.200</td><td>89.366</td><td>1.537.132</td></tr>
<tr><td>Mozo especializado</td><td>112.892</td><td>89.122</td><td>1.532.948</td></tr>
<tr><td>Mozo carga, descarga e reparto</td><td>110.594</td><td>87.312</td><td>1.501.752</td></tr>
<tr><td>-Subgrupo C</td></tr>
<tr><td>Persoal de Serv. auxiliares</td></tr>
<tr><td>Encargado xeral de 1ª</td><td>119.032</td><td>93.973</td><td>1.616.330</td></tr>
<tr><td>Encargado xeral de 2ª</td><td>112.892</td><td>89.122</td><td>1.532.948</td></tr>
<tr><td>Encargado de almacén</td><td>111.425</td><td>87.965</td><td>1.513.030</td></tr>
<tr><td>Engraxador-lavacoches</td><td>114.188</td><td>90.152</td><td>1.550.560</td></tr>
<tr><td>Garda</td><td>110.594</td><td>87.312</td><td>1.501.752</td></tr>
<tr><td>Persoal de talleres</td></tr>
<tr><td>Xefe de taller</td><td>137.633</td><td>108.655</td><td>1.868.906</td></tr>
<tr><td>Encargado xeral</td><td>122.999</td><td>97.103</td><td>1.670.194</td></tr>
<tr><td>Encargado de almacén</td><td>122.999</td><td>97.103</td><td>1.670.194</td></tr>
<tr><td>Xefe de equipo</td><td>119.291</td><td>94.177</td><td>1.619.846</td></tr>
<tr><td>Oficial de 1ª</td><td>118.061</td><td>93.209</td><td>1.603.150</td></tr>
<tr><td>Oficial de 2ª</td><td>114.317</td><td>90.251</td><td>1.552.306</td></tr>
<tr><td>Oficial de 3ª</td><td>114.237</td><td>90.187</td><td>1.551.218</td></tr>
<tr><td>Mozo de taller</td><td>112.879</td><td>89.116</td><td>1.532.780</td></tr>
</tbody></table>

