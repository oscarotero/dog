---
date: '1999-04-29'
id: 70C6
page: 5
number: 81
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 21 de abril de 1999 pola que se anuncia a licitación do
  concurso, polo procedemento aberto e trámite de urxencia, das obras de clave
  LU/99/14.2 e LU/99/11.2.
range: Resolución
url: 'https://www.xunta.gal/dog/Publicados/1999/19990429/Anuncio70C6_gl.html'
---
<p>a) Obra.</p>
<p>1. Acondicionamento da plataforma e reforzo do firme con mestura bituminosa en quente. Camiño</p>
<p>de Santiago C-535 Becerreá-Vendas de Narón. Treito: Sarria-Paradela.</p>
<p>Clave: LU/99/14.2.</p>
<p>Orzamento: cento sesenta e sete millóns trescentas vintecinco mil oitenta e dúas pesetas (167.325.082).</p>
<p>Prazo de execución: 12 meses.</p>
<p>Clasificación: grupo G, subgrupo 4, categoría e.</p>
<p>Garantía provisional: 3.346.502.</p>
<p>2. Acondicionamento da plataforma e reforzo do firme con mestura bituminosa en quente. Camiño de Santiago C-535 Becerreá-Vendas de Narón. Treito: Paradela-Portomarín.</p>
<p>Clave: LU/99/11.2.</p>
<p>Orzamento: cento corenta e tres millóns cento sesenta e oito mil cento noventa e seis pesetas (143.168.196).</p>
<p>Prazo de execución: 12 meses.</p>
<p>Clasificación: grupo G, subgrupo 4, categoría e.</p>
<p>Garantía provisional: 2.863.364.</p>
<p>(Declaradas urxentes consonte o establecido no artigo 72 da Lei de contratos das administracións públicas).</p>
<p>b) Documentos de interese para os licitadores.</p>
<p>O pregos de cláusulas administrativas particulares, así como os proxectos, estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina, na Dirección Xeral de Obras Públicas da Consellería de Política Territorial, Obras Públicas e Vivenda, edificios administrativos de San Caetano, Santiago de Compostela.</p>
<p>c) Garantías que se lles esixen ós licitadores.</p>
<p>Esixirase a garantía provisional indicada na letra a) anterior, agás nos casos establecidos no artigo 36.2º da Lei 13/1995, do 18 de maio, de contratos das administracións públicas, e unha garantía definitiva equivalente ó 4% do orzamento de contrata.</p>
<p>A devandita garantía poderá ser presentada na modalidade e polas persoas ou entidades que especifica a lexislación española vixente.</p>
<p>d) Modelo de proposición.</p>
<p>Proposición económica formulada estrictamente conforme o modelo que se achega ó prego de cláusulas administrativas particulares.</p>
<p>e) Prazo e lugar para a presentación de proposicións.</p>
<p>As proposicións deberán presentarse en sobre pechado no rexistro xeral da Consellería de Política Territorial, Obras Públicas e Vivenda, ou enviarse por correo dentro do prazo de admisión sinalado conforme o disposto no artigo 100 do Regulamento xeral de contratación do Estado.</p>
<p>O prazo de admisión das proposicións terminará ás doce horas do décimo quinto día natural, que non coincida en sábado, domingo ou festivo, seguinte ó da publicación deste anuncio no Diario Oficial de Galicia.</p>
<p>f) Apertura das proposicións.</p>
<p>A apertura das proposicións realizaraa a mesa de contratación ás once horas do quinto día natural que non coincida en sábado, domingo ou festivo, contado a partir do último día de presentación de proposicións.</p>
<p>g) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe deste anuncio será por conta dos adxudicatarios.</p>
<p>Santiago de Compostela, 21 de abril de 1999.</p>
<p>P.D. (Orde 13-12-1993)</p>
<p>José Antonio Fernández Vázquez</p>
<p>Secretario xeral da Consellería de Política</p>
<p>Territorial, Obras Públicas e Vivenda</p>

