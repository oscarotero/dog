---
date: '1999-07-22'
id: CC0A
page: 9
number: 140
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 5 de xullo de 1999 pola que se somete a información pública a
  relación de propietarios e titulares de bens e dereitos que se precisan ocupar
  para a execución do proxecto de accesos ó parque empresarial de Bértola e
  proxecto de conexión ós servicios externos para o parque empresarial de
  Bértola en Vilaboa (Pontevedra).
range: Resolución
url: 'https://www.xunta.gal/dog/Publicados/1999/19990722/AnuncioCC0A_gl.html'
---
<p>Aprobado definitivamente polo Pleno do Consello da Xunta de Galicia con data do 17 de xullo de 1998 (DOG do 3 de setembro), o Plan sectorial de infraestructuras de Vilaboa e os proxectos sectoriais que o desenvolven; proxecto de accesos ó parque empresarial de Bértola e proxecto de conexión ós servicios externos para o parque empresarial de Bértola-Vilaboa (Pontevedra), polo que se declara de</p>
<p>utilidade pública para os efectos expropiatorios o plan citado.</p>
<p>Vistos os artigos 15, 17 e seguintes da Lei de expropiación forzosa do 16 de decembro de 1954, polos que se lles esixe ós beneficiarios da expropiación a formulación dunha relación concreta e individualizada de bens e dereitos de necesaria expropiación, todo iso para os efectos da resolución sobre a necesidade da ocupación e por un prazo de 15 días sométese a información pública a relación de bens e dereitos que se precisa ocupar para a execución do mencionado proxecto, de conformidade co plan aprobado.</p>
<p>O expediente estará exposto no Concello de Pontevedra e no de Vilaboa, e na Delegación Provincial do Instituto Galego da Vivenda e Solo en Pontevedra, para coñecemento público durante 15 días, contados a partir da publicación desta resolución no Diario Oficial de Galicia. Durante o dito prazo, todas aquelas persoas ou entidades que se consideren afectadas poderán presenta-las alegacións que consideren oportunas na Delegación Provincial do Instituto Galego da Vivenda e Solo, sito na r/ Alcalde Hevia, s/n, Pontevedra.</p>
<p>Santiago de Compostela, 5 de xullo de 1999.</p>
<p>José Antonio Redondo López</p>
<p>Director do Instituto Galego da Vivienda e Solo</p>

