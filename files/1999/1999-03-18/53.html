---
date: '1999-03-18'
id: 56A2
page: 3163
number: 54
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 8 de marzo de 1999, da Xerencia do Hospital da Costa de Burela,
  pola que se anuncia a contratación, polo sistema de concurso público e
  procedemento aberto, da explotación da cafetería e restaurante do Hospital da
  Costa, así como a súa dotación e equipamento.
range: Resolución
url: 'https://www.xunta.gal/dog/Publicados/1999/19990318/Anuncio56A2_gl.html'
---
<p>A Dirección de Xerencia do Hospital da Costa de Burela, en virtude das atribucións que lle foron delegadas conforme o establecido no artigo 7 da Orde do 21 de abril de 1998 (DOG nº 88, do 11 de maio), convoca expediente de contratación polo sistema de concurso público e procedemento aberto con carácter urxente:</p>
<p>C.P. 2/99, Explotación da cafetería e restaurante do Hospital da Costa, así como a súa dotación e equipamento da mesma.</p>
<p>1. Canon mínimo anual: 300.000 ptas. (1.803,036 euros).</p>
<p>2. Prazo de execución: 1 mes para a dotación e equipamento da cafetería e restaurante, contados desde a sinatura do contrato e 10 anos para a explotación.</p>
<p>3. Documentos de interese para os licitadores: o prego de cláusulas administrativas particulares e demais documentación complementaria poden ser solicitados no servicio de Subministracións do Hospital da Costa, teléfono 982 58 99 56 e Fax 982 58 99 86, durante o prazo de admisión de proposicións.</p>
<p>4. Admisión de variantes: admítense variantes sempre que se cumpra o establecido no prego de prescricións técnicas.</p>
<p>5. Solvencia económica e financeira: acreditarase mediante a presentación dunha declaración relativa á cifra de negocios global, así como dos servicios ou traballos realizados pola empresa no curso dos tres últimos exercicios.</p>
<p>6. Solvencia técnica: acreditarase mediante unha relación dos principais servicios efectuados durante os tres últimos anos, indicándose o seu importe, datas e destino público ou privado, á que se incorporarán os correspondentes certificados sobre eles.</p>
<p>7. Criterios de adxudicación:</p>
<p>Mellora no cánon ofertado: 4 puntos.</p>
<p>Experiencia no sector: 4 puntos.</p>
<p>Relación prezo/calidade dos productos ofertados, tendo especial consideración os productos con asterisco (*) indicados na lista de prezos: 4 puntos.</p>
<p>Nº de persoas que integren o cadro de persoal e a súa profesionalidade: 4 puntos.</p>
<p>Solución ofertada polo licitador para a instalación dunha cafetería provisional no lugar proposto pola Dirección do Hospital da Costa, mentres duren las obras de acondicionamento: 4 puntos.</p>
<p>Calidade da dotación e equipamento ofertado: 4 puntos.</p>
<p>Orzamento ofertado polo licitador para o investimento que se vai realizar: 6 puntos.</p>
<p>8. Fianzas: fianza provisional do 2% do orzamento do investimento que se vaia realizar. A dita fianza constituirase segundo o disposto no artigo 36 da Ley 13/1995, do 18 de maio, de contratos das administracións públicas.</p>
<p>9. Presentación das proposicións: as proposicións deberán presentarse en man, en sobres cerrados, precintados e asinados polo licitador ou persoa que o represente, no rexistro do Hospital da Costa de Burela antes das 14 horas do vixésimo sexto día natural contado a partir do seguinte ó da publicación no DOG. Cando a proposición se envía por correo, o licitador deberá xustifica-la data de imposición do envío na oficina de correos e anunciar ó Hospital da Costa a remisión da oferta mediante télex ou telegrama no mesmo día.</p>
<p>10. Apertura de proposicións: a apertura de proposicións admitidas será realizada pola mesa de contratación, reunida en acto público na sala de xuntas do Hospital da Costa ás 11 horas do undécimo día natural contado a partir do seguinte a aquel en que finalice o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>11. Documentación que deberán achega-los licitadores: os documentos sinalados no prego de cláusulas administrativas particulares.</p>
<p>12. Anuncios: o pagamento dos anuncios do presente concurso público será por conta do adxudicatario do contrato.</p>
<p>Burela, 8 de marzo 1999.</p>
<p>Jesús Santiago Ares Martínez</p>
<p>Director xerente do Hospital da Costa de Burela</p>

