---
date: '1999-03-18'
id: 55DA
page: 3120
number: 54
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 16 de marzo de 1999 pola que se determinan os servicios mínimos
  durante a folga convocada para os días 21 e 28 de marzo e 1, 2 e 4 de abril,
  no centro de traballo da mina da Empresa Nacional de Electricidad, S.A.
  (Endesa) nas Pontes de García Rodríguez.
range: Orde
url: 'https://www.xunta.gal/dog/Publicados/1999/19990318/Anuncio55DA_gl.html'
---
<p>O artigo 28.2º da Constitución española recoñece o dereito de folga dos traballadores para a defensa dos seus intereses, a pesar de que limite o seu exercicio para garanti-lo mantemento dos servicios esenciais da comunidade. O Decreto 155/1988, do 9 de xuño, no seu artigo 3 faculta o conselleiro competente por razón dos servicios esenciais afectados para que, mediante orde, e ante unha situación de folga decida o mínimo de actividade necesaria para asegura-lo mantemento dos servicios, así como para determina-lo persoal preciso para a súa prestación.</p>
<p>Por esta razón, cómpre a determinación de servicios mínimos ó ter carácter esencial os de abastecemento e mantemento de bens de utilidade pública, tal como recoñece o propio Decreto 155/1988, do 9 de xuño, da Xunta de Galicia, e, convocada a folga para os días 21 e 28 de marzo e 1, 2 e 4 de abril de 1999 no centro de traballo da mina de Endesa nas Pontes de García Rodríguez, esta consellería, oído o comité de folga, e en virtude das competencias que lle atribúe o mencionado decreto e demais disposicións de aplicación,</p>
<p>DISPÓN:</p>
<p>Artigo 1º</p>
<p>Mentres dure a folga anunciada, que comezará ás 6 horas dos días 21 e 28 de marzo e 1, 2 e 4 de abril e rematará ás 6 horas dos días seguintes de cada un deles, no centro de traballo da mina de Endesa nas Pontes de García Rodríguez, os servicios mínimos serán os seguintes:</p>
<p>1. Días 21 e 28 de marzo e 1, 2 e 4 de abril (domingos e festivos):</p>
<table><tbody><tr><td>Postos de traballo</td><td>Denominación posto</td><td>Nº persoas/día</td></tr>
<tr><td></td></tr>
</tbody></table>
<table><tbody><tr><td>Producción</td></tr>
<tr><td>1</td><td>Operador da Subestación do Tesouro</td><td>3</td></tr>
<tr><td>1</td><td>Operador do Centro de Control</td><td>3</td></tr>
</tbody></table>
<table><tbody><tr><td>Postos de traballo</td><td>Denominación posto</td><td>Nº persoas/día</td></tr>
<tr><td></td></tr>
</tbody></table>
<table><tbody><tr><td>Obras</td></tr>
<tr><td>1</td><td>Xefe de equipo de bombeo</td><td>3</td></tr>
<tr><td>1</td><td>Bombeiro</td><td>3</td></tr>
<tr><td>Operación mantemento</td></tr>
<tr><td>2</td><td>Oficial eléctrico de mina</td><td>6</td></tr>
</tbody></table>
<p>No caso de producirse algunha avaría ou incidente de carácter grave, a dirección e o comité de folga reuniranse co fin de acorda-lo persoal necesario para a correspondente reparación.</p>
<p>Artigo 2º</p>
<p>O incumprimento desta obriga de mante-los servicios mínimos fixados na presente orde será sancionado de conformidade coa lexislación vixente aplicable.</p>
<p>Artigo 3º</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 16 de marzo de 1999.</p>
<p>Antonio Couceiro Méndez</p>
<p>Conselleiro de Industria e Comercio</p>

