---
date: '1999-03-18'
id: '55E6'
page: 3121
number: 54
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 5 de febreiro de 1999, da Delegación Provincial de Lugo, pola
  que se dispón a inscrición no rexistro e publicación, no Diario Oficial de
  Galicia, do convenio colectivo de ámbito provincial para a empresa Bombones
  Suguimar.
range: Resolución
url: 'https://www.xunta.gal/dog/Publicados/1999/19990318/Anuncio55E6_gl.html'
---
<p>Visto o texto do convenio colectivo para a empresa Bombones Suguimar (código 2700692), da provincia de Lugo, asinado o día 26 de xaneiro de 1999, pola representación da citada empresa e a dos seus traballadores, e de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo.</p>
<p>Esta delegación provincial</p>
<p>ACORDA:</p>
<p>Primeiro.-Ordena-la inscrición do citado convenio colectivo no rexistro de convenios desta delegación, así como o seu depósito.</p>
<p>Segundo.-Remiti-lo texto do citado convenio colectivo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Lugo, 5 de febreiro de 1999.</p>
<p>José María Fernández Olea</p>
<p>Delegado provincial de Lugo</p>
<p>Convenio colectivo da empresa Bombones Suguimar de Lugo</p>
<p>Artigo 1º.-Ámbito persoal.</p>
<p>As estipulacións do presente convenio colectivo obrigrán á empresa e os seus traballadores, que se rexerán, no non estipulado por este, pola ordenanza laboral para as industrias da alimentación.</p>
<p>Artigo 2º.-Ámbito territorial.</p>
<p>A eficacia e obrigatoriedade do presente convenio colectivo alcanza os límites territoriais de Lugo e a súa provincia, quedando por iso afectados por estes cantos centros de traballo teña a empresa e aquelas sucursais que, dependendo dela, están domiciliadas dentro dos ditos límites, aínda que os traballadores pertencentes a ela estean domiciliados fóra dos ditos límites.</p>
<p>Artigo 3º.-Vixencia.</p>
<p>Este convenio entrará en vigor o día 1 de xaneiro de 1998 e rematará o 31 de decembro de 1999, con independenica da súa publicación no BOP.</p>
<p>Artigo 4º.-Absorción e compensación.</p>
<p>Tódalas melloras económicas e de traballo que se implanten en virtude do presente convenio colectivo serán compensadas e absorbibles ata onde alcancen os aumentos e melloras e coas que proceda establecer mediante disposicións legais que no futuro se promulguen, sexa calquera o seu concepto.</p>
<p>Artigo 5º.-Comisión paritaria.</p>
<p>A comisión mixta paritaria que interpretará e vixiará o cumprimento do pactado neste convenio estará composta por:</p>
<p>-Tres representantes da empresa.</p>
<p>-Tres representantes dos traballadores de Unión Xeral de Traballadores.</p>
<p>En caso de non chegar a acordos na dita comisión, ámbalas partes someteranse á competencia do Servicio de Mediación, Arbitraxe e Conciliación (SMAC) de Lugo e á xurisdicción laboral competente da mesma provincia.</p>
<p>Artigo 6º.-Salario de convenio.</p>
<p>Os salarios de convenio establecidos para cada categoría profesional son os que figuran na táboa do anexo I.</p>
<p>Artigo 7º.-Denuncia e rescisión.</p>
<p>Cunha antelación mínima dun mes á data de remate do convenio, deberá ser denunciado por calquera das partes. A ausencia desta denuncia significará, en todo caso, a súa prórroga por un ano, en termos iguais ó do presente texto articulado, agás o referente á táboa salarial que deberá ser negociada pola comisión mixta paritaria.</p>
<p>Artigo 8º.-Antigüidade.</p>
<p>Devengaranse ata dez trienios na contía do seis (6) por cento do soldo mensual do convenio que</p>
<p>para cada categoría profesional se detalla no anexo I deste convenio. Todo isto sen prexuízo do establecido no artigo 25.2º do Estatuto dos traballadores, Lei 8/1980, do 10 de marzo.</p>
<p>Artigo 9º.-Gratificacións extraordinarias.</p>
<p>Con carácter de complemento salarial, aboaranse dúas gratificacións extraordinarias, o 25 de xullo e Nadal, na contía, cada unha delas, de trinta días de salario e antigüidade, debendo facerse efectiva o día laborable inmediato ó 24 de xullo e 22 de decembro, na forma que establece a ordenanza laboral.</p>
<p>Artigo 10º.-Complementos de participación en beneficios.</p>
<p>Con carácter de participación en beneficios, as empresas aboaranlles ós sus traballadores unha gratificación equivalente a trinta días de salario máis antigüidade; o seu pagamento efectuarase no trimestre de 1998 e 1999, respectivamente.</p>
<p>Artigo 11º.-Devengo extrasalarial por accidentes de traballo e intervención cirúrxica.</p>
<p>As empresas aboaranlle ó traballador de baixa por IT por accidente de traballo, logo de presentación de documento acreditativo de baixa, e a partir do primeiro día de producirse este ata os dezaoito meses de duración da dita baixa, o 100 por 100 do salario regulamentario de cotización.</p>
<p>Todo traballador, cun mínimo de dous anos de antigüidade na empresa, e logo de presentación da baixa, que se encontre hospitalizado, percibirá un devengo extrasalarial consistente na diferencia entre a cantidade percibida do seguro de enfermidade do INSS e o 100 por 100 do total resultante da suma de retribución do convenio maila antigüidade, todo iso durante un período de corenta e cinco días naturais, unha vez ó ano.</p>
<p>Artigo 12º.-Vacacións.</p>
<p>O persoal abranguido no presente convenio colectivo desfrutará dun período natural de trinta e un días (31) de vacacións, que serán distribuídas preferentemente de xuño a setembro.</p>
<p>Artigo 13º.-Exposición do calendario de vacacións.</p>
<p>Tódalas empresas afectadas polo presente convenio colectivo exporán antes do mes de maio o calendario de vacacións. Calquera discrepancia para o efecto, será resolta pola comisión mixta paritaria.</p>
<p>Artigo 14º.-Roupa de traballo.</p>
<p>Con carácter xeral, as empresas suxeitas a este convenio proverán, ó peroal que polo seu traballo o necesite, de maneira obrigatoria, e dúas veces por ano, de batas, cofias e gorras, fundas e panos.</p>
<p>Artigo 15º.-Axuda por xubilación.</p>
<p>Ó producirse a baixa na empresa por xubilación ou invalidez dun traballlador, este recibirá dela o importe de dúas mensualidades.</p>
<p>Artigo 16º.-Condicións máis beneficiosas.</p>
<p>Respectaranse aquelas situacións persoais que con carácter global excedan do pactado, manténdose</p>
<p>estrictamente ad personam, non sendo absorbibles as diferencias que se viñeron percibindo con respecto ó convenio do ano anterior.</p>
<p>Para todo o previsto neste convenio observarase o disposto na xornada laboral de alimentación.</p>
<p>Artigo 17º.-Xornada de traballo.</p>
<p>A xornada de traballo será de corenta horas semanais de luns a venres.</p>
<p>Artigo 18º.-Modalidades de contratacións.</p>
<p>Os contratos formalizados ó abeiro do artigo 15.1º b) do TRET para atender a circunstancias do mercado, acumulación de tarefas ou exceso de pedidos, poderán ter unha duración máxima de trece meses e medio nun período de dezaoito meses.</p>
<p>Artigo 19º.-Vinculación á totalidade.</p>
<p>As condicións pactadas neste convenio forman un todo orgánico indivisible para efectos da súa aplicación e serán consideradas globalmente no seu conxunto anual. No suposto que a autoridade laboral, en uso das súas facultades, non aprobase ningún dos pactos contidos no presente convenio, as partes asinantes consideraran se é válido, por si só, o resto do texto aprobado ou ben se é necesaria nova e total negociación.</p>
<p>Artigo 20º.-Cláusula de revisión salarial.</p>
<p>No caso de que o índice de prezos ó consumo (IPC), establecidos polo Instituto Nacional de Estatística, rexistrase o 31 de decembro de 1999 un incremento superior ó 1,8% respecto do 31 de decembro de 1998, efectuarase unha revisión salarial, tan pronto como se constate a dita circunstancia, no exceso sobre a cifra indicada.</p>
<p>A revisión salarial aboarase nunha soa paga durante o primeiro trimestre do 2000 sendo tal incremento con efectos do 1 de xaneiro de 1999, e rectificaranse as táboas salariais deste convenio engadíndolle-lo aumento da revisión, e estas novas táboas, servirán de base para o cálculo de salarios para 2000.</p>
<p>Artigo 21º.-Permisos retribuídos.</p>
<p>Serán tres os días con permiso retribuído que serán desfrutados a libre disposición dos traballadores.</p>
<p>Artigo 22º.-Póliza de seguros.</p>
<p>A empresa subscribirá unha póliza que, en caso de accidente laboral con falecemento do traballador/a, sea percibida, nunha contía de 1.500.000 ptas., polo seu cónxuxe ou herdeiros legais e, en caso de invalidez permanente total ou absoluta, será o traballador/a o que perciba 2.000.000 de ptas.</p>
<p>Disposición derradeira</p>
<p>De conformidade co que establece o Real decreto lei 14/981, do 20 de agosto, e para o caso de traballadores con 64 anos cumpridos que opten por acollerse á xubilación sen mingua dos seus dereitos, as empresas incluídas neste convenio obrigaranse a substituír a cada traballador que opte pola xubilación por outro traballador que sexa titular de derei</p>
<p>to de calquera das prestacións económicas por desemprego ou xove demandante de primeiro emprego, mediante un contrato da mesma natureza có extinguido.</p>
<p>ANEXO I</p>
<p>TÁBOAS DE SALARIOS</p>
<table><tbody><tr><td></td></tr>
<tr><td>Categoría profesional</td><td>Soldo
mensual</td><td>Soldo
anual</td><td>Ant. mensual
(por trienio)</td></tr>
<tr><td></td></tr>
</tbody></table>
<table><tbody><tr><td>Encargado</td><td>108.419</td><td>1.626.285</td><td>6.506</td></tr>
<tr><td>Oficial 1º e viaxante</td><td>105.569</td><td>1.583.532</td><td>6.334</td></tr>
<tr><td>Focial 2º</td><td>103.049</td><td>1.545.741</td><td>6.184</td></tr>
<tr><td>Peón e axudante</td><td>100.383</td><td>1.505.742</td><td>6.024</td></tr>
<tr><td>Aux. administrativo</td><td>105.569</td><td>1.583.532</td><td>6.335</td></tr>
<tr><td>Aprendice (ano 98)</td><td>68.040</td><td>1.020.600</td><td></td></tr>
<tr><td>Apendices (ano 99)</td><td>69.270</td><td>1.039.050</td><td></td></tr>
</tbody></table>

