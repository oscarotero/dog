---
date: '1999-01-08'
id: 244E
page: 252
number: 4
agency: CONCELLO DE TOMIÑO
section: VI. ANUNCIOS
title: >-
  Anuncio de exposición ó público da aprobación inicial do plan xeral de
  ordenación municipal de Tomiño (Pontevedra).
range: Anuncio
url: 'https://www.xunta.gal/dog/Publicados/1999/19990108/Anuncio244E_gl.html'
---
<p>O Concello de Tomiño anuncia a exposición ó público e polo prazo dun mes, do acordo de aprobación inicial do plan xeral de ordenación municipal (PXOM), adoptado polo Pleno da Corporación, co</p>
<p>quórum da maioría absoluta, na sesión do día 19 de decembro de 1998, e redactado pola empresa Interurbán, S.A, no que se adaptan as vixentes NN.SS. á Lei 1/1997, do solo de Galicia, coas indicacións dadas no informe da Consellería de Política Territorial, Obras Públicas e Vivenda do 22 de outubro de 1998.</p>
<p>Este anuncio publícase no Diario Oficial de Galicia, no BOP de Pontevedra, no xornal de maior circulación provincial e no taboleiro de edictos do concello, computándose o prazo de exposición ó público para a presentación de alegacións por calquera interesado desde a data da derradeira publicación.</p>
<p>No citado período daráselles audiencia ós municipios limítrofes e solicitaráselles informe ás administracións sectoriais competentes na materia.</p>
<p>O acordo de aprobación inicial do PXOM comporta a suspensión do outorgamento de licencias urbanísticas para parcelacións de terreos, edificacións e demolicións en todo o termo municipal durante o prazo dun ano contado a partir da citada derradeira publicación, de conformidade co artigo 34 da Lei 1/1997, do solo de Galicia, coa particularidade de que poderán outorgarse licencias baseadas no réxime urbanístico vixente sempre que respecten as determinacións do novo planeamento, segundo o artigo 120.1º do Regulamento de planeamento (R.d. 2159/1978, do 23 de xuño).</p>
<p>Tomiño, 23 de decembro de 1998.</p>
<p>José Luis Fernández Lorenzo</p>
<p>Alcalde</p>
<p>11950</p>

