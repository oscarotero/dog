---
date: '1999-01-08'
id: '2382'
page: 186
number: 4
agency: CONSELLERÍA DE SANIDADE E SERVICIOS SOCIAIS
section: II. AUTORIDADES E PERSOAL
title: >-
  Orde do 18 de decembro de 1998 pola que se nomean novos membros do Comité
  Ético de Investigación Clínica de Galicia.
range: Orde
url: 'https://www.xunta.gal/dog/Publicados/1999/19990108/Anuncio2382_gl.html'
---
<p>Os comités éticos de investigación clínica son os encargados de emitir informe de tódolos ensaios clínicos que se realicen dentro do seu ámbito territorial. A súa acreditación dos mesmos correspóndelle ó conselleiro de Sanidade e Servicios Sociais, por proposta da Dirección Xeral do Servicio Galego de Saúde competente, segundo o disposto no artigo 9 do Decreto 32/1996, do 25 de xaneiro, polo que se regula a realización de ensaios clínicos na Comunidade Autónoma de Galicia.</p>
<p>En consecuencia, en virtude das facultades que me confire o artigo 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro, e a disposición adicional primeira do Decreto 32/1996, do 25 de xaneiro, polo que se regula a realización de ensaios clínicos na Comunidade Autónoma de Galicia, por proposta da Dirección Especializada do Servicio Galego de Saúde,</p>
<p>DISPOÑO:</p>
<p>Artigo único.-Noméanse membros do Comité Ético de Investigación Clínica de Galicia, creado pola Orde do 11 de xullo de 1996, as persoas que se relacionan no anexo.</p>
<p>Santiago de Compostela, 18 de decembro de 1998.</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>
<p>ANEXO</p>
<p>Relación de novos membros do C.E.I.C. de Galicia</p>
<p>Carlos García Porrúa, facultativo especialista en reumatoloxía do Hospital Xeral Calde de Lugo.</p>
<p>880</p>

