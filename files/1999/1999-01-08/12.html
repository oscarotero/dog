---
date: '1999-01-08'
id: 23A6
page: 211
number: 4
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 24 de novembro de 1998, da Delegación Provincial da Coruña, pola
  que se dispón a inscrición no rexistro e a publicación, no Diario Oficial de
  Galicia, do convenio colectivo da empresa Quegalsa.
range: Resolución
url: 'https://www.xunta.gal/dog/Publicados/1999/19990108/Anuncio23A6_gl.html'
---
<p>Visto o expediente do convenio colectivo da empresa Quegalsa, que tivo entrada nesta delegación provincial o día 18-11-1998, subscrito en representación da parte económica pola empresa e da parte social polos delegados de persoal o día 6-11-1998, de conformidade co disposto no artigo 90.2º e 3º da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo existente nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 24 de novembro de 1998.</p>
<p>Mª Reyes Carabel Pedreira</p>
<p>Delegada provincial da Coruña</p>
<p>Convenio colectivo da empresa Quegalsa, Quesos de Galicia, S.A.</p>
<p>Capítulo I</p>
<p>Disposicións xerais</p>
<p>Sección primeira</p>
<p>Extensión e vixencia</p>
<p>Artigo 1º.-Ámbito territorial.</p>
<p>O presente convenio aplicarase no centro de traballo de Quegalsa, Quesos de Galicia, S.A., de Narón, ou calquera que no sucesivo se estableza.</p>
<p>Artigo 2º.-Ámbito persoal.</p>
<p>O presente convenio afectará a tódolos traballadores adscritos a esta empresa, tanto con carácter fixo como eventual.</p>
<p>Todo o persoal obrigado a este convenio ten o deber de cumprilo e esixi-lo seu cumprimento.</p>
<p>Artigo 3º.-Ámbito temporal.</p>
<p>O presente convenio estará en vigor desde o 1 de xaneiro de 1998 ata o 31 de decembro de 1998 e prorrogarase de ano en ano, salvo o disposto no artigo seguinte.</p>
<p>A súa aplicación será inmediata á súa sinatura, sexa cal for a data da súa publicación no Diario Oficial de Galicia.</p>
<p>Sección segunda</p>
<p>Revisión e rescisión</p>
<p>Artigo 4º.-Denuncia.</p>
<p>Calquera das partes poderá formular denuncia, propondo revisión ou rescisión cunha antelación dun mes como mínimo á data da súa expiración, ou do período de vixencia de calquera das súas prórrogas.</p>
<p>En caso de denuncia, a negociación do novo convenio iniciarase durante o mes seguinte ó do vencemento do presente convenio.</p>
<p>Artigo 5º.-Incumprimento.</p>
<p>Todo o persoal afectado por este convenio poderá denuncia-lo seu incumprimento na totalidade ou parte deste.</p>
<p>Artigo 6º.-Comisión paritaria.</p>
<p>Constitúese unha comisión paritaria composta por parte da dirección por tres persoas en representación da empresa e por Andrés Lage Combarro, Francisco Fonte Pena e José Luís Díaz Pérez, por parte dos traballadores, para resolver cantas dúbidas e diverxencias poidan xurdir entre as partes, na aplicación e interpretación deste convenio.</p>
<p>Sección terceira</p>
<p>Respecto de dereitos, compensación e absorción</p>
<p>Artigo 7º</p>
<p>Respectaránselles a tódolos traballadores as situacións persoais actualmente consolidadas, en canto determinen maiores dereitos dos concedidos por este convenio respecto das materias obxecto da súa regulación.</p>
<p>Artigo 8º</p>
<p>Sen prexuízo de que as melloras establecidas no convenio poidan estenderse a calquera situación, nin da facultade de amplialas, a empresa, se viñese aboando salarios superiores ós regulamentariamente esixidos, non estará obrigada a aplica-las subas que polas presentes estipulacións se fixen.</p>
<p>Así mesmo, as melloras establecidas no presente convenio serán compensables ou absorbibles por calquera suba salarial que por disposición legal puidesen establecerse.</p>
<p>Capítulo II</p>
<p>Asignacións económicas</p>
<p>Artigo 9º.-Salario base.</p>
<p>Os soldos base deste convenio son os que figuran no anexo e a súa táboa salarial enténdese para xor</p>
<p>nada completa en cada categoría profesional e posto de traballo.</p>
<p>A táboa salarial é a que figura no anexo.</p>
<p>Artigo 10º.-Xornada.</p>
<p>O total de horas de traballo durante o ano 1998 ascenderá a 1.826.</p>
<p>Artigo 11º.-Antigüidade.</p>
<p>Durante a vixencia do convenio colectivo, o importe do quinquenio é do 10% do salario base do convenio para o ano 1996, coa limitación contida no artigo 25.2º do Estatuto dos traballadores, na súa primitiva redacción.</p>
<p>Artigo 12º.-Plus de axuda ó transporte.</p>
<p>Mantense en 105 pesetas/diarias para todo tipo de persoal, sen distinción de categorías profesionais, con base na xornada de traballo completa.</p>
<p>O dito plus cobrarase exclusivamente os días de asistencia ó traballo, e non será computable en vacacións, IT, permisos, etc.</p>
<p>Artigo 13º.-Plus compensatorio.</p>
<p>Mantense o plus compensatorio de 63 pesetas, por día de traballo, que se fará extensible a todo o persoal con alta na empresa anterior ó 1-6-1992.</p>
<p>Este plus pasará a cobrarse, ademais dos días de asistencia ó traballo, durante os días de IT, e non será aboado en vacacións.</p>
<p>Artigo 14º.-Plus de vestiario.</p>
<p>Mantense o plus de vestiario, de aplicación a todo o persoal, cunha contía de 6.000 pesetas ó mes, que non será aboado en pagas extraordinarias.</p>
<p>Artigo 15º</p>
<p>Mantéñense as tres gratificacións voluntarias que se veñen satisfacendo na actualidade, equivalente cada unha delas a unha mensualidade, e nelas computaranse o salario convenio máis a antigüidade.</p>
<p>Artigo 16º.-Póliza de accidentes.</p>
<p>Acórdase mante-la póliza de accidentes de traballo para tódolos traballadores, con cobertura durante as 24 horas do día e nas seguintes cantidades:</p>
<p>-4.000.000 de pesetas en caso de invalidez permanente absoluta ou total.</p>
<p>-2.000.000 de pesetas en caso de falecemento.</p>
<p>Neste último caso, aboaráselle-la cantidade sinalada ás persoas que xustifiquen seren os herdeiros legais do traballador/a fallecido/a.</p>
<p>Ademais, en caso de incapacidade permanente e absoluta derivada de enfermidade común ou accidente non laboral, a cantidade de dous millóns de pesetas.</p>
<p>Capítulo III</p>
<p>Disposicións varias</p>
<p>Artigo 17º.-Xerarquía.</p>
<p>Co fin de que tódolos traballadores coñezan en todo momento as xerarquías da empresa e a súa sección, desde a entrada en vigor do presente convenio, a dirección da empresa publicará en lugar ben visible o organigrama actualizado da empresa e, en cada sección, o seu propio.</p>
<p>Artigo 18º.-Difusión.</p>
<p>A dirección porá á disposición de todo o persoal exemplares do presente convenio. Así mesmo, o convenio permanecerá exposto durante a súa vixencia no taboleiro de anuncios.</p>
<p>Artigo 19º.-Vacacións.</p>
<p>Trinta días naturais ó ano para tódalas categorías profesionais. Seguirá vixente o sistema rotativo, aceptado polo persoal, recollido en canto ó seu funcionamento no artigo do convenio colectivo de 1986.</p>
<p>Artigo 20º.-Cadro de quendas e descansos.</p>
<p>Antes das 12 horas de cada venres, a empresa terá a obriga de confeccionar e publica-los cadros de quendas e descansos da semana seguinte, correspondentes ó cadro de persoal suxeito a este réxime de traballo.</p>
<p>A empresa, ó confecciona-la lista de quendas, terá en conta que se descanse a maior cantidade de domingos posibles.</p>
<p>As quendas de domingos que sexan por quenda de lista serán consideradas como servicios mínimos.</p>
<p>Artigo 21º.-Festivos.</p>
<p>O número de festivos non recuperables para este ano será o que indique a lexislación vixente. O persoal que entre a formar parte da lista dos domingos terá preferencia para traballa-los festivos.</p>
<p>Artigo 22º.-Festas de Nadal.</p>
<p>Os días 24 e 31 de decembro, a segunda quenda será de catorce a dezanove horas, e os días 25 de decembro de 1 de xaneiro, a primeira das quendas será de 9 a 14 horas, computándose como xornada laboral completa para tódolos efectos.</p>
<p>Así mesmo, as dúas quendas do día 25/12 e 1/1 realizaranas aqueles ós que lles correspondan os labores dos servicios mínimos, é dicir, mantemento, recepción de leite e control de calidade, e descansará o resto do persoal.</p>
<p>Artigo 23º.-Licencias.</p>
<p>O persoal terá dereito a licencias retribuídas, nos seguintes casos e coa extensión seguinte:</p>
<p>a) Por defunción de pais, irmáns, cónxuxe e fillos, 4 días, se o falecemento ten lugar dentro da provincia, e 6 se tivese lugar fóra dos límites desta e cando se produza o desprazamento.</p>
<p>b) Por defunción de pais e irmáns políticos, dous días dentro da provincia e tres fóra dela, sempre e cando se produza o desprazamento.</p>
<p>c) Por grave enfermidade de pais, cónxuxe, fillos e irmáns, tres días dentro da provincia e catro fóra dela, sempre que se produza desprazamento.</p>
<p>d) Por nacemento dun fillo, catro días.</p>
<p>e) Por matrimonio, quince días.</p>
<p>f) Por traslado de domicilio, un día.</p>
<p>Os días considéranse naturais.</p>
<p>Artigo 24º.-Roupa de traballo.</p>
<p>A empresa entregaralles ós traballadores roupa de traballo adecuada ás súas necesidades e respectivas funcións, e obrígase a mante-lo recambio necesario para atende-las necesidades derivadas da producción, respectándose, en todo caso, as normas de seguridade e saúde.</p>
<p>Artigo 25º.-Retribución en caso de enfermidade común ou accidente non laboral.</p>
<p>En caso de baixa por enfermidade común ou accidente laboral, a empresa aboará o complemento necesario para que, conxuntamente coa prestación económica da Seguridade Social, o traballador perciba a partir da data da baixa o salario total fixado por este convenio, é dicir, o salario base maila antigüidade, agás a axuda ó transporte.</p>
<p>A empresa terá a facultade de que o médico da empresa ou o que se designe, visite no domicilio e recoñeza o traballador cantas veces sexa conveniente. Así mesmo, poderá requiri-lo productor en baixa para que se presente a recoñecemento coa periodicidade que se considere necesaria.</p>
<p>Nos casos de desconformidade coa situación de baixa, a dirección e o comité de empresa nomearán un facultativo para que efectúe o recoñecemento oportuno, e dese dictame dependerá o aboamento do complemento ó que se fai referencia no presente artigo, así coma no seguinte.</p>
<p>Artigo 26º.-Retribución en caso de accidente laboral.</p>
<p>En caso de accidente de traballo que dea lugar a unha IT, a empresa aboará o complemento necesario para que, xuntamente coa prestación que perciba da mutualidade laboral ou mutua patronal, o traballador accidentado perciba o total dos seus salarios desde o primeiro día que resulte accidentado e durante todo o tempo que teña dereito á citada prestación económica, agás o plus de axuda ó transporte coma no caso da enfermidade común.</p>
<p>Recoñéceselle á empresa a mesma facultade de vixilancia e comprobación establecida no artigo anterior.</p>
<p>Artigo 27º.-Horas extraordinarias.</p>
<p>A realización de horas extraordinarias axustarase ós seguintes criterios:</p>
<p>a) Reduciranse ás mínimas imprescindibles, e a súa realización será de carácter voluntario.</p>
<p>b) As horas extraordinarias por causa de forza maior realizaranse cando veñan esixidas para previr e reparar sinistros e outros danos extraordinarios e urxentes, e non se terán en conta nin para efectos de duración máxima da xornada ordinaria laboral nin para o cómputo do número máximo de horas extraordinarias autorizadas, sen o prexuízo do seu aboamento como se se tratasen de horas extraordinarias.</p>
<p>c) Entenderanse como horas extraordinarias estructurais as necesarias para atender pedidos, períodos punta de producción, ausencias imprevistas, cambios de quenda, mantemento e demais circunstancias derivadas da específica natureza das actividades de que se trate.</p>
<p>As horas extraordinarias aboaranse conforme a lexislación vixente, comunicándollo mensualmente á autoridade laboral, conxuntamente pola empresa a comité ou delegados de persoal.</p>
<p>Artigo 28º</p>
<p>A empresa seguiralles aboando ós seus traballadores as mesmas cantidades que polo concepto do suprimido imposto de rendemento de traballo persoal (IRTP), lle correspondería pagar a cada un o 1º de xaneiro de 1979.</p>
<p>As ditas cantidades quedan consolidadas nas súas contías actuais, e non poderán ser absorbidas por calquera aumento salarial futuro, xa sexan por disposición legal, convenio ou laudo.</p>
<p>Artigo 29º.-Gastos de desprazamento.</p>
<p>Cando por necesidades da empresa un traballador sexa desprazado fóra da súa residencia habitual por un período superior a 24 horas, aboaráselle, á parte dos gastos de desprazamento e estadía, unha compensación económica suplementaria de 1.500 pesetas diarias.</p>
<p>Artigo 30º.-Premio de xubilación.</p>
<p>A empresa aboaralles ós productores que se xubilen ó cumpriren os 65 anos de idade como máximo, un premio na contía de 10.000 pesetas por ano de servicio, entendéndose que os que superen a dita idade renunciarán a el.</p>
<p>Esta mesma cantidade seralles aboada ós que causen baixa definitiva na empresa por enfermidades, accidente laboral ou falecemento. Neste último caso, aboaráselles ós que xustifiquen se-los seus herdeiros. Nos supostos desta alínea, o premio será concedido nas mesmas condicións e contías ca na alínea anterior.</p>
<p>Artigo 31º.-Dereitos sindicais.</p>
<p>Os delegados de persoal disporán do crédito de horas mensuais que a lei determine.</p>
<p>Sen supera-lo máximo, poderán ser consumidas as horas retribuídas co fin de preve-la asistencia</p>
<p>a cursos de formación organizados polos sindicatos, institutos de formación ou outras entidades.</p>
<p>Os traballadores poderán esixirlles ós delegados de persoal a realización de asemblea cando o solicite un 10% do cadro de persoal.</p>
<p>Artigo 32º.-Productividade.</p>
<p>A partir do 1 de xaneiro de 1999, aboarase un complemento de productividade do 0,5% sobre a táboa de salarios do ano 1998. Para a súa determinación tomaranse como base de cálculo os resultados obtidos no ano 1998 de horas tonelada desclasificados, devolucións de mercado e extracto seco de producto. Para os productos mestura tomaranse como base de cálculo os valores medios do último trimestre de 1998. O seu importe será o resultante de tódolos elementos que compoñen a base de cálculo, expresado en tanto por cento e multiplicando esta porcentaxe polo 0,5% fixado para este concepto. O pagamento efectuarase dunha soa vez coa nómina do mes de xaneiro de 1999.</p>
<p>Disposicións adicionais</p>
<p>No non previsto no presente convenio aplicarase o disposto no Estatuto dos traballadores e na vixente ordenanza laboral para as industrias lácteas.</p>
<p>Táboa salarial para 1998 Quesos de Galicia, S.A.</p>
<table><tbody><tr><td></td></tr>
<tr><td>Categorías</td><td>Mensual</td><td>Anual</td></tr>
<tr><td></td></tr>
</tbody></table>
<table><tbody><tr><td>-Persoal técnico</td></tr>
<tr><td>Técnico xefe</td><td>186.842</td><td>2.802.630</td></tr>
<tr><td>Técnico superior</td><td>173.519</td><td>2.602.785</td></tr>
<tr><td>Técnico medio</td><td>134.345</td><td>2.015.175</td></tr>
<tr><td>Técnico operador</td><td>124.143</td><td>1.862.145</td></tr>
<tr><td>Técnico diplomado</td><td>124.143</td><td>1.862.145</td></tr>
<tr><td>-Non titulados</td></tr>
<tr><td>Xefe de fabricación</td><td>130.714</td><td>1.960.710</td></tr>
<tr><td>Contramestre ou xefe de sección</td><td>129.014</td><td>1.935.210</td></tr>
<tr><td>Encargado</td><td>125.286</td><td>1.879.290</td></tr>
<tr><td>Capataz</td><td>122.116</td><td>1.831.740</td></tr>
<tr><td>Oficial 1ª especialista</td><td>121.555</td><td>1.823.325</td></tr>
<tr><td>Coordinador de zona</td><td>121.555</td><td>1.823.325</td></tr>
<tr><td>Oficial 1ª laboratorio</td><td>118.372</td><td>1.775.580</td></tr>
<tr><td>Oficial 1ª mantemento</td><td>116.225</td><td>1.743.375</td></tr>
<tr><td>Inspector de distrito</td><td>114.624</td><td>1.719.360</td></tr>
<tr><td>Oficial 2ª laboratorio</td><td>109.828</td><td>1.647.420</td></tr>
<tr><td>Oficial 2ª mantemento</td><td>112.491</td><td>1.687.365</td></tr>
<tr><td>Auxiliar de inspección</td><td>111.961</td><td>1.679.415</td></tr>
<tr><td>Auxiliar de laboratorio</td><td>103.965</td><td>1.559.475</td></tr>
<tr><td>-Empregados administrativos</td></tr>
<tr><td>Oficial 1ª</td><td>116.225</td><td>1.743.375</td></tr>
<tr><td>Oficial 2ª</td><td>112.491</td><td>1.687.365</td></tr>
<tr><td>Auxiliar administrativo</td><td>103.965</td><td>1.559.475</td></tr>
<tr><td>Telefonista</td><td>98.709</td><td>1.480.635</td></tr>
<tr><td>-Comerciais</td></tr>
<tr><td>Inspector ou promotor</td><td>121.555</td><td>1.823.325</td></tr>
<tr><td>Vendas</td></tr>
<tr><td>Viaxantes</td><td>111.942</td><td>1.679.130</td></tr>
<tr><td>Repartidores</td><td>100.800</td><td>1.512.000</td></tr>
<tr><td>-Subalternos</td></tr>
<tr><td>Almaceneiros</td><td>106.194</td><td>1.592.910</td></tr>
<tr><td>Listeiro</td><td>99.016</td><td>1.485.240</td></tr>
<tr><td>Guarda e sereno</td></tr>
<tr><td>Limpador/a</td></tr>
<tr><td>-Persoal de fabricación</td></tr>
<tr><td>Supervisor de liña</td><td>114.625</td><td>1.719.375</td></tr>
<tr><td>Especialista de 1ª</td><td>108.226</td><td>1.623.390</td></tr>
<tr><td>Especialista de 2ª</td><td>106.032</td><td>1.590.480</td></tr>
</tbody></table>
<table><tbody><tr><td></td></tr>
<tr><td>Categorías</td><td>Mensual</td><td>Anual</td></tr>
<tr><td></td></tr>
</tbody></table>
<table><tbody><tr><td>Especialista de 3ª</td><td>103.965</td><td>1.559.475</td></tr>
<tr><td>Peón especialista</td><td>100.800</td><td>1.512.000</td></tr>
<tr><td>Peón</td><td>98.709</td><td>1.480.635</td></tr>
<tr><td>Oficial de 1ª conductor</td><td>111.429</td><td>1.671.435</td></tr></tbody></table>
<p>11748</p>

