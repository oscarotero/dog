---
date: '1999-04-16'
id: '67E6'
page: 4
number: 72
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 9 de marzo de 1999, da Dirección Xeral de Calidade e Avaliación
  Ambiental, pola que se somete a información pública o estudio de efectos
  ambientais do proxecto de aproveitamento hidroeléctrico do Salto de Adegas, no
  regato Fondos, situado no termo municipal de Carballedo, provincia de Lugo, e
  promovido por Suma de Energías, S.L.
range: Resolución
url: 'https://www.xunta.gal/dog/Publicados/1999/19990416/Anuncio67E6_gl.html'
---
<p>En cumprimento do disposto no artigo 2, punto 4º, do Decreto 327/1991, do 4 de outubro, de avaliación dos efectos ambientais para Galicia (DOG nº 199, do 15 de outubro), e durante o prazo de vinte días, o órgano ambiental someterá o estudio de efectos</p>
<p>ambientais ó trámite de información pública, mediante anuncio no Diario Oficial de Galicia.</p>
<p>Na súa virtude,</p>
<p>RESOLVO:</p>
<p>1. Someter a información pública o estudio de efectos ambientais do proxecto de aproveitamento hidroeléctrico do Salto de Adegas, no regato Fondos, situado no concello de Carballedo, provincia de Lugo, e promovido por Suma de Energías, S.L.</p>
<p>2. Para os devanditos efectos informativos, poranse á disposición dos administrados exemplares nas seguintes dependencias:</p>
<p>-Dirección Xeral de Calidade e Avaliación Ambiental.</p>
<p>-Delegación Provincial da Consellería de Medio Ambiente da provincia de Lugo.</p>
<p>-Concello de Carballedo.</p>
<p>3. As alegacións formularanse durante o dito prazo de vinte días contando a partir do día seguinte á publicación da presente resolución no Diario Oficial de Galicia.</p>
<p>Santiago de Compostela, 9 de marzo de 1999.</p>
<p>Francisco Pan-Montojo González</p>
<p>Director xeral de Calidade e Avaliación Ambiental</p>

