---
date: '1999-10-18'
id: 11FD2
page: 12
number: 201
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Acordo do 6 de outubro de 1999, da Comisión Permanente de Selección de Persoal
  Laboral, para a cobertura de postos de traballo reservados a persoal laboral,
  constituída ó amparo do Decreto 89/1997, do 10 de abril, polo que se modifica
  o 252/1992, do 30 de xullo, polo que se fan públicas as listas para a
  cobertura con carácter temporal dos citados postos correspondentes ó persoal
  laboral das categoría 30 do grupo IV e 3 do grupo V.
range: Acordo
url: 'https://www.xunta.gal/dog/Publicados/1999/19991018/Anuncio11FD2_gl.html'
---
<p>Rematado o prazo fixado pola resolución da Dirección Xeral da Función Pública do 30 de xuño de 1999 (DOG nº 129, do 7 de xullo), de presentación de solicitudes para a elaboración das listas para a cobertura con carácter temporal de postos de traballo reservados a persoal laboral nas relacións de postos de traballo, reguladas polo Decreto 89/1997, do 10 de abril, polo que se modifica o 252/1992, do 30 de xullo, e a resolución anteriormente citada, e á vista das solicitudes presentadas para a categoría 30 do grupo IV e 3 do grupo V (lista A), a Comisión Permanente de Selección, de conformidade co baremo establecido no artigo 12 do dito decreto,</p>
<p>ACORDA:</p>
<p>Primeiro.-Facer públicas as relacións dos solicitantes para a cobertura, con carácter temporal, de postos de traballo reservados a persoal laboral correspondente á categoría 30 do grupo IV e 3 do grupo V (lista A), da forma que seguidamente se indica:</p>
<p>Anexo I. Figuran os solicitantes incluídos na lista.</p>
<p>Anexo II. Figuran os solicitantes excluídos con expresión da causa de exclusión. Ademais, tódolos excluídos que figuran sinalados cun asterisco (*) deberán presenta-la titulación académica requirida para o acceso á categoría respectiva.</p>
<p>Segundo.-Os citados anexos atópanse expostos nas seguintes dependencias:</p>
<p>-Dirección Xeral da Función Pública da Consellería da Presidencia e Administración Pública.</p>
<p>-Servicio de Información e Atención ó Cidadán da Consellería da Presidencia e Administración Pública.</p>
<p>-Delegacións provinciais da Consellería da Presidencia e Administración Pública.</p>
<p>-Oficinas comarcais da Consellería da Presidencia e Administración Pública.</p>
<p>Terceiro.-Os interesados disporán dun prazo de dez días hábiles contados a partir do día seguinte ó de publicación no Diario Oficial de Galicia para a emenda de erros e, se é o caso, formula-las oportunas alegacións, que irán dirixidas á correspondente Comisión Permanente de Selección de Persoal Laboral (Dirección Xeral da Función Pública, Consellería da Presidencia e Administración Pública, edificios administrativos de San Caetano, s/n, Santiago de Compostela). Unha vez transcorrido o prazo citado con anterioridade, se é o caso, levaranse a efecto as emendas procedentes, dándose disto a oportuna publicidade.</p>
<p>Cuarto.-Os solicitantes que figuran admitidos no anexo I sinalados cun asterisco (*) teñen a consideración de admitidos con carácter provisional, debendo enviar, no prazo de 10 días hábiles contados a partir do día seguinte ó da publicación no Diario Oficial de Galicia, á Comisión Permanente de Selección de Persoal Laboral (Dirección Xeral da Función Pública, Consellería da Presidencia e Administración Pública, edificios administrativos de San Caetano, s/n, Santiago de Compostela), o xustificante da titulación académica requirida para o acceso á categoría respectiva. No caso que non a presenten no prazo establecido quedarán excluídos das listas.</p>
<p>Quinto.-En todo caso, e sen prexuízo do anterior, terán que acreditar no momento no que acepten o posto de traballo que se lles oferte a documentación precisa, tal e como se dispón na base 4ª da resolución da Dirección Xeral da Función Pública do 30 de xuño de 1999.</p>
<p>Sexto.-A partir da data de publicación no Diario Oficial de Galicia da exposición das listas da categoría 30 do grupo IV e 3 do grupo V, quedarán sen efecto as listas das ditas categorías elaboradas anteriormente, tal e como se establece na base 6ª</p>
<p>da resolución da Dirección Xeral da Función Pública do 30 de xuño de 1999 (DOG nº 129, do 7 de xullo).</p>
<p>Santiago de Compostela, 6 de outubro de 1999.</p>
<p>Ramón del Valle López</p>
<p>Presidente da Comisión Permanente</p>
<p>de Selección de Persoal Laboral</p>

