---
date: '1999-10-18'
id: 11FC6
page: 12
number: 201
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 25 de agosto de 1999, da Delegación Provincial da Coruña, pola
  que se dispón a inscrición no rexitro e a publicación, no Diario Oficial de
  Galicia, do convenio colectivo da empresa Onyx-Regasa, S.A., para o seu centro
  de traballo no concello de Ribeira (código 1503291).
range: Resolución
url: 'https://www.xunta.gal/dog/Publicados/1999/19991018/Anuncio11FC6_gl.html'
---
<p>Visto o expediente do convenio colectivo da empresa Onyx-Regasa, S.A., para o seu centro de traballo no concello de Ribeira (código 1503291), que tivo entrada nesta delegación provincial o día 16-8-1999, subscrito en representación da parte económica pola empresa, e, da parte social, poilo delegado de persoal o día 14-7-1999 de conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado a Comunidade Autónoma de Galicia en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivo de traballo existentes</p>
<p>nesta delegación provincial, e notificación ás representación económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación no BOP e no Diario Oficial de Galicia.</p>
<p>A Coruña, 25 de agosto de 1999.</p>
<p>P.S. (Decreto 227/1998 do 10 de xullo)</p>
<p>María Silva Costoya</p>
<p>Secretaria provincial da Coruña</p>
<p>Convenio colectivo da empresa Onyx-Regasa, S.A.</p>
<p>Artigo 1º.-Ámbito de aplicación.</p>
<p>O presente convenio colectivo será de aplicación para tódolos traballadores/as da empresa limpezas Onix-Regasa, S.A., que presten os seus servicios no centro de limpeza viaria e recollida de residuos sólidos urbanos do concello de Ribeira.</p>
<p>Artigo 2º.-Vixencia, duración e prórrogas.</p>
<p>O presente convenio entrará en vigor, independentemente da data da súa sinatura o 1 de xaneiro de 1999. A súa duración será de 2 anos, ate o 31 de decembro do 2000 a denuncia será de carácter automático.</p>
<p>As partes comprométense, tres meses antes do seu remate, a incia-las negociacións dun novo convenio.</p>
<p>Este convenio considérase automaticamente prorrogado durante o tempo que medie entre a data de expiración e a de aprobación do novo convenio ou norma que o substitúa.</p>
<p>Artigo 3º.-Condicións máis beneficiosas.</p>
<p>Do non establecido no presente convenio aplicarase o disposto no convenio sobre o sector (convenio xeral do sector de limpeza pública, viaria, regas, recollida, tratamento e eliminación de residuos e limpeza e conservación da rede de sumidoiros).</p>
<p>Artigo 4º.-Absorción e compensación.</p>
<p>As retribucións establecidas no presente convenio compensarán e absorberán tódalas existentes no momento da súa entrada en vigor, calquera que sea a súa natureza e orixe.</p>
<p>Os aumentos de retribucións que poidan producirse no futuro por disposicións legais de aplicación xeral, só poderán afecta-las condicións pactadas no presente convenio, cando, consideradas as novas retribucións en cómputo anual, superen as aquí pactadas.</p>
<p>En caso contrario, serán absorbidas e compensadas por estas últimas, subsistindo o presente convenio</p>
<p>nos seus propios termos e sen modificación ningunha nos seus conceptos, módulos e retribucións.</p>
<p>Artigo 5º.-Comisión mixta de garantías.</p>
<p>Estará formada por un representante da parte económica e un representante da parte social, que será delegado de persoal. Ámbalas partes poderán contar con asesores e xuntaranse por instancia de calquera delas, cantas veces sexa preciso, debendo celebrarse a reunión dentro dos seguintes cinco días hábiles á convocatoria.</p>
<p>As súas funcións serán:</p>
<p>1. Interpretación auténtica da totalidade das cláusulas deste convenio.</p>
<p>2. Estudio e valoración das novas disposicións legais de promulgación posterior á entrada en vigor do presente convenio, que pudesen afecta-lo seu contido.</p>
<p>3. Cantas outras actividades tendan a unha eficacia práctica do convenio e a unha mellor solución interna dos conflictos.</p>
<p>As reunións da comisión paritaria non se descontarán do crédito de horas sindicais.</p>
<p>Artigo 6º.-Interpretación e aplicación.</p>
<p>As dúbidas e diverxencias que poidan xurdir sobre a aplicación deste convenio serán sometidas á comisión mixta paritaria antes de presenta-la reclamación pertinente ante o organismo competente.</p>
<p>A dita comisión deberá emiti-la súa resolución nun prazo máximo de cinco días hábiles, a partir do día en que foi solicitado.</p>
<p>As funcións e actividades da comisión mixta de garantías non obstruirán, en ningún caso, o libre acceso á xurisdicción administrativa e contenciosa previstas na lei.</p>
<p>Organización do traballo</p>
<p>Artigo 7º.-Organización do traballo.</p>
<p>A organización do traballo é facultade exclusiva da empresa.</p>
<p>A empresa facilitará o exercicio do traballo de maneira que o persoal non sufra atrasos no desenvolvemento do seu cometido debido a persoas ou feitos alleos á dita empresa.</p>
<p>Cada traballador/a realizará o traballo propio da súa categoría. Se por necesidade do servicio un traballador/a viñera desempeñando funcións de categoría superior, cobrará, desde o primeiro día, o salario desa mesma categoría.</p>
<p>Artigo 8º.-Promoción.</p>
<p>No caso de existir prazas de superior categoría terán preferencia, para acceder a elas, o persoal acti</p>
<p>vo da empresa do centro de traballo, polo que se promocionará as ditas categorías ó persoal que demostre a súa aptitude, logo de supera-las probas selectivas, coas bases e requisitos necesarios que marcará a empresa, para o que esta se compromete a da-las facilidades para que o traballador poida acada-la formación precisa ós traballadores/as que pretendan acceder ás ditas prazas e que reúnan os requisitos adecuados.</p>
<p>No caso de que as prazas quedarán vacantes, a empresa podería solicita-los distintos profesionais das oficinas de emprego.</p>
<p>Artigo 9º.-Categorías profesionais.</p>
<p>As categorías profesionais para este convenio, só no relativo ás condicións económicas, son as que figuran na táboa salarial do anexo I do convenio.</p>
<p>Artigo 10º.-Contratación.</p>
<p>A contratación de novos traballadores farase sempre por medio do Inem, en oferta pública, renunciando a outro tipo de contratacións, especialmente daquelas empresas que practiquen a cesión temporal (ETT).</p>
<p>Condicións de traballo</p>
<p>Artigo 11º.-Xornada laboral.</p>
<p>A xornada será de 38 horas semanais, o que supón unha xornada diaria de 6 horas de luns a sábado, con 2 horas máis este día (sábado) pola tarde para a limpeza do mercado, e incluíndo 20 minutos para o bocadillo, como tempo efectivo de traballo.</p>
<p>Os traballos que se teñan que realizar en domingos e festivos retribuiranse con 7.000 ptas. por festivo traballado ou serán compensados cun dúa de descanso.</p>
<p>Artigo 12º.-Vacacións.</p>
<p>Todo o persoal desfrutará anualmente de 30 días naturais de vacacións retribuídas conforme a táboa salarial que se xunta como anexo I.</p>
<p>O persoal que se incorpore á empresa ó longo do ano desfrutará da parte proporcional das vacacións que lle correspondan. Se a dita contratación fose despois do 30 de setembro, desfrutará da parte proporcional dentro do mesmo ano nunha data que se acordará coa empresa.</p>
<p>As vacacións desfrutaranse ó longo de todo o ano, agás nos meses de xuño e agosto, de acordo co calendario exposto nos taboleiros da empresa, de acordo entre os traballadores e esta, de xeito que non existan discriminacións, e se non hai acordo, estas sexan rotativas entre os traballadores/as.</p>
<p>Artigo 13º.-Permisos e licencias.</p>
<p>O persoal terá dereito ó desfrute de permisos e licencias retribuídas nos seguintes supostos:</p>
<p>a) 15 días hábiles en caso de contraer matrimonio.</p>
<p>b) Tres días en caso de enfermidade grave de familiares en primeiro grao. Se o feito se produce fóra da localidade de residencia, o permiso será de 5 días.</p>
<p>c) 3 días en caso de falecemento de calquera familiar en primeiro grao, e 2 días se o é de segundo grao; se o feito ocorre fóra da localidade o permiso será de 2 días máis.</p>
<p>d) 3 días en caso de nacemento de fillos/as. Se o feito ocorre fóra da localidade de residencia, o permiso será de 5 días.</p>
<p>e) 1 día por traslado de domicilio habitual.</p>
<p>f) 1 día por matrimonio de fillos/as e 2 se é fora da localidade.</p>
<p>g) O desfrute dos permisos necesarios para concorrer a exames, cando se cursen estudios para a obtención dalgún título, tanto académico coma profesional. Deberá ser acreditada sempre a concorrencia ós ditos exames.</p>
<p>h) O tempo necesario para recibir asistencia médica ou sanitaria, sempre que sea por un médico especialista, debendo acreditarse documentalmente.</p>
<p>i) Polo tempo indispensable, para o cumprimento dun deber inescusable de carácter público e persoal.</p>
<p>j) Polo tempo necesario para a renovación do carnet de conducir, aqueles traballadores que teñan a categoría de conductor.</p>
<p>k) Catro días laborables ó ano sen xustificar, que se desfrutarán antes do 31 de decembro de cada ano, logo de petición con 48 horas de antelación. A empresa reserva para si o dereito de non concede-las ditas licencias cando as solicitudes coincidentes nunha mesma data supoñan una grave deterioración no servicio. Estes días non terán carácter acumulativo dun ano a outro, nin poderán ser remunerados en caso de renunciar ó seu desfrute. Neste punto considéranse laborables aqueles festivos que por seren consecutivos sea necesario realiza-lo servicio de recollida.</p>
<p>As licencias e permisos serán retribuídos a salario real, como se se estivera traballando.</p>
<p>As licencias e permisos empezarán a contar na data en que se produza o feito que os motiva, ou no día seguinte se o traballador xa rematase a quenda de traballo. Cando se fala de días enténdense días naturais.</p>
<p>Artigo 14º.-Incapacidade temporal.</p>
<p>No caso de baixa por incapacidade temporal derivada de accidente laboral ou enfermidade profesional, contraída como consecuencia da prestación de traballo neste centro, a empresa complementará ata o 100% do salario real, mentres dure a situación de IT. En caso de enfermidade común a empresa complementará o 100% do salario durante os primeiros 3 meses de IT, agás o complemento de nocturnidade, e transporte. En caso de maternidade ou hospitalización tamén terá dereito á dita prestación.</p>
<p>Artigo 15º.-Aviso previo de cesamento.</p>
<p>Aplicarase o que dispoñe a lexislación vixente nesta materia en cada momento.</p>
<p>Artigo 16º.-Roupa de traballo.</p>
<p>A roupa de traballo será de uso obrigatorio para todo o persoal e a empresa facilitará cada ano as seguintes pezas:</p>
<p>-Conductores: 2 fundas ó ano, 1 anorak, 1 par de botas de seguridade, guantes anticorte, botíns de seguridade, un traxe de auga, e unhas botas de auga.</p>
<p>-Peóns: un traxe de inverno (cazadora, 2 pantalóns, 2 camisas, 1 xersei).</p>
<p>Un traxe de verán (cazadora, 2 pantalóns, 2 camisas.</p>
<p>1 anorak, 1 par de botas de seguridade, 1 par de botas de auga, 1 traxe de auga, guantes anticorte, 1 par de botíns de seguridade.</p>
<p>A roupa entregarase do 1 ó 15 de maio, e a roupa precisa para o inverno do 15 ó 30 de setembro.</p>
<p>Condicións sociais</p>
<p>Artigo 17º.-Póliza de seguros.</p>
<p>En caso de accidente laboral ou enfermidade profesional como consecuencia da actividade desenvolvida para a empresa, da que se derive morte, incapacidade laboral permanente absoluta ou gran invalidez para calquera actividade laboral, o traballador/a ou os seus beneficiarios percibirán en concepto de indemnización a cantidade de 3.000.000 de pesetas, independentemente das prestacións que puideran corresponderlle por este motivo.</p>
<p>Artigo 18º.-Excedencias.</p>
<p>Terá dereito a solicita-la excedencia todo traballador/a que teña unha antigüidade mínima dun ano na empresa concedéndose esta por un período compendido entre 1 e 5 anos.</p>
<p>A petición de excedencia deberá facerse cun mes de antelación, com mínimo.</p>
<p>A incorporación ó posto de traballo deberá ser solicitada un mes antes de remata-la excedencia.</p>
<p>A excedencia poderá ser voluntaria ou forzosa. A excedencia considerarase forzosa, cando sexa debida a algunha das causas seguintes:</p>
<p>1. Nomeamento para cargo público, político ou sindical.</p>
<p>2. Enfermidade.</p>
<p>3. Servicio militar ou civil substitutorio.</p>
<p>O/A traballador/a por lactación dun fillo/a menor de 9 meses terá dereito a unha hora diaria de ausencia do traballo, que poderá ser ó principio ou ó final da xornada de traballo, esta ausencia poderá prorrogarse ata que o fillo/a cumpra nove meses.</p>
<p>Poderá solicitar excedencia todo traballador en activo que teña un cargo sindical, tanto sexa da estructura directiva da central sindical a que pertenza, como a institución galega ou estatal en calquera das súas modalidades, esta excedencia será con dereito a reserva de posto de traballo, debéndose avisar, cando menos, cunha antelación da súa reincorporación á empresa, que se fará de xeito automático, contándose o tempo de excedencia para efectos de antigüedade na empresa.</p>
<p>O traballador enfermo pasará á situación de excedencia forzosa cando se esgote o prazo máximo de permanencia na incapacidade temporal (IT).</p>
<p>A duración desta excedencia será a establecida pola lexislación da Seguridade Social para a invalidez provisional.</p>
<p>O traballador deberá solicita-lo reingreso, que será automático, dentro dos trinta días seguintes ó de alta por curación, en caso de non facelo así, agás causa forza maior, causará baixa na empresa.</p>
<p>Artigo 19º.-Servicio militar ou civil substitutorio.</p>
<p>Os traballadores pasarán á situación de excedencia polo tempo que dure o servicio militar ou civil substitutorio, debendo porse á disposición do seu centro de traballo, como máximo un mes despois do seu licenciamento, xa que, en caso de non facerse así, se considerará extinguida a relación laboral, agás en casos debidamente xustificados.</p>
<p>Artigo 20º.-Cobertura por retirada do carné de conducir.</p>
<p>Nos casos de retirada provisional do permiso de conducir, a empresa adaptará o conductor afectado a outro posto de traballo, conservándolle a categoría e soldo durante un período máximo de tres meses, transcorrido o dito prazo adaptaráselle tanto o soldo como a categoría e posto anterior nun prazo de 3 meses a partir da devolución do mencionado carné.</p>
<p>Este beneficio non terá efecto cando a dita retirada sexa por imprudencia temeraria, conducción baixo os efectos das drogas ou alcohol.</p>
<p>Artigo 21º.-Axuda escolar.</p>
<p>A empresa achegará unha axuda, anualmente, antes de remata-lo mes de outubro, para estudios oficiais de fillos de traballadores, que terá un importe de 7.000 ptas. por fillo para EXB, ou gardería; 10.000 ptas. ano por fillo en ensinanzas medias, e 25.000 ptas. ano por fillo para estudios superiores (universitarios).</p>
<p>Artigo 22º.-Comité de seguridade e hixiene.</p>
<p>Aplicarase o disposto na Lei de prevención de riscos laborais neste tema.</p>
<p>Artigo 23º.-Revisións médicas.</p>
<p>Aplicarase o disposto na Lei de prevención de riscos laborais neste punto.</p>
<p>Dereitos sindicais</p>
<p>Artigo 24º.-Dereitos sindicais.</p>
<p>Os delegados de persoal disporán dun crédito de horas sindicais mensuais retribuídas a salario real (como se estivese traballando), para o desenvolvemento das súas funcións representativas e sindicais. Estas horas poderán acumularse mensualmente. A empresa poderá pedir certificación xenérica da utilización destas horas.</p>
<p>As reunións para a negociación do convenio colectivo, así como as que convoque a representación empresarial, non se computarán para efectos do consumo de crédito de horas sindicais.</p>
<p>A empresa manterá en bo estado os taboleiros de anuncios de cada centro, e facilitaralle ó delegado o acceso ós medios de reproducción da empresa, sempre que os escritos ou documentos teñan relación coa actividade do delegado dentro da empresa.</p>
<p>Artigo 25º.-Cota sindical.</p>
<p>A empresa descontará da nómina dos traballadores/as que o soliciten por escrito a cota sindical correspondente.</p>
<p>Condicións salariais</p>
<p>Artigo 26º.-Retribucións salariais.</p>
<p>A estructura do salario está constituída polos seguintes conceptos:</p>
<p>-Salario base.-Antigüidade.-Complemento de asiduidade.-Complemento de nocturnidade.-Complemento tóxico, penoso ou perigoso.-Complemento de transporte.-Pagas extraordinarias.</p>
<p>Artigo 27º.-Salario base.</p>
<p>É o que está recollido para cada categoría na táboa salarial que figura como anexo I deste convenio colectivo. Devengarase por día natural.</p>
<p>Artigo 28º.-Antigüidade.</p>
<p>O complemento persoal de antigüidade queda establecido por bienios ó 5% sobre o salario base de cada categoría, ata un máximo dun 15% (tres bienios), e a partir deles devengaranse quinquenios dun 7%, sobre o salario base de cada categoría, respectando o tope máximo do 45%.</p>
<p>Este complemento devengará os mesmos días e có salario base.</p>
<p>Artigo 29º.-Complemento de transporte.</p>
<p>Establécese un complemento de transporte lineal de 7.782 ptas., non cotizable, para tódalas categorías, que se devengará en 11 pagas.</p>
<p>Artigo 30º.-Complemento de nocturnidade.</p>
<p>Todo o persoal afecto a este convenio que realice máis da metade da súa xornada laboral diaria entre as 22 e as 6 horas percibirá un complemento de nocturnidade por cada día efectivo de traballo, consistente nun 25% do salario base diario.</p>
<p>Artigo 31º.-Complemento de asiduidade.</p>
<p>Por cantidade e calidade do traballo e por día efectivo de traballo, cada traballador/a recibirá un complemento denominado de asiduidade, que está recollido para cada categoría no anexo I deste convenio.</p>
<p>Artigo 32º.-Complementos tóxicos, penosos ou perigosos.</p>
<p>Todo o persoal afecto ó servicio recibirá un complemento denominado de tóxicos, penosos o perigosos, que consistirá nun 20% do salario base diario, que figura no anexo I deste convenio.</p>
<p>Artigo 33º.-Pagas extraordinarias.</p>
<p>Durante o transcurso do ano percibiranse tres pagas extraordinarias que serán as seguintes:</p>
<p>1. Paga extraordinaria de verán, que se aboará coa mensualidade de xuño e se devengará semestralmente día a día desde o 1 de xaneiro ata o 30 de xuño.</p>
<p>2. Paga de Nadal, que se aboará coa mensualidade de novembro e se devengará semestralmente e día a día, desde o 1 xullo ata o 31 de decembro.</p>
<p>3. Paga de beneficios, que se aboará coa mensualidade de marzo, computándose anualmente día a día, e rateándose naqueles traballadores que non cumprisen o ano na empresa.</p>
<p>Artigo 34º.-Horas extraordinarias.</p>
<p>Acórdase reducir ó mínimo as horas extraordinarias, estas só se realizarán en casos excepcionais, por necesidades perentorias do servicios, danos extraordinarios e urxentes, sendo comunicadas ós representantes dos traballadores e tendo a consideración de horas estructurais, serán aboadas de acordo coa lexislación vixente.</p>
<p>Artigo 35º.-Anticipos.</p>
<p>A empresa porá a disposición dos traballadores cada ano unha cantidade de dous millóns de pesetas, á que se poderán acolle-los traballadores para necesidades urxentes e perentorias e que terán que devolver, sen ningún tipo de gasto para o traballador, nun máximo de doce mensualidades.</p>
<p>O persoal que así o solicite por escrito terá dereito a percibir un anticipo a conta do traballo realizado durante a mensualidade en que se solicita, por importe de ata un 80% do salario devengado.</p>
<p>Os anticipos deberán solicitarse con 24 horas de antelación.</p>
<p>Esta cantidade será distribuída, despois das peticións oportunas, por unha comisión na que estará un representante da empresa e un representante dos traballadores, que será o delegado de persoal. As decisións deberán tomarse por unanimidade.</p>
<p>Artigo 36º.-Pagamento do salario.</p>
<p>O aboamento dos salarios será mensual e o pagamento realizarase mediante transferencia bancaria, para uso a empresa ordenará as ditas transferencias, como límite, antes dos 4 primeiros días do mes posterior ó que corresponda o pagamento.</p>
<p>Outras condicións</p>
<p>Artigo 37º.-Subrogación.</p>
<p>Ó remate, rescisión ou abandono da contrata pola concesionaria neste caso Onyx-Regasa, S.A., tódolos traballadores/as adscritos ó servicio de limpeza viaria e recollida de residuos sólidos do concello de Ribeira, pasarán a ser adscritos á nova empresa titular da dita contrata, respectando os dereitos e con</p>
<p>dicións laborais, económicas e sociais, así como as obrigas que contén este convenio colectivo.</p>
<p>A empresa facilitará toda a documentación e información necesaria para que poida efectuarse esta adscrición coa nova empresa contratista.</p>
<p>Artigo 38º.-Dereitos supletorios.</p>
<p>Nas materias non reguladas no presente convenio aplicarase o disposto na lexislación vixente.</p>
<p>Artigo 39º.-Incrementos salariais.</p>
<p>1. Para o ano 1999.</p>
<p>Apróbase a táboa salarial adxunta como anexo I, que supón unha suba salarial para o ano 1999 dun 3% sobre tódolos conceptos, incluído o complemento de transporte.</p>
<p>Os atrasos devengados no ano 1999 pagaranse nunha soa vez, na nómina que corresponda ó mes en que se asine o convenio.</p>
<p>2. Para o ano 2000 a suba salarial será, para tódolos conceptos, a do persoal funcionario do Concello de Ribeira, sempre e cando esta non sexa inferior ó IPC, en caso contrario a suba será do IPC.</p>
<p>ANEXO I</p>
<table><tbody><tr><td></td></tr>
<tr><td></td><td>Salario base</td><td>TPP</td><td>C. Transp.</td><td>C. Asiduid.</td><td>C. extras</td><td>Vacacións</td><td>Nocturn.</td><td>Total ano</td></tr>
<tr><td></td></tr>
</tbody></table>
<table><tbody><tr><td>Encargado xeral</td><td>193.924</td><td>38.785</td><td>7.782</td><td>15.774</td><td>193.924</td><td>248.484</td><td></td><td>3.649.174</td></tr>
<tr><td></td></tr>
<tr><td>Conductor día</td><td>87.889</td><td>17.578</td><td>7.782</td><td>15.774</td><td>87.889</td><td>121.241</td><td></td><td>1.804.158</td></tr>
<tr><td></td></tr>
<tr><td>Conductor noite</td><td>87.889</td><td>17.578</td><td>7.782</td><td>15.774</td><td>87.889</td><td>121.241</td><td>21.972</td><td>2.045.852</td></tr>
<tr><td></td></tr>
<tr><td>Peón día</td><td>84.003</td><td>16.801</td><td>7.782</td><td>15.774</td><td>84.003</td><td>116.578</td><td></td><td>1.736.538</td></tr>
<tr><td></td></tr>
<tr><td>Peón noite</td><td>84.003</td><td>16.801</td><td>7.782</td><td>15.774</td><td>84.003</td><td>116.578</td><td>21.001</td><td>1.967.546</td></tr>
<tr><td></td></tr>
<tr><td>Nº de veces ano</td><td>11</td><td>11</td><td>11</td><td>11</td><td>3</td><td>1</td><td>11</td><td>1</td></tr>
<tr><td></td></tr></tbody></table>

