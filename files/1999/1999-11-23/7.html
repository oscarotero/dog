---
date: '1999-11-23'
id: '12442'
page: 13
number: 226
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 12 de novembro de 1999 pola que se aproba a modificación do artigo 9,
  parágrafo primeiro, dos estatutos da Fundación Santiago Apóstol de Ciencias
  Sociales e se inscribe no Rexistro de Fundacións deste protectorado.
range: Orde
url: 'https://www.xunta.gal/dog/Publicados/1999/19991123/Anuncio12442_gl.html'
---
<p>Analizado o expediente de referencia, promovido pola Fundación Santiago Apóstol de Ciencias Sociales.</p>
<p>Resultando que esta fundación foi clasificada como docente por Orde do 22 de abril de 1998 (DOG do 12 de maio); e declarada de interese galego por orde do 15 de decembro de 1998 (DOG do 4 de xaneiro de 1999), encontrándose inscrita no Rexistro de Fundacións da Consellería de Educación e Ordenación Universitaria co número 185.</p>
<p>Resultando que a Fundación Santiago Apóstol de Ciencias Sociales solicitou ante a Consellería de Educación e Ordenación Universitaria a modificación dos seus estatutos.</p>
<p>Vista a Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro, de reforma da Lei 7/1983; así como o Regulamento de organización e funcionamento do protectorado das fundacións de interese galego, aprobado polo Decreto 248/1992, do 18 de xuño, e a carta fundacional da referida fundación.</p>
<p>Considerando que as fundacións de interese galego poden modifica-los seus estatutos coas condicións previstas no artigo 38 do citado regulamento.</p>
<p>Considerando que na tramitación do expediente se cumpriron os requisitos esixidos no artigo 10 da Lei 7/1983, e 32.3º. e 38 do dito regulamento.</p>
<p>Considerando que esta modificación estatutaria é conforme coa vontade fundacional.</p>
<p>Esta consellería</p>
<p>RESOLVE:</p>
<p>Primeiro.-Aproba-la modificación do artigo 9, parágrafo primeiro, dos estatutos da Fundación Santiago Apóstol de Ciencias Sociales, consistente na ampliación da composición do padroado mediante a incorporación das seguintes persoas:</p>
<p>-Monseñor Luis Quinteiro Fiuza, bispo auxiliar de Santiago de Compostela.</p>
<p>-Alfonso Porras del Corral.</p>
<p>-Emilio Santos Vilariño.</p>
<p>-Antonio Alba Puente.</p>
<p>Segundo.-Practica-la inscrición desta modificación estatutaria no Rexistro de Fundacións deste protectorado, logo da publicación da presente orde no Diario Oficial de Galicia, data a partir da que entrará en vigor tal cambio estatutario.</p>
<p>Terceiro.-A presente disposición pon fin á vía administrativa, de acordo co establecido no artigo 109.c) da Lei 30/1992, de réxime xurídico das administracións públicas e do procedemento administrativo común.</p>
<p>Santiago de Compostela, 12 de novembro de 1999.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

