---
date: '1999-06-07'
id: '9552'
page: 7
number: 107
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Orde do 3 de xuño de 1999 pola que se convocan para a elección de destino os
  aspirantes que superaron o proceso selectivo convocado por Orde do 2 de
  decembro de 1996 para o acceso ás categorías 3 e 11 correspondentes ó grupo V
  e 21 correspondente ó grupo IV de persoal laboral fixo da Xunta de Galicia.
range: Orde
url: 'https://www.xunta.gal/dog/Publicados/1999/19990607/Anuncio9552_gl.html'
---
<p>Pola Orde do 2 de decembro de 1996 (DOG nº 242, do 12 de decembro) convocouse o proceso selectivo para o acceso ás distintas categorías dos grupos I, II, III, IV e V, sendo elevadas a definitivas as propostas de aspirantes que superaron este mediante a Orde do 1 de decembro de 1998 (DOG nº 239, do 11 de decembro), a Orde do 22 de decembro de 1998 (DOG nº 19, do 29 de xaneiro), así como a sentencia do Xulgado do Contencioso-Administrativo nº 1 de Pontevedra, do 19 de maio de 1999, recaída no procedemento abreviado 84/99-A. Por todo o exposto e de acordo co disposto na base V da convocatoria esta consellería</p>
<p>DISPÓN:</p>
<p>Convoca-los aspirantes que superaron os procesos selectivos para o acceso ás categorías 3 e 11 correspondentes ó grupo V e 21 correspondente ó grupo IV do persoal laboral da Xunta de Galicia para a elección de destino, en único chamamento, no salón de actos da Escola Galega de Administración Pública, sita na rúa Madrid, polígono das Fontiñas, en Santiago de Compostela, o día 16 de xuño de 1999 pola seguinte orde:</p>
<p>-Ás 9 horas o grupo V, categoría 11 (limpador/a e outros).</p>
<p>-Ás 16 horas o grupo V, categoría 3 (ordenanza e outros).</p>
<p>-Ás 17.30 horas o grupo IV, categoría 21 (oficial 2ª carpintería e outros).</p>
<p>Dentro de cada unha das categorías de cada grupo terán preferencia para a elección de destino os aspirantes da quenda de promoción interna, e, dentro destes, a preferencia virá dada pola orde de prelación resultante do proceso selectivo.</p>
<p>Elixido o destino polos aspirantes da quenda de promoción interna, elixirán destino os da quenda libre segundo a súa orde de prelación.</p>
<p>A referenciada orde de prelación dos aspirantes e os destinos ofertados será a que figura para cada categoría no anexo da presente convocatoria.</p>
<p>Os postos de traballo adxudicados terán a natureza de destino definitivo de acordo co disposto no artigo 7.2º do III convenio colectivo único para o persoal laboral da Xunta de Galicia.</p>
<p>Os aspirantes que non comparezan persoalmente poderán ser representados por terceiras persoas con poder notarial suficiente.</p>
<p>Ós aspirantes que non comparezan persoalmente ou por medio de representantes seranlles adxudicados en destino definitivo os postos que lles correspondan atendendo a orde de publicación destes e a orde de prelación obtida nos procesos selectivos, unha vez concluído o proceso de adxudicación dos postos ós aspirantes presentes ou representados, e entre os que quedaron sen adxudicar.</p>
<p>Os aspirantes que superasen o acceso a algunha das categorías que figuran na presente convocatoria para a elección de destino, e que estean prestando os seus servicios noutra categoría corpo ou escala da Xunta de Galicia, elixirán destino ou, de non facelo, pasarán á</p>
<p>situación de excedencia voluntaria por incompatibilidade na categoría que superou de acordo co artigo 26.4º do III convenio colectivo único para o persoal laboral da Xunta de Galicia. Neste último caso deberán presentarse ó chamamento cun certificado do responsable da unidade de persoal na que conste que o interesado presta os seus servicios na actualidade.</p>
<p>Contra a presente resolución que esgota a vía administrativa, os interesados poderán interpoñer, con carácter potestativo recurso de reposición ante o conselleiro da Presidencia e Administración Pública no prazo dun mes contado desde o día seguinte ó da publicación da presente orde no DOG, ou, directamente, o recurso contencioso-administrativo, no prazo de dous meses contados desde o día seguinte ó da súa publicación, diante do Xulgado do Contencioso-Administrativo da Coruña, conforme o artigo 14 da Lei 29/1998, do 13 de xullo, reguladora da xurisdicción contencioso-administrativa. O persoal que acceda pola quenda de promoción interna poderá interpoñer reclamación previa á vía xudicial laboral no prazo dun mes contado desde o día seguinte ó da súa publicación no DOG, conforme ós artigos 69 e seguintes do Real decreto lexislativo 2/1995, do 7 de abril.</p>
<p>Santiago de Compostela, 3 de xuño de 1999.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>
<p>ANEXO I</p>
<p>Descrición dos códigos dos postos</p>
<p>I. Consellerías.</p>
<p>A consellería á que pertence o posto está definida polos dous primeiros caracteres da columna «CÓDIGO DE POSTO» segundo o seguinte criterio:</p>
<p>AG. Agricultura, Gandería e Política Agroalimentaria.</p>
<p>CU. Cultura, Comunicación Social e Turismo.</p>
<p>ED. Educación e Ordenación Universitaria.</p>
<p>EF. Economía e Facenda.</p>
<p>FA. Familia e Promoción do Emprego, Muller e Xuventude.</p>
<p>IC. Industria e Comercio.</p>
<p>MA. Medio Ambiente.</p>
<p>OT. Política Territorial, Obras Públicas e Vivenda.</p>
<p>PE. Pesca, Marisqueo e Acuicultura.</p>
<p>PR. Presidencia e Administración Pública.</p>
<p>SA. Sanidade e Servicios Sociais.</p>
<p>XU. Xustiza, Interior e Relacións Laborais.</p>
<p>II. Titulación.</p>
<p>6001. Certificado de escolaridade.</p>
<p>6003. Segundo convenio.</p>
<p>III. Observacións.</p>
<p>A16. Xornada mañá-tarde.</p>
<p>A17. Xornada mañá ou tarde.</p>
<p>A18. Media xornada.</p>
<p>A19. 2 horas diarias.</p>
<p>A20. 3 horas diarias.</p>
<p>A21. 4 horas diarias.</p>
<p>A22. 12 horas semanais.</p>
<p>A24. 18 horas semanais.</p>
<p>A55. Media xornada (75 horas semanais).</p>
<p>B09. Laboral fixo-discontinuo.</p>
<p>B19. A tempo parcial.</p>
<p>CU. Posto pertencente á Consellería de Cultura, Comunicación Social e Turismo.</p>
<p>D02. A tempo parcial 9,5 meses.</p>
<p>L01. Inclúe limpeza centro recursos.</p>
<p>L02. Inclúe limpeza do Cefocop.</p>

