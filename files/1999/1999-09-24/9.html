---
date: '1999-09-24'
id: F92A
page: 11
number: 186
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: II. AUTORIDADES E PERSOAL
title: >-
  Orde do 20 de setembro de 1999 pola que se dispón o nomeamento dos vocais que
  en representación do Concello de Marín forman parte do Consello de
  Administración da Autoridade Portuaria de Marín-Pontevedra.
range: Orde
url: 'https://www.xunta.gal/dog/Publicados/1999/19990924/AnuncioF92A_gl.html'
---
<p>A Lei 27/1992, do 24 de novembro, de portos do Estado e da mariña mercante, texto reformado pola Lei 62/1997, do 26 de decembro, atribúelles ás comunidades autónomas as facultades de designación e separación dos vocais dos consellos de administración das autoridades portuarias de interese xeral do Estado, sitas no seu territorio.</p>
<p>Os acordos do Consello da Xunta de Galicia do 5 e 26 de marzo de 1998 facultan o conselleiro de Política Territorial, Obras Públicas e Vivenda para o exercicio das devanditas competencias.</p>
<p>Consonte o previsto no artigo 40 da Lei de portos do Estado e da mariña mercante, segundo a súa redacción trala modificación operada pola Lei 62/1997, do 26 de decembro, a designación dos vocais do Consello de Administración deberá facerse necesariamente por proposta das administracións públicas e entidades e organismos representados no Consello de Administración, polo que, recibida certificación do acordo do pleno, do 26 de xullo de 1999, do Concello de Marín, polo que se nomean novos representantes do dito concello na Autoridade</p>
<p>Portuaria de Marín-Pontevedra, en canto órgano competente,</p>
<p>DISPOÑO:</p>
<p>Nomear a Francisco Antonio Santiago Fernández vocal do Consello de Administración da Autoridade Portuaria de Marín-Pontevedra, en representación do Concello de Marín.</p>
<p>Nomear a Alfonso Servando Sola Limia vocal do Consello de Administración da Autoridade Portuaria de Marín-Pontevedra, en representación do Concello de Marín.</p>
<p>Santiago de Compostela, 20 de setembro de 1999.</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>

