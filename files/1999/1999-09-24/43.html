---
date: '1999-09-24'
id: F9C2
page: 11
number: 186
agency: CONCELLO DE SANTISO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19990924/AnuncioF9C2_gl.html'
---
<p>O Concello de Santiso contrata, por medio de poxa con procedemento aberto e polo trámite de urxencia, a obra seguinte, incluída no Plan de Infraestructuras e Equipamentos Locais 1999.</p>
<p>1. Obxecto do contrato: esta poxa ten por obxecto a contratación da execución da obra de pavimentación de accesos a núcleos de poboación incluída no PIEL 1999.</p>
<p>2. Orzamento de licitación: o tipo de licitación é de 9.162.939 pesetas.</p>
<p>3. Prazo de execución: seis meses.</p>
<p>4. Presentación de proposicións: as proposicións para tomar parte na licitación presentaranse no rexistro xeral do concello, durante o prazo de trece días naturais, contados a partir do seguinte da publicación do último anuncio de licitación, ben sexa no BOP da Coruña ou no Diario Oficial de Galicia, en horas das 9 ás 14 e en dous sobres pechados,</p>
<p>que poderán ser lacrados e precintados, asinados polo licitador ou persoa que o represente e coa documentación e requisitos esixidos na cláusula 12 do prego de condicións.</p>
<p>5. Exposición dos pregos de cláusulas administrativas particulares: os pregos de cláusulas administrativas particulares que van rexer esta contratación, aprobados polo Pleno da Corporación do 7 de setembro de 1999, estarán expostos ó público durante os oito días hábiles seguintes ó da publicación deste anuncio no BOP, suspendéndose a licitación en caso de impugnación.</p>
<p>6. Garantía provisional: 183.259 ptas.</p>
<p>7. Garantía definitiva: 366.518 ptas.</p>
<p>8. Apertura de plicas: a apertura de plicas terá lugar no salón de sesións da Casa do Concello, ás trece horas do quinto día hábil seguinte ó día en que remate o prazo de presentación de proposicións; se coincide en sábado terá lugar o primeiro día hábil seguinte.</p>
<p>9. Modelo de proposición.</p>
<p>Modelo de proposición.</p>
<p>Don... con domicilio en... rúa... nº... teléfono... con DNI (ou documento que o substitúa)... actuando en nome propio (ou en representación de... DNI ou CIF nº... e con docmicilio en... nº... teléfono...) toma parte na poxa, con procedemento aberto, para a adxudicación da execución das obras comprendidas no proxecto de pavimentación e accesos a núcleos de poboación, e para estes efectos fai constar:</p>
<p>1. Que ofrece o prezo de... que significa unha baixa de... en relación co tipo de licitación.</p>
<p>2. Que coñece e acepta cantas obrigas se derivan dos pregos de cláusulas administrativas particulares deste contrato.</p>
<p>3. Que achega a documentación esixida no prego de cláusulas administrativas particulares.</p>
<p>10. Modelo de sobre.</p>
<p>Modelo de sobre.</p>
<p>Sobre A oferta económica.</p>
<p>Proposición para tomar parte na contratación das obras de pavimentación accesos a núcleos de poboación, presentada por...</p>
<p>En..., ... de... de 1999.</p>
<p>Sobre B documentación.</p>
<p>Proposición para tomar parte na contratación das obras de pavimentación accesos a núcleos de poboación, presentada por...</p>
<p>En..., ... de... de 1999.</p>
<p>11. Gastos de anuncios: os gastos correspondentes ós anuncios de licitación serán por conta do adxudicatario.</p>
<p>Santiso, 14 de setembro de 1999.</p>
<p>O alcalde</p>
<p>Rubricado</p>

