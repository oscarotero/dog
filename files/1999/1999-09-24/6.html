---
date: '1999-09-24'
id: F91E
page: 11
number: 186
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: II. AUTORIDADES E PERSOAL
title: >-
  Orde do 20 de setembro de 1999 pola que se dispón o cesamento do vocal que en
  representación do Concello de Vigo forma parte do Consello de Administración
  da Autoridade Portuaria de Vigo.
range: Orde
url: 'https://www.xunta.gal/dog/Publicados/1999/19990924/AnuncioF91E_gl.html'
---
<p>A Lei 27/1992, do 24 de novembro, de portos do Estado e da mariña mercante, texto reformado pola Lei 62/1997, do 26 de decembro, atribúelles ás comunidades autónomas as facultades de designación e separación dos vocais dos consellos de administración das autoridades portuarias de interese xeral do Estado, sitas no seu territorio.</p>
<p>Os acordos do Consello da Xunta de Galicia do 5 e 26 de marzo de 1998 facultan o conselleiro de Política Territorial, Obras Públicas e Vivenda para o exercicio das devanditas competencias.</p>
<p>Conforme o previsto no artigo 40 da Lei de portos do Estado e da mariña mercante, texto reformado pola Lei 62/1997, do 26 de decembro, disponse que a separación dos vocais do Consello de Administración será acordada polo órgano competente da Comunidade Autónoma por proposta das organizacións, organismos e entidades ós que aqueles representen, polo que, recibida copia do decreto que recolle o acordo do pleno, do 19 de xullo de 1999, do Concello de Vigo, polo que se nomea novo representante do dito concello na Autoridade Portuaria de Vigo, en canto órgano competente,</p>
<p>DISPOÑO:</p>
<p>Que cese Manuel Pérez Álvarez, como vocal do Consello de Administración da Autoridade Portuaria de Vigo, en representación do Concello de Vigo, agradecéndolle os servicios prestados.</p>
<p>Santiago de Compostela, 20 de setembro de 1999.</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>

