---
date: '1999-09-10'
id: F1EE
page: 11
number: 176
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 3 de setembro de 1999, da Dirección Xeral de Política
  Lingüística, pola que se anuncia a tramitación urxente do concurso público
  para a realización dun programa de ordenador e o mantemento de equipos
  informáticos.
range: Resolución
url: 'https://www.xunta.gal/dog/Publicados/1999/19990910/AnuncioF1EE_gl.html'
---
<p>De acordo co establecido no prego de cláusulas administrativas particulares polas que se rexe o con</p>
<p>trato de servicios arriba indicado (e que, xunto coa restante documentación de interese para os licitadores, pode ser adquirido no servicio de información da Consellería de Educación e Ordenación Universitaria, edificio administrativo de San Caetano, Santiago de Compostela, teléfono 981 54 44 00), faise público:</p>
<p>1. Obxecto:</p>
<p>A) A elaboración dun corrector ortográfico en soporte informático para a lingua galega.</p>
<p>B) A cesión á Xunta de Galicia dos dereitos de explotación do devandito corrector ortográfico durante o tempo de vixencia do corrector.</p>
<p>C) A posta á disposición, durante os anos 1999, 2000 e 2001, dun técnico que lle preste á Dirección Xeral de Política Lingüística da Xunta de Galicia os seguintes servicios, en horario de mañá e tarde e no lugar que determine a dirección xeral:</p>
<p>a) Posta en funcionamento do corrector ortográfico mencionado no apartado A): instalación de diversos ordenadores, formación dos usuarios, solución de problemas, etc.</p>
<p>b) Traballos de desenvolvemento de aplicacións informáticas, en especial de lingüística computacional, que precise a dirección xeral.</p>
<p>2. Forma de adxudicación: procedemento aberto, mediante concurso, polo trámite de urxencia.</p>
<p>3. Orzamento: 15.000.000 de ptas., IVE incluído.</p>
<p>4. Garantía provisional: 300.000 ptas.</p>
<p>5. Requisitos dos licitadores: os especificados nos puntos 7 e 8 do prego de cláusulas administrativas particulares.</p>
<p>6. Proposicións: de acordo co que se especifica no punto 8 do prego de cláusulas administrativas particulares, a documentación será presentada no rexistro xeral da Consellería de Educación e Ordenación Universitaria no prazo de 13 días contados a partir do seguinte ó da publicación deste anuncio no Diario Oficial de Galicia.</p>
<p>7. Apertura das proposicións: a apertura das ofertas presentadas en prazo hábil terá lugar en acto público na sala de xuntas da Dirección Xeral de Política Lingüística da Consellería de Educación e Ordenación Universitaria, no edificio administrativo de San Caetano en Santiago de Compostela, ás 10 horas do terceiro día contado a partir do seguinte ó do prazo de presentación especificado no punto anterior.</p>
<p>8. Anuncios: o importe deste anuncio será por conta do adxudicatario.</p>
<p>Santiago de Compostela, 3 de setembro de 1999.</p>
<p>Manuel Regueiro Tenreiro</p>
<p>Director xeral de Política Lingüística</p>

