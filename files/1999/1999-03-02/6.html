---
date: '1999-03-02'
id: 492E
page: 2
number: 42
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 26 de xaneiro de 1999 pola que se autoriza definitivamente, por
  traslado de instalacións, a apertura e funcionamento do centro privado
  Academia Barreiro de Vigo e, así mesmo, se autoriza o cambio de denominación e
  titularidade.
range: Orde
url: 'https://www.xunta.gal/dog/Publicados/1999/19990302/Anuncio492E_gl.html'
---
<p>Examinado o expediente instruído por instancia do titular do centro privado Academia Barreiro de Vigo (Pontevedra), no que se solicita autorización definitiva, por traslado de instalacións, para a súa apertura e funcionamento e para os niveis de educación infantil, educación primaria e educación secundaria obrigatoria, así como o cambio de titularidade e de denominación.</p>
<p>Resultando que mediante escritura pública notarial outorgada ante o notario do Ilustre Colexio da Coruña, Enrique Barreiro Alonso, cede a súa titularidade, para tódolos efectos, a Colegio Academia Barreiro, S.L.</p>
<p>Resultando que o dito centro solicita o cambio de denominación.</p>
<p>Tendo en conta que o expediente foi tramitado pola delegación provincial da Consellería de Educación e Ordenación Universitaria de Pontevedra, que se remite cos informes correspondentes.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias, e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la apertura e funcionamento, por traslado de instalacións, do antedito centro para os niveis de infantil, primaria e secundaria obrigatoria, así como o cambio de denominación, segundo se especifica no anexo da presente orde.</p>
<p>Segundo.-Autoriza-lo cambio de titularidade a favor de Colegio Academia Barreiro S.L. con tódolos dereitos e obrigas contraídas polo cesionista Enrique Barreiro Alonso, sen prexuízo das responsabilidades que puidesen recaer sobre o anterior titular do centro por actos ou omisións realizados antes do cambio de titularidade que se autoriza.</p>
<p>O cambio de titularidade non afectará ó réxime de funcionamento do centro.</p>
<p>Terceiro.-A presente autorización producirá efectos progresivamente, a medida que se implanten as ensinanzas autorizadas de acordo co calendario de aplicación da nova ordenación do sistema educativo.</p>
<p>Cuarto.-Para as ensinanzas que se autorizan, a Delegación Provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que impartirá docencia no dito centro.</p>
<p>Quinto.-O centro que pola presente orde se autoriza, deberá cumpri-la norma básica da edificación NBE-CPI/1996, de condicións de protección contra incendios nos edificios, aprobada por Real decreto 2177/1996, do 4 de outubro (BOE do 29). Todo isto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Sexto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Santiago de Compostela, 26 de xaneiro de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Localidade: Valadares.</p>
<p>Enderezo: estrada de Valadares, nº 78 (O Seixo).</p>
<p>Código do centro: 36010939.</p>
<p>Denominacion anterior: Academia Barreiro.</p>
<p>Nova denominación específica: Barreiro.</p>
<p>Titular anterior: Enrique Barreiro Alonso.</p>
<p>Novo titular: Colegio Academia Barreiro, S.L.</p>
<p>Composición resultante:</p>
<p>a) Centro de educación infantil: 3 unidades.</p>
<p>b) Centro de educación primaria: 6 unidades.</p>
<p>c) Centro de educación secundaria: 4 unidades de educación secundaria obrigatoria.</p>

