---
date: '1999-11-19'
id: '120E2'
page: 13
number: 224
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 30 de setembro de 1999, da Delegación Provincial de Pontevedra,
  de autorización administrativa, declaración, en concreto, de utilidade pública
  e a necesidade de urxente ocupación que leva implícita, así como a aprobación
  do proxecto de execución da instalación eléctrica que se cita. (Expediente
  IN407A 99/5-4).
range: Resolución
url: 'https://www.xunta.gal/dog/Publicados/1999/19991119/Anuncio120E2_gl.html'
---
<p>Visto o expediente para outorgamento de autorización administrativa, declaración, en concreto, de utilidade pública e a necesidade de urxente ocupación que leva implícita, así como a aprobación do proxecto de execución da instalación eléctrica que a continuación se detalla:</p>
<p>Solicitante: Unión Fenosa, S.A.</p>
<p>Domicilio social: Avda. García Barbón, 38, 36201 Vigo.</p>
<p>Denominación: L.M.T., C.T. e R.B.T. Mourelos-O Abelán.</p>
<p>Situación: A Cañiza.</p>
<p>Descricións técnicas: L.M.T., aérea, a 20 kV, de 693 m de lonxitude, con conductor tipo LA-56, sobre apoios de formigón e metálicos, desde o apoio 119 da L.M.T. Arbo-A Cañiza, rematando no C.T. que se proxecta en Mourelos, concello da Cañiza. C.T. de 50 kVA, relación de transformación 20 kV-380/220 V. R.B.T., aérea, de 838 m de lonxitude, con conductor tipo R.Z., sobre apoios de formigón.</p>
<p>Realizada a notificación individual a cada un dos propietarios dos predios afectados, estos non presentaron alegacións no tempo regulamentariamente establecido.</p>
<p>Cumpridos os trámites ordenados na Lei 54/1997, do 27 de novembro, e nos capítulos III e IV dos decretos 2617 e 2619/1966, do 20 de outubro, sobre autorización e expropiación forzosa das instalacións eléctricas, esta delegación provincial resolve:</p>
<p>Autorizar, declarar, en concreto, a utilidade pública e a necesidade de urxente ocupación que leva implícita, así como a aprobación do proxecto de execución das devanditas instalacións, nas que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan nos expedientes.</p>
<p>Contra a presente resolución poderase interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén poderá interpoñer calquera outro recurso que estime pertinente ó seu dereito.</p>
<p>Pontevedra, 30 de setembro de 1999.</p>
<p>Carmen Bianchi Valcarce</p>
<p>Delegada provincial de Pontevedra</p>

