---
date: '1999-11-19'
id: 121AA
page: 13
number: 224
agency: FUNDACIÓN GALICIA-EUROPA
section: VI. ANUNCIOS
title: >-
  Anuncio do 5 de novembro de 1999 polo que se convocan bolsas para a concesión
  de axudas económicas dirixidas a licenciados universitarios que obteñan ó
  longo do 2000 unha estadía non remunerada nalgunha das institucións
  comunitarias.
range: Anuncio
url: 'https://www.xunta.gal/dog/Publicados/1999/19991119/Anuncio121AA_gl.html'
---
<p>A Fundación Galicia-Europa convoca catro bolsas para financia-la estadía non remunerada en institucións comunitarias, ó longo do ano 2000, de licenciados ou titulados superiores equivalentes polas universidades galegas.</p>
<p>Requisitos:</p>
<p>1. Posuí-lo compromiso escrito da correspondente institución no que se acepte a solicitude do candidato para a realización dunha estadía non remunerada.</p>
<p>2. Contar cun expediente académico universitario con, polo menos, media de notable.</p>
<p>3. Acredita-lo coñecemento dunha lingua comunitaria de traballo, ademais do castelán e do galego.</p>
<p>4. Ter nacido despois do 31-12-1970.</p>
<p>5. Residir en Galicia antes da publicación deste anuncio.</p>
<p>6. Posuí-la nacionalidade dalgún dos Estados membros da Unión Europea.</p>
<p>A Fundación Galicia-Europa efectuará a selección dos peticionarios en función dos méritos acreditados</p>
<p>por estes, entre aqueles que sexan admitidos polas correspondentes institucións. Entre eses méritos serán de especial consideración a realización en Galicia de estudios universitarios oficiais de posgrao sobre asuntos de integración europea axeitados á realidade galega e doutros equivalentes en centros europeos de referencia.</p>
<p>Duración da bolsa:</p>
<p>Ata cinco meses por estadía.</p>
<p>Contía da bolsa:</p>
<p>A contía da bolsa será de 867,63 euros/mes para aloxamento e manutención. Os gastos de transporte e seguros serán por conta dos candidatos.</p>
<p>Data de presentación da solicitude da bolsa:</p>
<p>As solicitudes poderanse presentar ata o 15 de setembro do 2000.</p>
<p>Información e presentación de solicitudes:</p>
<p>Xunto coa solicitude de bolsa, segundo o modelo do anexo I, deberá presentarse currículum vitae e copias do expediente académico, e da restante documentación acreditativa do cumprimento dos requisitos esixidos.</p>
<p>As solicitudes deberán presentarse ou dirixirse por correo certificado con xustificante de recepción á Fundación Galicia-Europa, rúa dos Feáns, 5 - baixo,</p>
<p>15706 Santiago de Compostela. Poderá solicitarse información adicional de luns a venres, e de 9 a 14 horas, polos seguintes medios:</p>
<p>Teléfono: 981 54 10 12.</p>
<p>Fax: 981 54 10 13.</p>
<p>Correo electrónico: santiago*fundaciongaliciaeuropa.org</p>
<p>Santiago de Compostela, 5 de novembro de 1999.</p>
<p>Jaime Pita Varela</p>
<p>Secretario xeral da Fundación Galicia-Europa</p>

