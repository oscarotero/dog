---
date: '1999-11-19'
id: '12136'
page: 13
number: 224
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 27 de outubro de 1999, da Delegación Provincial da Coruña, pola
  que se fai público o acordo de iniciación dun expediente sancionador C-2/1999
  en materia de espectáculos taurinos.
range: Resolución
url: 'https://www.xunta.gal/dog/Publicados/1999/19991119/Anuncio12136_gl.html'
---
<p>De conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que no anexo se menciona o acordo de iniciación dictado en expediente sancionador por infracción da Lei 10/1991, do 4 de abril, sobre potestades administrativas en materia de espectáculos taurinos.</p>
<p>A competencia para impoñer esta clase de sancións correspóndelles ós delegados provinciais da Consellería de Xustiza, Interior e Relacións Laborais segundo o Real decreto 1640/1996, do 5 de xullo, desenvolvido polo Decreto 360/1996, do 26 de setembro, de atribución ós órganos da Comunidade Autónoma de Galicia do exercicio da potestade sancionadora en materia de espectáculos públicos, en relación co artigo 24.1º da Lei 10/1991, do 4 de abril, dentro dos límites fixados neste.</p>
<p>Noméase instructora á xefa do Servicio de Interior, Margarita Olmo Bosco e secretaria a Rosa María García Ramos, posto base Grupo B, que poderán ser recusadas en calquera momento da tramitación do expediente nos casos e na forma prevista no artigo 29 da Lei 30/1992, do 26 de novembro. O interesado disporá dun prazo de quince días hábiles, contados a partir do seguinte ó da publicación desta notificación, para exerce-lo dereito de audiencia e formular alegacións, presentar documentos ou informacións que coide convenientes na súa defensa e, se é o caso, propoñer proba, podendo recoñecer voluntariamente a súa responsabilidade cos efectos previstos no artigo 8 do Real decreto 1398/1993.</p>
<p>No suposto de non efectuar alegacións sobre o contido da iniciación do procedemento no prazo indicado a iniciación poderá ser considerada proposta de resolución cos efectos previstos nos artigos 18 e 19 do Real decreto 1398/1993.</p>
<p>En cumprimento do artigo 42.4º da Lei 30/1992, do 26 de novembro, de réxime xurídico das administracións públicas e do procedemento administrativo común -LRXAPC- (modificada pola Lei 4/1999, do 13 de xaneiro) infórmaselle de que o prazo máximo para resolver e notifica-lo procedemento é de seis meses contados desde o acordo -de conformi</p>
<p>dade co artigo 20.6º do Real decreto 1398/1993-; e no suposto do vencemento do prazo sen ter dictada resolución producirase a caducidade do procedemento co arquivo das actuacións, segundo sinala o artigo 44.2º da LRXPAC.</p>
<p>A Coruña, 27 de outubro de 1999.</p>
<p>Reyes Carabel Pedreira</p>
<p>Delegada provincial da Coruña</p>
<p>ANEXO</p>
<p>Nº expediente: E. Taurinos C-2/1999.</p>
<p>Denunciado: Francisco Barranco Martos.</p>
<p>DNI: 26.121.075.</p>
<p>Enderezo: Palma, nº 7-3º I, Madrid.</p>
<p>Infracción: revenda non autorizada de localidades da feira taurina da Coruña os días 5 e 6 de agosto de 1999.</p>
<p>Precepto infrinxido: 15 n) da Lei 10/1991.</p>
<p>Precepto sancionador: 18.1º a) da Lei 10/1991.</p>
<p>Multa: de 25.000 ptas. a 10.000.000 de ptas.</p>

