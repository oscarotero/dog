---
date: '1999-11-19'
id: '12162'
page: 13
number: 224
agency: CONCELLO DE CERVO
section: VI. ANUNCIOS
title: >-
  Proposta de acordo municipal no expediente de expropiación forzosa (R.E.
  3186/99), para a obtención de terreos no parque empresarial de Cuíña.
range: Proposta
url: 'https://www.xunta.gal/dog/Publicados/1999/19991119/Anuncio12162_gl.html'
---
<p>Procedemento de taxación conxunta.</p>
<p>Faise público que no Pleno do día 30 de outubro de 1999 se adoptou, pola maioría absoluta dos membros corporativos, o seguinte acordo que na súa parte dispositiva di:</p>
<p>1. Incoa-lo expediente de expropiación forzosa polo procedemento de taxación conxunta para adquisición de terreos incluídos na delimitación do polígono industrial de Cuíña, a favor da empresa pública Xestión Urbanística de Lugo.</p>
<p>2. Aprobar, para estes efectos expropiatorios, o conxunto do expediente presentado polo representante de Xestur Lugo, S.A., con rexistro de entrada nº 3186/99.</p>
<p>3. Tramita-lo expediente consonte o establecido no ordenamento xurídico establecido para o efecto, delegando na Comisión de Goberno todos aqueles trámites que non requiran a intervención do Pleno, dando conta á correspondente comisión informativa.</p>
<p>Ábrese un período de información pública polo prazo dun mes, que se contará desde a publicación deste anuncio no DOG, para xeral coñecemento.</p>
<p>Neste prazo, os que resulten interesados poderán formula-las reclamacións e alegacións que consideren convenientes, en particular no que atinxe á titularidade ou valoración dos seus respectivos dereitos.</p>
<p>Así mesmo, as taxacións notificaránselles individualmente ós que aparezan como titulares de bens ou dereitos no expediente, mediante traslado literal da correspondente folla de valoración e da proposta de fixación dos criterios de valoración, para que poidan formular alegacións no prazo dun mes, contado a partir da data de notificación.</p>
<p>Ademais do acordo que antecede, faise saber que este expediente se compón dos seguintes documentos:</p>
<p>-Determinación do ámbito territorial, cos documentos que o identifican en canto á situación, superficie e estremas.</p>
<p>-Fixación de prezos coa valoración razoada do solo.</p>
<p>-Follas de prezo xusto individualizado de cada predio nas que se inclúa non só o valor do solo, senón tamén, se é o caso, as correspondentes ás edificacións, obras, plantacións, instalacións, etc...</p>
<p>-Follas de prezo xusto que correspondan, se é o caso, a outras indemnizacións.</p>
<p>Cervo, 10 de novembro de 1999.</p>
<p>Manuel Balseiro Orol</p>
<p>Primeiro tenente de alcalde</p>
<p>Manuel Ángel Jove Losada</p>
<p>Secretario accidental</p>

