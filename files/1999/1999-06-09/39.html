---
date: '1999-06-09'
id: A11A
page: 7
number: 109
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 1 de xuño de 1999 pola que se anuncia a licitación, mediante
  procedemento aberto por concurso e trámite urxente, das seguintes
  contratacións: adquisición dunha máquina reintegradora de papel automática
  para o Arquivo Histórico Provincial de Lugo; traballos de restauración das
  pinturas murais romanas da escavación arqueolóxica CAM 98 en Cambre (A
  Coruña).
range: Resolución
url: 'https://www.xunta.gal/dog/Publicados/1999/19990609/AnuncioA11A_gl.html'
---
<p>A Consellería de Cultura, Comunicación Social e Turismo, unha vez cumpridos os trámites administrativos correspondentes, resolveu anuncia-la licitación, mediante procedemento aberto por concurso e trámite de urxencia, das seguintes contratacións:</p>
<p>1. Subministración: adquisición dunha máquina reintegradora de papel automática para o Arquivo Histórico Provincial de Lugo.</p>
<p>-Orzamento de licitación: dous millóns novecentas mil pesetas (2.900.000 ptas.), IVE incluído.</p>
<p>-Prazo de execución: sete (7) días.</p>
<p>-Garantía provisional: dispensada.</p>
<p>-Clasificación do contratista: non se esixe.</p>
<p>2. Servicio: traballos de restauración das pinturas murais romanas da escavación arqueolóxica CAM 98 en Cambre (A Coruña).</p>
<p>-Orzamento de licitación: dous millóns catrocentas noventa mil pesetas (2.490.000 ptas.), IVE incluído.</p>
<p>-Prazo de execución: tres (3) meses.</p>
<p>-Garantía provisional: dispensada.</p>
<p>-Clasificación do contratista: non se esixe.</p>
<p>-Exposición da documentación: os pregos de cláusulas administrativas particulares e de prescricións técnicas estarán de manifesto no Servicio de Obras e Contratación da Consellería de Cultura, Comunicación Social e Turismo, e nas delegacións provinciais durante o prazo de presentación de proposicións, das 10 ás 14 horas, e no teléfono: 981 58 89 38.</p>
<p>-Prazo de presentación de proposicións: será ata as 14 horas do décimo terceiro día natural, contado a partir do día seguinte ó da publicación desta presente resolución no Diario Oficial de Galicia.</p>
<p>-Lugar de presentación de proposicións: no rexistro xeral da consellería en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>-Documentación que presentarán os licitadores: a establecida pola cláusula 7 do prego de cláusulas administrativas particulares. Os licitadores que se presenten a máis dunha contratación deberán presentar toda a documentación para cada un dos contratos.</p>
<p>-Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisión de proposicións na sala de xuntas da Consellería de Cultura, Comunicación Social e Turismo.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>-O importe do anuncio deste concurso será por conta dos adxudicatarios.</p>
<p>Santiago de Compostela, 1 de xuño de 1999.</p>
<p>P.D. (Orde 15-12-1997)</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>

