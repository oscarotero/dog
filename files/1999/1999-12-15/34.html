---
date: '1999-12-15'
id: 133B6
page: 14
number: 240
agency: CONCELLO DE OURENSE
section: VI. ANUNCIOS
title: Anuncio (246/1990).
range: Anuncio
url: 'https://www.xunta.gal/dog/Publicados/1999/19991215/Anuncio133B6_gl.html'
---
<p>Anúnciase que a Comisión Municipal de Goberno, en sesión ordinaria que tivo lugar o día 14 de outubro de 1999 adoptou, entre outros, o seguinte acordo:</p>
<p>«A execución da sentencia 643/1997, do 5 de xuño, que deixa sen efecto o acordo plenario do 9-9-1993, de aprobación definitiva da norma complementaria do planeamento de utilización baixo rasante dos espacios interiores entre bloques nas tipoloxías de ordenación aberta e cuarteirón aberto, declarando a nulidade de pleno dereito da norma complementaria de planeamento, ratificada polo Tribunal Supremo con data do 14 de xullo de 1998 e recibida neste concello o 16 de outubro de 1998. Para estes efectos, farase constar en nota marxinal no libro de actas correspondente e procederase á publicación no BOP de Ourense e Diario Oficial de Galicia do texto íntegro do dictame e normativa anulada. Así mesmo, darase conta ós Servicios de Xestión e Promoción Urbana para que a partir da data da sentencia cesen na aplicación da dita norma complementaria.».</p>
<p>Texto da sentencia 643/1997.</p>
<p>«Estimamos en parte o recurso contencioso-administrativo interposto por Javier López Pérez, contra o acordo do Pleno do Concello de Ourense, do 9 de setembro de 1993, polo que se deu por aprobada por silencio adminstrativo positivo da Consellería de Ordenación do Territorio e Obras Públicas a norma complementaria de planeamento utilización</p>
<p>baixo rasantes dos espacios interiores entre bloques nas tipoloxías de ordenación aberta e cuarteirón aberto e contra a desestimación presunta por silencio administrativo do recurso de reposición interposto contra aquel, actos que declaramos nulos como non axustados a dereito; e desestimámo-lo recurso nas súas outras peticións; sen facer imposición das custas».</p>
<p>Norma complementaria de planeamento, utilización baixo rasante dos espacios interiores entre bloque nas tipoloxías ordenación aberta e cuarteirón aberto.</p>
<p>I. Memoria xustificativa de fins e obxectivos.</p>
<p>Como consecuencia do acordo adoptado pola Comisión Informativa de Promoción Urbana do 4-12-1986, ratificado pola Comisión Municipal de Goberno, o 5-12-1986, relativo á construcción de garaxes-aparcamentos baixo a rasante de espacios libres de propiedade pública ou privada mancomunada, coa finalidade de aumenta-la capacidade real de prazas do estacionamento nas zonas con tipoloxías correspondente a ordenación aberta (AA) e cuarteirón aberto (CA) e, como consecuencia, incrementa-lo número de aparcamentos en solo urbano con carácter global, é polo que se redacta esta norma complementaria do Plan Xeral de Ordenación Urbana de Ourense, aprobada, definitivamente, o 16-9-1986, sen modificar ningunha determinación deste, con cumprimento dos artigos 88, 89 e 95 do R.P.</p>
<p>A) Fins e obxectivos da súa promulgación: son os mencionados anteriormente con carácter xeral e veñen a complementa-las determinacións do plan xeral, o cal, nos seus puntos 4.4.a e 4.5.a, establece a posibilidade de prolonga-las plantas soto baixo rasante nun largo de 4,5 m co uso exclusivo de aparcamentos, nos cuarteiróns abertos e ordenacións abertas, co obxecto de favorece-la disposición das prazas de garaxe.</p>
<p>Como queira que o feito de potencia-lo aumento de prazas de aparcamento no solo urbano é criterio do Plan Xeral de Ordenación e da propia Lei do solo, é polo que se considera procedente regula-lo uso dos espacios subterráneos fóra da liña dos 4,50 m co único destino de garaxe-aparcamento, suxeito ó cumprimento da normativa aplicable a este tipo de instalacións e ás condicións que nesta norma complementaria se establecen.</p>
<p>B) Ámbito de aplicación: estas normas son de aplicación no solo clasificado como urbano, nos planos de ordenación á escala 1:2000, e dentro dos espacios libres entre edificacións pertencentes ás zonas cualificadas con tipoloxía de cuarteirón aberto (CA) ou ordenación aberta (AA).</p>
<p>Non é de aplicación ás zonas verdes ou zonas libres pertencentes ós sistemas xerais grafados nos planos correspondentes a escala 1:2000, nin ás zonas per</p>
<p>tencentes ó sistema viario e os seus elementos de protección, fixándose un retranqueo mínimo de 4 m á beirarrúa.</p>
<p>C) Relación co plan xeral: esta norma complementaria complementa as determinacións contidas nos puntos 4.4.a e 4.5.a, permitindo as edificacións subterráneas nas zonas especificadas no punto anterior, sempre que se cumpran os seguintes requisitos:</p>
<p>1. Non sexan visibles desde a vía pública.</p>
<p>2. Non sexa posible a execución de sotos nos límites establecidos para os cuarteiróns abertos e bloques abertos ou ben que a súa superficie non resulte suficiente para dar cumprimento á normativa sobre provisión de prazas de aparcamento.</p>
<p>3. A superficie construída fóra dos límites da edificación non poderá exceder da superficie precisa para alberga-las prazas de aparcamento que precisan as edificacións da zona.</p>
<p>4. En calquera caso, o uso exclusivo destas zonas baixo rasante do interior, así como dos sotos das edificacións da zona será o de garaxe-aparcamento na forma descrita no plan xeral para este uso específico.</p>
<p>5. Terán que cumprirse todas e cada unha das características constructivas que se esixen na normativa que regula este tipo de construccións (punto II desta norma).</p>
<p>6. Nas zonas abertas de execución directa, nas que non sexa preciso utilizar ningún mecanismo de xestión, a autorización destas construccións subterráneas deberán fundamentarse nun proxecto técnico que defina as rasantes, acabados de urbanización e características constructivas de toda a área interior comprendida na zona con obxecto de racionalizar ó máximo a función de utilidade de espallamento do espacio exterior.</p>
<p>II. Normativa de aplicación na execución de garaxes-aparcamento en zonas interiores de cuarteirón aberto ou ordenación aberta.</p>
<p>1. A espesura mínima, en calquera punto, da capa de cubrición sobre forxados será de 1,20 m.</p>
<p>2. Disporase capa de impermeabilización, capa antirraíces e material de drenaxe.</p>
<p>3. Disporase sobre elas unha malla metálica de 10 mm formando de 30x30 cm.</p>
<p>4. A construcción non será visible desde ningún punto, nin sequera os posibles accesos, polo que estes se deberán realizar a través das edificacións circundantes.</p>
<p>5. Non se admiten elementos de ventilación ou calquera outro auxiliar nestas zonas, debendo situarse a extracción de gases por riba da cuberta do edificio principal.</p>
<p>6. A execución da construcción do aparcamento subterráneo leva implícita a execución do axardinamento superior, conforme o proxecto de urbani</p>
<p>zación da zona, sendo por conta do promotor e, no seu momento, da comunidade de propietarios a conservación, mesmo cando o uso destas zonas sexa público. Este deber de conservación farase constar nas tramisións de dereito de propiedade que se efectúen.</p>
<p>7. En ningún caso a ampliación proxectada poderá invadir calzadas, beirarrúas públicas ou os seus elementos de protección.</p>
<p>8. O deber de conservación aducido no punto 6, leva consigo, ademais, o deber de mantemento da construcción subterránea, sendo por conta do promotor, comunidade de propietarios ou propietario a reparación de tódolos posibles estragos que se poidan ocasionar por filtracións, afundimentos, etc., así como a responsabilidade que poida derivarse de tales situacións.</p>
<p>9. O concello resérvase o dereito de impo-las servidumes que considere necesarias para aloxar ou servir de paso ás redes de servicios ou infraestructuras básicas, bastando para realizalas a comunicación escrita ó propietario ou propietarios, os cales están obrigados a franquea-la entrada e permiti-las ocupacións necesarias.</p>
<p>10. No suposto de que fora necesaria a demolición parcial total destas construccións para a execución dalgunha vía, procederase á expropiación das construccións realizadas de acordo cos criterios da Lei de expropiación forzosa, procedendo unicamente a indemnización pola obra executada e conforme proxecto.</p>
<p>III. Condición especial de tramitación.</p>
<p>1. A autorización deste tipo de construccións con cumprimento da normativa descrita deberáselle solicitar ó concello con anterioridade á execución do proxecto, xuntando:</p>
<p>-Plano oficial de situación do PXOU, á escala 1:2000.</p>
<p>-Plano do soar á escala 1:50 con indicación da zona que se prevé ocupar.</p>
<p>-Plano de planta á escala 1:500 facendo referencia ó contorno e ás rúas perimetrais.</p>
<p>-Planos de sección á escala 1:500.</p>
<p>-Memoria descritiva das obras que se van realizar.</p>
<p>2. O concello resolverá a petición presentada, valorando a situación, necesidade ou conveniencia, podendo impo-las variacións que considere oportunas; mesmo poderá denega-la autorización por causa razoada.</p>
<p>Ourense, 21 de outubro de 1999.</p>
<p>Manuel J. Cabezas Enríquez</p>
<p>Alcalde-presidente</p>

