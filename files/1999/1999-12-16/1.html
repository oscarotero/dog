---
date: '1999-12-16'
id: 133CE
page: 14
number: 241
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 29 de novembro de 1999 pola que se incrementa a contía das bolsas de
  predoutoramento concedidas por Resolución do 23 de agosto de 1999, da
  Secretaría Xeral de Investigación e Desenvolvemento e da Dirección Xeral de
  Desenvolvemento Rural, publicada no Diario Oficial de Galicia do 27 de agosto
  de 1999.
range: Orde
url: 'https://www.xunta.gal/dog/Publicados/1999/19991216/Anuncio133CE_gl.html'
---
<p>Pola orde conxunta da Consellería da Presidencia e Administración Pública e da Consellería de Agricultura, Gandería e Política Agroalimentaria do 22 de abril de 1999 (Diario Oficial de Galicia, do 13 de maio) convocáronse, entre outras accións, bolsas de predoutoramento en temas agrarios.</p>
<p>Na citada orde fixouse o importe destas bolsas en 110.000 ptas. brutas mensuais e considerouse a posibilidade de incrementa-la dotación das bolsas a partir do 1 de xaneiro do ano 2000 co fin de consegui-la total homologación coas bolsas de formación de persoal investigador convocadas polo Ministerio de Educación e Cultura.</p>
<p>Considerando que a Secretaría de Estado de Educación, Universidades, Investigación e Desenvolvemento, por Resolución do 2 de setembro de 1999 (BOE do 15 de setembro), estableceu a contía das bolsas de FPI para o ano 2000 (primeira e segunda anualidade) en 115.000 ptas./mes.</p>
<p>DISPÓN:</p>
<p>Artigo 1º</p>
<p>Acórdase fixa-la contía mensual das bolsas de predoutoramento concedidas por resolución da Secretaría Xeral de Investigación e Desenvolvemento e da Dirección Xeral de Desenvolvemento Rural do 23 de agosto de 1999 (Diario Oficial de Galicia, do 27 de setembro) en 115.000 ptas. brutas mensuais desde o 1 de xaneiro do ano 2000 ata a súa data de finalización.</p>
<p>Este incremento financiarase con cargo á aplicación orzamentaria 04.07.432A.480.0 do orzamento de gastos da Secretaría Xeral de Investigación e Desenvolvemento para o ano 1999.</p>
<p>Artigo 2º</p>
<p>Esta disposición pon fin á vía administrativa segundo o disposto no artigo 109 c) da Lei 30/1992, modificada pola Lei 4/1999, de réxime xurídico das administracións públicas e do procedemento administrativo común.</p>
<p>Santiago de Compostela, 29 de novembro de 1999.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>
<p>Cástor Gago Álvarez</p>
<p>Conselleiro de Agricultura, Gandería e Política</p>
<p>Agroalimentaria</p>

