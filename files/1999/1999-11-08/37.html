---
date: '1999-11-08'
id: 115FA
page: 13
number: 215
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 18 de outubro de 1999, da Delegación Provincial da Coruña, pola
  que se anuncia o levantamento das actas previas á ocupación para as
  instalacións dos equipos electrotérmicos do parque eólico denominado
  Sotavento. (Expediente 13/1998).
range: Resolución
url: 'https://www.xunta.gal/dog/Publicados/1999/19991108/Anuncio115FA_gl.html'
---
<p>Autorizado e aprobado o proxecto do parque eólico de referencia para instalar nas zonas denominadas Serra do Condieiro e Serrón do Lobo, nos termos municipais de Monfero (A Coruña) e Xermade (Lugo), por Resolución do 21 de maio de 1999 da Dirección Xeral de Industria (DOG 116, do 18 de xuño), e declaradas de utilidade pública, en concreto, as súas instalacións, por Resolución do 21 de maio de 1999 da Consellería de Industria e Comercio (DOG 116, do 18 de xuño), e aprobado definitivamente o proxecto sectorial de incidencia supramunicipal do referido parque eólico, por acordo do Consello da Xunta de Galicia, do 15 de xullo de 1999 (DOG 146, do 30 de xullo), a prol da sociedade Sotavento Galicia, S.A., con enderezo na r/ Hórreo, nº 94, entreplanta, 15702 Santiago de Compostela.</p>
<p>A referida declaración de utilidade pública leva implícita a necesidade de ocupación dos bens e a adquisicón dos dereitos afectados pola execución do proxecto aprobado, e a declaración de urxente ocupación, de conformidade co Decreto 205/1995, do 6 de xullo, (DOG do 17 de xullo), da Consellería de Industria e Comercio, que regula o aproveitamento da enerxía eólica na Comunidade Autonomía de Galicia, e a Lei 54/1997, do 27 de novembro, do sector eléctrico (BOE do 28 de novembro).</p>
<p>En consecuencia, fáiselles saber ós titulares propostos dos predios que se conteñen na relación anexa, ós que se lles practicará notificación para o efecto, que o día 26 de novembro de 1999, o representante da Administración acompañado dun perito, comparecerán nos predios para a toma de datos e para levantar a partir das 13 horas, nas oficinas da Casa do Concello de Monfero, as actas previas</p>
<p>á ocupación, de conformidade cos artigos 52 da Lei de expropiación forzosa, do 16 de decembro de 1954, e 56 do seu regulamento do 26 de abril de 1957, nas que se describirán os bens obxecto de expropiación ou servidume, e se farán consta-las manifestacións e os datos que sexan útiles para determina-los dereitos afectados.</p>
<p>Esta resolución publícase no Diario Oficial de Galicia, no BOP, e xornais La Voz de Galicia e El Correo Gallego, solicitando a súa exposición no taboleiro de edictos da Casa do Concello de Monfero.</p>
<p>Advírteselles ós interesados que no día e hora sinalados poderán facerse acompañar dos seus peritos e dun notario, pola súa conta, e formular por escrito perante esta delegación ata aquel momento as alegacións, para os únicos efectos de emendar posibles erros padecidos ó relaciona-los bens e dereitos obxecto de expropiación de superficies en solo ou de imposición de servidumes en superficie de voo.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativa común, cando os titulares dos predios propostos sexan descoñecidos ou se ignore o lugar de notificación; e así dirixir ó Ministerio Fiscal as dilixencias que se produzan destes, de conformidade co artigo 5 da citada Lei de expropiación forzosa.</p>
<p>A Coruña, 18 de outubro de 1999.</p>
<p>Jesús Espada Martínez</p>
<p>Delegado provincial da Coruña</p>
<p>ANEXO</p>
<p>Relación de bens e dereitos afectados.</p>
<p>Nº predio: 4.</p>
<p>Propietario: María Gen Grueiro, Vilar 1, Alto de Xestoso Monfero, A Coruña.</p>
<p>Concello: Monfero.</p>
<p>Expropiación de pleno dominio: 5.117 m.</p>
<p>Servidume de voo: 2.729 m.</p>
<p>Nº predio: 5.</p>
<p>Propietario: Juan Manuel Carretero López, Rúa da Penela 21, Vilalba e outros.</p>
<p>Concello: Monfero.</p>
<p>Expropiación de pleno dominio:</p>
<p>Servidume de voo: 491 m.</p>

