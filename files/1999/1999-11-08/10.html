---
date: '1999-11-08'
id: '11586'
page: 13
number: 215
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: IV. OPOSICIÓNS E CONCURSOS
title: >-
  Orde do 29 de outubro de 1999 pola que se anuncia convocatoria pública para a
  provisión, polo sistema de libre designación, dun posto de traballo vacante no
  organismo autónomo Augas de Galicia.
range: Orde
url: 'https://www.xunta.gal/dog/Publicados/1999/19991108/Anuncio11586_gl.html'
---
<p>De conformidade co disposto no artigo 27.2º da Lei 4/1988, do 26 de maio, da función pública de Galicia, modificada pola Lei 3/1995, de 10 abril, e no artigo 16 do Decreto 93/199l, do 20 de marzo, polo que se aproba o Regulamento de provisión de postos de traballo, promoción profesional e promoción interna e no uso das atribucións conferidas polo artigo 15.4º da referida lei, esta consellería</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, o posto de traballo que se indica no anexo I desta orde.</p>
<p>Segundo.-Poderán concorrer a ela os/as funcionarios/as que reúnan as condicións que para o posto de traballo se sinalan no anexo I.</p>
<p>Terceiro.-As solicitudes para participar nesta convocatoria presentaranse no rexistro xeral da Consellería de Política Territorial, Obras Públicas e Vivenda (edificios administrativos de San Caetano, Santiago de Compostela), nos das súas delegacións provinciais ou nas oficians previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días hábiles, contados a partir do seguinte ó da publicación desta orde no Diario Oficial de Galicia, segundo o modelo de solicitude que se inclúe no anexo II.</p>
<p>Cuarto.-Os aspirantes deberán xuntarlle á súa solicitude un currículum vitae e xustificar, mediante certificación ou copia compulsada, os méritos que aleguen.</p>
<p>Os meritos alegados e non probados da maneira que se sinala no parágrafo anterior non se terán en conta.</p>
<p>Quinto.-Esta convocatoria será resolta pola Consellería de Política Territorial, Obras Públicas e Vivenda.</p>
<p>No caso de resultar seleccionado/a para ocupa-lo posto de traballo que se relaciona no anexo I desta orde un/ha funcionario/a con destino noutra Administración pública, requirirase o informe favorable do departamento no que preste servicios, considerándose favorable de non emitirse no prazo de 15 días, tal como dispón o artigo 67 do Real decreto 364/1995, do l0 de marzo.</p>
<p>Sexto.-A resolución desta convocatoria farase pública no Diario Oficial de Galicia, e poderá, de considerarse oportuno, declararse deserta.</p>
<p>Sétimo.-O prazo de toma de posesión será de tres días hábiles se o destino anterior radica na mesma localidade do novo, ou dun mes se radica en distinta localidade ou comporta o reingreso ó servicio activo.</p>
<p>O prazo de toma de posesión comezará a contarse a partir do día seguinte ó do cesamento, que deberá efectuarse dentro dos tres días hábiles seguintes ó da publicación da resolución desta orde no Diario Oficial de Galicia.</p>
<p>Se a resolución comporta o reingreso ó servicio activo, o prazo de toma de posesión deberá computarse desde ó día seguinte ó da publicación da devandita resolución.</p>
<p>Oitavo.-Contra este orde, que esgota á vía administrativa, os interesados poderán interpoñer, potestativamente, recurso de reposición, ante este mesmo órgano no prazo dun mes, contado a partir do día seguinte ó da súa publicación, de conformidade co disposto no artigo 116 da Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro, ou directamente recurso contencioso-administrativo, no prazo de dous meses contados desde a mesma data, perante o xulgado do contencioso-administrativo da circunscrición na que teña o seu domicilio o demandante ou ben no da Coruña, á súa elección, conforme os artigos 8, 14 e 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 29 de outubro de 1999.</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>ANEXO I</p>
<p>Código do posto: OT.B01.00.001.15770.051.</p>
<p>Denominación do posto: xefe Área Estudios e Apoio Técnico.</p>
<p>Centro directivo: departamento de Xestión do Dominio Público Hidráulico.</p>
<p>Localidade: Santiago de Compostela.</p>
<p>Corpo ou escala: especial.</p>
<p>Grupo: A, B.</p>
<p>Nivel: 28.</p>
<p>Complemento específico: 1.703.640.</p>
<p>Titulación: 2004 enxeñeiro de Camiños, Canles e Portos.</p>

