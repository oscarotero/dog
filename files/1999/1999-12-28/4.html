---
date: '1999-12-28'
id: 13D5E
page: 15
number: 249
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 29 de novembro de 1999 pola que se lle autoriza o cambio de
  titularidade ó centro privado Atalaya de Vigo (Pontevedra).
range: Orde
url: 'https://www.xunta.gal/dog/Publicados/1999/19991228/Anuncio13D5E_gl.html'
---
<p>Examinado o expediente incoado pola titularidade do centro privado Atalaya de Vigo (Pontevedra), polo que se solicita o cambio de titularidade do devandito centro.</p>
<p>Resultando que mediante escrito notarial, Alfonso Miguel Pardo Vilariño cede a súa titularidade, para tódolos efectos, a Colegio Atalaya Vigo, S.L.</p>
<p>Resultando que o referido centro docente ten a correspondente autorización para imparti-las ensinanzas que no anexo desta orde se relacionan.</p>
<p>Vistos o Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG 15 de decembro) que o desenvolve.</p>
<p>Considerando que se cumpriron neste expediente tódolos requisitos esixidos pola normativa vixente nesta materia.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Autoriza-lo cambio de titularidade do centro privado Atalaya de Vigo (Pontevedra) a favor de Colegio Atalaya Vigo, S.L. con tódolos dereitos e obrigas contraídas polo cesionista Alfonso Miguel Pardo Vilariño, sen prexuízo das responsabilidades que puidesen recaer sobre o anterior titular do centro por actos ou omisións realizados antes do cambio de titularidade que se autoriza.</p>
<p>O cambio de titularidade non afectará o réxime de funcionamento do centro.</p>
<p>Contra a presente disposición, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999, (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 29 de novembro de 1999.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Pontevedra.</p>
<p>Concello: Vigo.</p>
<p>Localidade: Vigo.</p>
<p>Enderezo: rúa Portela, 87.</p>
<p>Código do centro: 36010897.</p>
<p>Denominación: Atalaya.</p>
<p>Titular: Colegio Atalaya Vigo, S.L.</p>
<p>Composición resultante.</p>
<p>a) Centro de educación infantil: 3 unidades.</p>
<p>b) Centro de educación primaria: 6 unidades.</p>
<p>c) Centro de educación secundaria: 4 unidades de educación secundaria obrigatoria.</p>

