---
date: '1999-11-22'
id: 143EA
page: 13
number: 225
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 22 de outubro de 1999, da Dirección Xeral de Calidade e
  Avaliación Ambiental, pola que se somete a información pública o estudio de
  efectos ambientais do proxecto de planta de selección e tratamento de residuos
  sólidos inertes en Santo André de Comesaña, situado no concello de Vigo
  (provincia de Pontevedra) e promovido por Toca Salgado, S.L.
range: Resolución
url: 'https://www.xunta.gal/dog/Publicados/1999/19991122/Anuncio143EA_gl.html'
---
<p>En cumprimento do disposto no artigo 2, punto 4º, do Decreto 327/1991, do 4 de outubro, de avaliación dos efectos ambientais para Galicia (Diario Oficial de Galicia nº 199, do 15 de outubro), e durante o prazo de vinte días, o órgano ambiental someterá o estudio de efectos ambientais ó trámite de información pública, mediante anuncio no Diario Oficial de Galicia.</p>
<p>Na súa virtude,</p>
<p>RESOLVO:</p>
<p>1. Someter a información pública o estudio de efectos ambientais do proxecto de planta de selección e tratamento de residuos sólidos inertes en Santo André de Comesaña, Vigo (Pontevedra) e promovido por Toca Salgado, S.L.</p>
<p>2. Para os devanditos efectos informativos poranse á disposición dos administrados exemplares nas seguintes dependencias:</p>
<p>* Dirección Xeral de Calidade e Avaliación Ambiental.</p>
<p>* Delegación Provincial da Consellería de Medio Ambiente da provincia de Pontevedra.</p>
<p>* Concello de Vigo.</p>
<p>3. As alegacións formularanse durante o dito prazo de vinte días contados a partir do día seguinte ó da publicación desta resolución no Diario Oficial de Galicia.</p>
<p>Santiago de Compostela, 22 de outubro de 1999.</p>
<p>Francisco Pan-Montojo González</p>
<p>Director xeral de Calidade e Avaliación Ambiental</p>

