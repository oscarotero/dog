---
date: '1999-11-22'
id: 143CE
page: 13
number: 225
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 26 de outubro de 1999, do Servicio de Desenvolvemento Rural de
  Lugo, pola que se anuncia a toma de posesión dos predios de substitución na
  zona de Árbol (Vilalba-Lugo).
range: Resolución
url: 'https://www.xunta.gal/dog/Publicados/1999/19991122/Anuncio143CE_gl.html'
---
<p>Ponse en coñecemento de tódolos interesados na concentración parcelaria da zona de Árbol (Vilalba-Lugo), que, co obxecto de que tomen posesión delas, se poñen á disposición dos respectivos propietarios os predios de substitución, fixándose como data límite para a dita toma de posesión o 30 de noviembre de 1999, e o 31 de marzo do 2000 para arboredo, na falta de acordo do propietario destas e o novo adxudicatario do predio no que se atopen.</p>
<p>Segundo establece o artigo 46 da Lei de concentración parcelaria para Galicia, do 14 de agosto de 1985, no prazo de trinta días hábiles, contados desde o 1 de decembro de 1999, os interesados poderán reclamar, acompañando dictame pericial de todos e cada un dos predios, sobre diferencias superiores ó dous por cento entre a cabida real dos novos predios e a que consta no expediente de concentración.</p>
<p>Con arreglo o artigo 45 da devandita lei, o propietario que non permita a toma de posesión dos predios será obxecto de compulsión directa, logo do apercibimento ou instrucción dun expediente incoado para o efecto. As denuncias contra os propietarios que impidan a toma de posesión deberán facelas os novos propietarios no prazo sinalado no segundo parágrafo deste escrito.</p>
<p>Así mesmo, ponse en coñecemento de todos que a posesión dos predios de substitución outorga ós que no acordo de concentración figuren como adxudicatarios os medios de defensa establecidos polas leis. Advírtese que todo aquel que non abandone a posesión na data antes fixada, poderá verse privado das colleitas, na falta de acordo co adxudicatario.</p>
<p>Lugo, 26 de outubro de 1999.</p>
<p>Fernando López Gutiérrez</p>
<p>Xefe do Servicio de Estructuras Rurais de Lugo</p>
<p>Visto e prace</p>
<p>P.S.R.</p>
<p>Juan José Cabañó Fernández</p>
<p>Secretario da Delegación Provincial de Lugo</p>

