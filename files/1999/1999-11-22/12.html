---
date: '1999-11-22'
id: '14352'
page: 13
number: 225
agency: XULGADO DE PRIMEIRA INSTANCIA E INSTRUCCIÓN DE PADRÓN
section: V. ADMINISTRACIÓN DE XUSTIZA
title: Edicto de poxa (135/1991).
range: Edicto
url: 'https://www.xunta.gal/dog/Publicados/1999/19991122/Anuncio14352_gl.html'
---
<p>Luis Fernández-Arias González, secretario do Xulgado de Primeira Instancia e Instrucción Único de Padrón (A Coruña),</p>
<p>Fai saber que nesta secretaría do meu cargo, e co número 135/1991, se tramita procedemento de xuízo de cognición, por instancia de Carmen, Antonio, Federico Manuel e María Cajaraville Balado, contra José Cajaraville Piñeiro, no que, por resolución desta data, se acordou sacar a pública poxa, por primeira vez e termo de vinte días, os bens que logo se dirán. Sinálase para que teña lugar o acto de remate na secretaría deste xulgado o vindeiro día 17 de decembro de 1999, ás 11 horas, coas prevencións seguintes:</p>
<p>Primeira.-Que non se admitirán ofertas que non cubran as dúas terceiras partes da valoración.</p>
<p>Segunda.-Que tódolos ofertantes, con excepción do acredor, para tomaren parte na poxa, deberán consignar na conta deste xulgado no Banco Bilbao-Vizcaya, S.A., número 1575/0000-14-135-91, unha cantidade igual, polo menos, ó 20% do valor do ben que sirva de tipo, facendo consta-lo número e o ano do procedemento, requisito sen o cal non serán admitidos, non aceptándose entrega de diñeiro en metálico ou cheques no xulgado.</p>
<p>Terceira.-Unicamente o executante poderá concorrer coa calidade de lles cede-lo remate a terceiros.</p>
<p>Cuarta.-En tódalas poxas, desde o anuncio ata a súa realización, poderán facerse ofertas por escrito, en prego pechado, facendo o depósito ó que se fixo referencia anteriormente.</p>
<p>Quinta.-Os autos e certificación rexistral, que suple os títulos de propiedade, estarán de manifesto na secretaría do xulgado, onde poderán ser examinados, entendéndose que todo licitador acepta como bastante a titulación existente e que as cargas anteriores e as preferentes, se as houber, quedarán subsistentes, sen se destinar á súa extinción o prezo do remate e entenderase que o rematante as acepta e queda subrogado na responsabilidade destas.</p>
<p>Para o suposto de que non houbese ofertantes na primeira poxa sinálase, para a realización dunha segunda, o día 21 de xaneiro de 2000, ás 11 horas, para a que servirá de tipo o 75% do sinalado para a primeira poxa, sendo de aplicación as demais prevencións da primeira.</p>
<p>Igualmente, e para o caso de que tampouco houbese licitadores na segunda poxa, sinálase para a realización dunha terceira o día 18 de febreiro do 2000, ás 11 horas, poxa que se realizará sen suxeición a tipo, debendo consignar, quen desexe tomar parte nela, o 20% do tipo que serviu de base para a segunda.</p>
<p>Se por forza maior ou causas alleas ó xulgado non puidese realizarse a poxa no día e hora sinalados, entenderase que se realizará o día seguinte hábil, á mesma hora, exceptuándose os sábados.</p>
<p>Bens que se sacan a poxa:</p>
<p>1. Predio nº 10.350. Rústico. Predio nº 149 do Plan xeral de concentración parcelaria da parroquia de Carcacia, Rumille, concello de Padrón. Terreo dedicado a prado, labradío e monte, no sitio Cacheiro, de corenta e sete áreas, dezanove centiáreas, que linda: norte, con José Cajaraville Ares (148); sur, con Elvira Iglesias Buela (150), Rosa Iglesias Buela (151), Ramón Iglesias Buela (152), Peregrina Iglesias Buela (153), Flora Buján Piñeiro (154), María Rodríguez Casal (155) e Manuel Pereira Espiñeira (156); leste, camiño, canle de auga no medio, e oeste, zona excluída. Neste predio penetra unha canle de auga.</p>
<p>Inscrita no Rexistro da Propiedade de Padrón, no tomo 497 do arquivo, libro 113 de Padrón, folio 135, predio 10.350.</p>
<p>Taxada, para efectos de poxa, na cantidade de dous millóns oitocentas trinta e unha mil pesetas.</p>
<p>Estando o executado José Cajaraville Piñeiro en ignorado paradoiro, este edicto serviralle de notificación.</p>
<p>Dado en Padrón o 4 de outubro de 1999.</p>
<p>O secretario</p>
<p>Rubricado</p>

