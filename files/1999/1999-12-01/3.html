---
date: '1999-12-01'
id: 12A06
page: 14
number: 232
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Resolución do 24 de novembro de 1999 pola que se emprazan as partes
  interesadas no recurso contencioso-administrativo 02/0004597/1999, interposto
  polo Concello de Oleiros.
range: Resolución
url: 'https://www.xunta.gal/dog/Publicados/1999/19991201/Anuncio12A06_gl.html'
---
<p>Con data do 25 de outubro de 1999, a Dirección Xeral de Montes e Medio Ambiente Natural recibe da Sección Segunda da Sala do Contencioso-Administrativo do Tribunal Superior de Xustiza de Galicia, providencia pola que se admite o recurso contencioso-administrativo 02/0004597/1999, interposto polo Concello de Oleiros, contra desestimación presunta do recurso de alzada interposto a través de Resolución 2259/1999, perante a Dirección Xeral de Montes e Medio Ambiente Natural, sobre expediente de aprobación definitiva da modificación puntual do Plan Xeral de Ordenación Municipal da UA nº 25, parcela I en Mera-Maianca.</p>
<p>A Consellería de Medio Ambiente, e de conformidade co disposto no artigo 49 da Lei 29/1998, do 13 de xullo, reguladora da xurisdicción contencioso-administrativa, acorda nesta data a remisión do expediente administrativo á referida sala, ordenando a súa notificación para xeral coñecemento a tódalas persoas interesadas no procedemento e son emprazadas para que poidan comparecer como parte</p>
<p>en autos na Sección Segunda da Sala do Contencioso Administrativo do Tribunal Superior de Xustiza de Galicia, no prazo de nove días.</p>
<p>Santiago de Compostela, 24 de novembro de 1999.</p>
<p>José Carlos del Álamo Jiménez</p>
<p>Conselleiro de Medio Ambiente</p>

