---
date: '1999-04-13'
id: 647A
page: 4
number: 69
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 18 de febreiro de 1999, da Delegación Provincial de Lugo, pola
  que se somete a información pública a solicitude de autorización
  administrativa para a ampliación da subestación de Mondoñedo (concello de
  Mondoñedo), e da súa declaración de utilidade pública. (Expediente 37/1998).
range: Resolución
url: 'https://www.xunta.gal/dog/Publicados/1999/19990413/Anuncio647A_gl.html'
---
<p>1. Autorización administrativa.</p>
<p>Para os efectos previstos no artigo 9 do Decreto 2617/1966, do 20 de outubro, de autorización de instalacións eléctricas, sométese a información pública a petición de autorización administrativa para o trazo das liñas eléctricas de referencia, as que contan coas características técnicas que se relatan a continuación:</p>
<p>a) Peticionario: Barras Eléctricas Galaico-Asturianas, S.A.</p>
<p>b) Finalidade: evacua-la enerxía xerada nos parques eólicos da zona.</p>
<p>c) Trazado, datos básicos e localización:</p>
<p>Proxecto de ampliación da subestación de Mondoñedo con dous módulos de saída de 132 kV. Concello de Mondoñedo.</p>
<p>2. Urxente ocupación.</p>
<p>O beneficiario, ó amparo do título IX da Lei 54/1997, do 27 de novembro, do sector eléctrico solicita, así mesmo, a declaración de utilidade pública das instalacións que, segundo o sinalado no artigo 54, levará implícita en todo caso a necesidade de ocupación dos bens ou de adquisición dos dereitos afectados e implicará a urxente ocupación para os afectados do artigo 52 da Lei de expropiación for</p>
<p>zosa. Polo tanto, a presente resolución de información pública, na que se relacionan tódolos bens e dereitos afectados pola urxente ocupación, realízase tamén para os efectos previstos no citado título IX da Lei 54/1997 e no que non se opoñan a ela nos artigos 10, 16 e 31.5º do Decreto 2619/1966, do 20 de outubro, polo que se aproba o regulamento da Lei sobre expropiación forzosa de sancións en materia de instalacións eléctricas.</p>
<p>3. Alegacións.</p>
<p>O que se fai público para que poidan examinarse os proxectos de instalacións nesta Delegación Provincial (edificio administrativo, Ronda Muralla, 70, Lugo), e formula-las reclamacións, por duplicado, que se consideren oportunas durante o prazo de trinta días. Igualmente, os interesados poderán formular, se é o caso, e no mesmo prazo, alegacións por escrito que farán en relación co disposto nos artigos 25 e 26 do Decreto 2619/1966, podendo corrixi-los erros que se encontren ó relaciona-los bens afectados ata o mesmo momento do levantamento das actas previas.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, e así dirixirlle ó Ministerio Fiscal as dilixencias que se produzan destes, de conformidade co artigo 5 da Lei de expropiación forzosa, do 16 de decembro de 1954.</p>
<p>Lugo, 18 de febreiro de 1999.</p>
<p>Jesús Bendaña Suárez</p>
<p>Delegado provincial de Lugo</p>
<p>Ampliación subestación de Mondoñedo (Mondoñedo)</p>
<p>Relación de propietarios, bens e dereitos afectados</p>
<table><tbody><tr><td></td></tr>
<tr><td></td></tr>
<tr><td>Predio nº</td><td>Lugar</td><td>Cultivo</td><td>Propietario (D./Dª)</td><td>Enderezo</td><td>Afección (m)</td></tr>
<tr><td></td></tr>
</tbody></table>
<table><tbody><tr><td>27</td><td>Fondoso</td><td>Pradeira</td><td>Juan Muíños Rey</td><td>Alfonso VII, 32, 27740 Mondoñedo</td><td>364</td></tr>
<tr><td></td></tr>
<tr><td>28</td><td>Fondoso</td><td>Mato</td><td>Carmen Torres Loureiro e outros</td><td>Eladio Lorenzo, 8-4º A, 27740 Mondoñedo</td><td>550</td></tr>
<tr><td></td></tr></tbody></table>

