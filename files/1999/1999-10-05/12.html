---
date: '1999-10-05'
id: 1462A
page: 11
number: 193
agency: AUGAS DE GALICIA
section: VI. ANUNCIOS
title: >-
  Resolución do 27 de setembro de 1999 pola que se anuncia a licitación, polo
  sistema de concurso polo procedemento aberto con trámite de urxencia, da
  asistencia técnica para tramitación técnica e administrativa de todo tipo de
  expedientes, relacionados con aproveitamentos hidroeléctricos, no ámbito
  xeográfico da bacía hidrográfica de Galicia-Costa.
range: Resolución
url: 'https://www.xunta.gal/dog/Publicados/1999/19991005/Anuncio1462A_gl.html'
---
<p>1. Nome, enderezo, teléfono e telefax do poder adxudicador:</p>
<p>Organismo autónomo Augas de Galicia.</p>
<p>Edificios administrativos de San Caetano.</p>
<p>Santiago de Compostela-A Coruña (España).</p>
<p>Teléfono nº: 981 54 45 51.</p>
<p>Telefax nº: 981 54 45 34.</p>
<p>2. a) Procedemento de adxudicación: concurso polo procedemento aberto con trámite de urxencia.</p>
<p>b) Categoría do servicio e descrición:</p>
<p>Clave OH.088.156/A.T.</p>
<p>Asistencia técnica para a tramitación técnica e administrativa de todo tipo de expedientes, relacionados con aproveitamentos hidroeléctricos, no ámbito xeográfico da bacía hidrográfica de Galicia-Costa.</p>
<p>Orzamento: 194.636.400 ptas. (cento noventa e catro millóns seiscentas trinta e seis mil catrocentas pesetas, equivalente a 1.169.788,32 euros).</p>
<p>3. Lugar de execución:</p>
<p>Comunidade Autónoma de Galicia.</p>
<p>4. a), b), c) Cualificación profesional do persoal responsable:</p>
<p>É a indicada no punto 6.4. do prego de prescricións técnicas particulares.</p>
<p>5. Posibilidade de que os prestadores de servicios liciten por unha parte dos servicios de que se trate:</p>
<p>Non existe posibilidade.</p>
<p>6. Variantes:</p>
<p>Os licitadores poderán presentar, ademais, se o consideran conveniente, unha variante ou alternativa que, sen alterar substancialmente o prego de prescricións técnicas particulares, o melloren.</p>
<p>7. Prazo de execución do contrato:</p>
<p>36 meses.</p>
<p>8. a) Nome e enderezo do servicio ó que pode solicitarse a documentación pertinente:</p>
<p>Organismo autónomo Augas de Galicia. Edificios administrativos de San Caetano. Santiago de Compostela-A Coruña (España).</p>
<p>Teléfono: 981 54 45 51.</p>
<p>b) Data límite para presentación de proposicións:</p>
<p>19 de novembro de 1999, ás 12 horas.</p>
<p>9. a) Persoas admitidas para asistiren á apertura das plicas:</p>
<p>Acto público.</p>
<p>b) Lugar, data e hora desta apertura:</p>
<p>Sala de xuntas da Consellería de Política Territorial, Obras Públicas e Vivenda; día 29 de novembro de 1999, ás 10 horas.</p>
<p>A mesa de contratación comprobará en acto previo a documentación xeral (sobre nº 1), segundo se especifica no punto 1.2.6. Constitución e funcionamento da mesa, do prego de cláusulas administrativas particulares.</p>
<p>10. Fianza e garantías esixidas:</p>
<p>Fianza provisional: dous por cento (2%) do importe de contrata (3.892.728 ptas., equivalente a 23.395,77 euros).</p>
<p>Fianza definitiva: catro por cento (4%) do importe de contrata (7.785.456 ptas., equivalente a 46.791,53 euros).</p>
<p>As ditas fianzas poderán ser presentadas na modalidade e polas persoas ou entidades que especifica a lexislación española vixente.</p>
<p>11. Modalidades básicas de financiamento e de pagamento e/ou referencias ás disposicións pertinentes:</p>
<p>O pagamento efectuarase por certificación mensual aprobada polo presidente do organismo autónomo Augas de Galicia, obténdose a súa contía a partir da aplicación dos prezos unitarios ás unidades de obra realmente executadas.</p>
<p>12. Se é o caso, forma xurídica que deberá adopta-la agrupación de prestadores de servicios adxudicataria do contrato:</p>
<p>Poderán aceptarse ofertas de agrupación temporal de contratistas, segundo a Lei de contratos das administracións públicas e normativa de desenvolvemento.</p>
<p>13. Datos referentes á situación de prestador de servicios e datos e formalidades necesarias para avalia-las condicións mínimas de carácter económico e técnico ás que deberá axustarse o prestador de servicios:</p>
<p>Os que figuran no prego de cláusulas administrativas particulares.</p>
<p>14. Prazo durante o que o licitador estará obrigado a mante-la súa oferta: 3 meses conforme o artigo 90 da Lei 13/1995, de contratos das administracións públicas.</p>
<p>15. Criterios que se utilizarán para a adxudicación do contrato:</p>
<p>Os que figuran no prego de cláusulas administrativas particulares.</p>
<p>16. Información complementaria:</p>
<p>Requisitos específicos do contratista: os licitadores deberán presentar, para os efectos de acredita-la súa solvencia económica e financeira, os documentos citados no artigo 16 da Lei 13/1995, letra a), e a súa solvencia técnica ou profesional mediante os documentos citados no artigo 19, letras a) e b) da mesma lei.</p>
<p>De posuí-lo licitador a clasificación do grupo I, subgrupo 1, categoría C, será eximido da presentación da solvencia económica e financeira e da solvencia técnica ou profesional.</p>
<p>17. Data de envío do anuncio:</p>
<p>28 de setembro de 1999.</p>
<p>18. Data de recepción do anuncio pola Oficina de Publicacións Oficiais das Comunidades Europeas:</p>
<p>28 de setembro de 1999.</p>
<p>O importe deste anuncio será por conta do adxudicatario.</p>
<p>Santiago de Compostela, 27 de setembro de 1999.</p>
<p>Agustín Hernández Fernández de Rojas</p>
<p>Presidente do organismo autónomo Augas</p>
<p>de Galicia</p>

