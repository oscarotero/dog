---
date: '1999-10-05'
id: 145FE
page: 11
number: 193
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 23 de setembro de 1999, da Dirección Xeral de Relacións
  Laborais, pola que se ordena a publicación do acordo de modificación do texto
  da norma específica 4) Axuda de estudios do traballador, dos criterios de
  reparto do fondo de acción social para o exercicio 1999, subscrito o 2 de
  xullo de 1999, aprobado polo Consello da Xunta de Galicia o día 15 de xullo de
  1999, e publicado por Resolución do 21 de xullo de 1999 (DOG número 143, do
  27).
range: Resolución
url: 'https://www.xunta.gal/dog/Publicados/1999/19991005/Anuncio145FE_gl.html'
---
<p>Visto o acordo de modificación dos criterios de reparto do fondo de acción social para o exercicio 1999, no que se recolle a modificación do texto da norma específica 4) Axuda de estudios do traballador, aprobado o día 3 de setembro de 1999 polos representantes da Administración autonómica e as organizacións sindicais CIG, CC.OO., UGT e CSI-CSIF representadas na Mesa Xeral de Negociación de Funcionarios e no Comité Intercentros do persoal laboral, así como na Comisión de Concesión das Axudas de Acción Social do ano 1999, e de conformidade co disposto no artigo 36 da Lei 9/1987, do 12 de xuño.</p>
<p>A Dirección Xeral de Relacións Laborais</p>
<p>ACORDA:</p>
<p>Primeiro.-Ordena-la inscrición do devandito acordo no rexistro correspondente desta dirección xeral.</p>
<p>Segundo.-Dispoñe-la súa publicación no Diario Oficial de Galicia.</p>
<p>Santiago de Compostela, 23 de setembro de 1999.</p>
<p>Jose María Fernández Olea</p>
<p>Director xeral de Relacións Laborais</p>
<p>ANEXO</p>
<p>4) Axuda de estudios do traballador.</p>
<p>-Beneficiarios.</p>
<p>O personal ó servicio da Xunta de Galicia recollido no punto 1, ámbito persoal, que curse estudios universitarios que dean lugar á obtención de títulos</p>
<p>académicos oficiais redactados pola Administración pública, durante o curso académico 1999/2000.</p>
<p>O persoal que teña a condición de mutualista de Muface quedará excluído coa clave «Falta importe percibido por Muface», ata que a dita mutualidade remita certificación dos seus mutualistas que obtiveran este tipo de axuda pola dita mutualidade.</p>
<p>Queda excluído desta axuda o persoal que teña a matrícula subvencionada.</p>
<p>Se ó remate do prazo de presentación de solicitudes ou do prazo de reclamacións o solicitante non puidese, por non estar aberto o prazo de inscrición, presenta-lo documento de ter aboada a matrícula do curso 1999/2000, poderá ser beneficiario da axuda e aboaráselle con cargo ó fondo social do ano 2000.</p>
<p>-Contido.</p>
<p>Reparto da contía sinalada para esta axuda no punto 6 deste acordo, cos seguintes topes:</p>
<p>Tope máximo: 25.000 ptas.</p>
<p>A cantidade para pagar desta axuda a cada traballador será o 25% do importe pagado en concepto de matrícula.</p>
<p>A comisión de reparto poderá alterar esta porcentaxe á alza ou á baixa segundo chegue ou non o orzamento desta axuda.</p>
<p>-Documentación.</p>
<p>a) Solicitude normalizada.</p>
<p>b) Copia cotexada da matrícula referente ó curso académico 1999/2000, debendo figura-lo importe pagado.</p>
<p>c) Se é o caso, documentación acreditativa de ter aboada a matrícula do curso 1999/2000, despois do día seguinte ó prazo de reclamacións, antes do 30-9-2000 co fin de poder eleva-la correspondente proposta de aprobación da axuda con cargo ó fondo de acción social do ano 2000.</p>

