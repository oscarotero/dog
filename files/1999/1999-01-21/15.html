---
date: '1999-01-21'
id: AF62
page: 752
number: 13
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (174/1995).
range: Edicto
url: 'https://www.xunta.gal/dog/Publicados/1999/19990121/AnuncioAF62_gl.html'
---
<p>Ángel Pantín Reigada, maxistrado-xuíz do Xulgado de Primeira Instancia e Instrucción número cinco de Santiago de Compostela, fai saber que neste xulgado do meu cargo, baixo o número 174/1995, séguense autos de Decl. Men. Cuant. Rec. Cantid., a instancia do procurador Julio Barreiro Fernández en representación de Carlos Gómez Fernández e Enrique Cancelo Aller, contra Cercotrans, S.L., en reclamación de cantidade, e nas actuacións acordouse sacar á venda en primeira e pública poxa, polo termo de vinte días e prezo da valoración pericial, o seguinte ben embargado ó demandado:</p>
<p>1. Dereitos derivados da cesión do producto de transporte Cargoexpress no ámbito xeográfico de Galicia do que o contido, coas obrigacións e cargas correspondentes, vén expresado polo contrato 2.15.010-1 aportado nas actuacións, e que se extinguirá respecto dos eventuais adquirentes de resultar resolto o contrato no xuízo de menor contía 1108/1995 do Xulgado de Primeira Instancia número catorce de Madrid.</p>
<p>A poxa terá lugar na sala da Audiencia deste xulgado, sito na rúa Viena, nº 2, do Polígono das Fontiñas, o vindeiro día 18 de febreiro ás once horas, conforme as seguintes condicións:</p>
<p>1. O tipo do remate será de 41.251.705 pesetas, sen que se admitan poxas que non cubran as dúas terceiras partes da dita suma.</p>
<p>2. Para poderen tomar parte na poxa os licitadores deberán consignar previamente na conta de consignacións deste xulgado no B.B.V. número conta 1592-15-174-95 o vinte por cento do tipo do remate.</p>
<p>3. Poderán facerse poxas por escrito, en prego pechado, desde o anuncio da poxa ata a súa celebración, depositando na mesa do xulgado, xunto con aquel, o vinte por cento do tipo do remate.</p>
<p>4. Só a parte autora poderá facer o remate á calidade de cedelo a un terceiro.</p>
<p>5. Reservaranse en depósito por instancia do acredor ás consignacións dos licitadores que non foren rematantes e que o admitan e cubriran o tipo da poxa, para os efectos de que se o primeiro adxudicatario non cumprise coa obriga, poida aprobarse o remate a favor dos que o sigan na orde das súas respectivas ofertas.</p>
<p>6. As cargas e gravames anteriores e os preferentes, se os houber, ó crédito do autor, continuarán subsistentes e sen cancelar, entendéndose que o rematante os acepta e queda subrogado na responsabilidade das respectivas ofertas, sen destinarse á súa extinción o prezo do remate.</p>
<p>En prevención de que non houbese licitadores na primeira poxa sinálase para a segunda o día dezaseis de marzo ás once horas, nas mesmas condicións que a primeira, agás o tipo de remate que será do setenta e cinco por cento do da primeira; e, no caso de quedar deserta a devandita segunda poxa, celebrarase unha terceira sen suxeición a tipo, o día vinteún de abril, tamén ás once horas, sendo para ela as restantes condicións fixadas para a segunda.</p>
<p>Santiago de Compostela, un de decembro de mil novecentos noventa e oito.</p>
<p>O secretario</p>
<p>Rubricado</p>

