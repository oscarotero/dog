---
date: '1999-05-25'
id: '8812'
page: 6
number: 98
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 10 de maio de 1999 pola que se ordena a publicación do acordo do
  Consello da Xunta de Galicia do 7 de maio de 1999, polo que se modifica a
  relación de postos de traballo da Consellería de Cultura, Comunicación Social
  e Turismo.
range: Resolución
url: 'https://www.xunta.gal/dog/Publicados/1999/19990525/Anuncio8812_gl.html'
---
<p>A Lei 9/1997, do 21 de agosto, de ordenación e promoción do turismo de Galicia no título VI aborda</p>
<p>canto se refire á disciplina turística e no artigo 80 crea a escala técnica de inspección turística dentro do corpo de xestión da Xunta de Galicia. O Decreto 315/1998, do 12 de novembro, regula de forma máis precisa as funcións, organización, planificación e actuación da inspección de turismo. Como consecuencia deste novo marco legal é preciso incrementa-lo cadro de persoal de inspectores de turismo.</p>
<p>O Decreto 351/1997, do 10 de decembro, polo que se fixa a estructura orgánica da Xunta de Galicia, adscribe a Dirección Xeral de Turismo á Consellería de Cultura, Comunicación Social e Turismo. No artigo 8 do Decreto 8/1998, do 8 de xaneiro, determínanse as funcións e a estructura da devandita dirección xeral. Todo isto fai necesario incorporar á relación de postos de traballo da Consellería de Cultura, Comunicación Social e Turismo os postos da Dirección Xeral de Turismo.</p>
<p>Por todo isto, por proposta da Consellería de Cultura, Comunicación Social e Turismo, oídas as organizacións sindicais presentes na Mesa Xeral de Negociación da Comunidade Autónoma de Galicia e a Comisión de Persoal, o Consello da Xunta de Galicia na súa reunión do día sete de maio de mil novecentos noventa e nove, adoptou o seguinte</p>
<p>ACORDO:</p>
<p>1. Modifica-la vixente relación de postos de traballo da Consellería de Cultura, Comunicación Social e Turismo, nos termos que se sinalan no anexo ó presente acordo.</p>
<p>2. Ordena-la publicación da dita modificación no Diario Oficial de Galicia para efectos da súa entrada en vigor a partir do día seguinte a ela.</p>
<p>3. Clasificar como posto de libre designación, de acordo coa motivación que se especifica, o seguinte:</p>
<p>Código: CU.C06.00000.15770.001.</p>
<p>Denominación: secretario/a director xeral.</p>
<p>Motivación: artigo 6 da orde da Consellería da Presidencia e Administración Pública do 21 de novembro de 1989 (DOG nº 232, do 4 de decembro).</p>
<p>Posto de confianza.</p>
<p>Visto o acordo adoptado polo Consello da Xunta de Galicia na súa reunión do día sete de maio de mil novecentos noventa e nove, relativo á modificación da relación de postos de traballo da Consellería de Cultura, Comunicación Social e Turismo, coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 10 de maio de 1999.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>

