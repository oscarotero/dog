---
date: '1999-05-25'
id: '8846'
page: 6
number: 98
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 14 de abril de 1999, da Secretaría Xeral e do Patrimonio da
  Consellería de Economía e Facenda, pola que se fan públicas as razóns que
  xustifican a utilización do procedemento de contratación directa na
  adquisición a título oneroso de varios predios situados en Catasós, termo
  municipal de Lalín (Pontevedra).
range: Resolución
url: 'https://www.xunta.gal/dog/Publicados/1999/19990525/Anuncio8846_gl.html'
---
<p>En cumprimento do disposto no artigo 18.2º da Lei 3/1985, do 12 de abril, do patrimonio da Comunidade Autónoma de Galicia e 46.2º do seu regulamento, e á vista das competencias que teño atribuídas conforme o disposto no Decreto 13/1997, do 23 de xaneiro, polo que se fixa a estructura orgánica da Consellería de Economía e Facenda,</p>
<p>RESOLVO:</p>
<p>Facer público que se xustifica, logo da fiscalización da Intervención Delegada da Consellería de Economía e Facenda e por proposta da Consellería de Medio Ambiente, a utilización do procedemento de contratación directa, de acordo coas peculiaridades dos bens reflectidas no informe da Dirección Xeral de Montes e Medio Ambiente Natural do 7 de maio de 1998, na adquisición dos predios situados no lugar de Quintela, parroquia de Catasós, termo municipal de Lalín (Pontevedra).</p>
<p>Santiago de Compostela, 14 de abril de 1999.</p>
<p>Emilio Álvarez Rey</p>
<p>Secretario xeral e do Patrimonio</p>

