---
date: '1999-01-12'
id: 254E
page: 316
number: 6
agency: CONSELLERÍA DE EDUCACIÓN E ORDENACIÓN UNIVERSITARIA
section: II. AUTORIDADES E PERSOAL
title: >-
  Orde do 9 de decembro de 1998 pola que se dispón a substitución dun membro no
  Consello Universitario de Galicia.
range: Orde
url: 'https://www.xunta.gal/dog/Publicados/1999/19990112/Anuncio254E_gl.html'
---
<p>O artigo 12 da Lei 5/1987 e o artigo 4 do Decreto 240/1992, do 30 de xullo (DOG do 12 de agosto), polo que se aproba o Regulamento do Consello Universitario de Galicia regulan a composición do Consello Universitario de Galicia.</p>
<p>Na letra D) do artigo 4 do Decreto 240/1992, do 30 de xullo, establécese que o secretario do Consello Universitario de Galicia será un funcionario designado polo conselleiro de Educación e Ordenación Universitaria.</p>
<p>Pola Orde do 16 de xuño de 1998 (DOG do 6 de xullo) faise pública a composición do Consello Universitario de Galicia. No punto 4 do artigo único desta orde figura como secretario do Consello Universitario de Galicia, Eleutino Álvarez Álvarez, subdirector xeral de Universidades.</p>
<p>Designado Ubaldo Rivas Romero como subdirector xeral de Universidades, por proposta do conselleiro, procede face-la substitución do secretario do Consello Universitario de Galicia, en virtude do disposto no artigo 4.D) do citado Decreto 240/1992, do 30 de xullo. Por todo iso,</p>
<p>DISPOÑO:</p>
<p>Artigo único.</p>
<p>Nomear como secretario do Consello Universitario de Galicia a Ubaldo Rivas Romero, subdirector xeral de Universidades.</p>
<p>Esta persoa substitúe, a Eleutino Álvarez Álvarez que cesa como membro do Consello Universitario de Galicia, agradecéndolle os servicios prestados.</p>
<p>Santiago de Compostela, 9 de decembro de 1998.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>0080</p>

