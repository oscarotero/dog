---
date: '1999-03-17'
id: 55A2
page: 3109
number: 53
agency: CONCELLO DE VIGO
section: VI. ANUNCIOS
title: Anuncio do concurso para cubrir dúas prazas de técnico.
range: Anuncio
url: 'https://www.xunta.gal/dog/Publicados/1999/19990317/Anuncio55A2_gl.html'
---
<p>En uso das facultades que me confire o artigo 21.1º n) da Lei 7/1985, do 2 de abril, de bases de réxime local, procedo a convoca-lo concurso para cubrir dous postos de técnico de promoción económica e desenvolvemento local e técnico de administración.</p>
<p>Bases</p>
<p>I. Obxecto.</p>
<p>As presentes bases teñen por obxecto rexe-la convocatoria para cubrir polo sistema de concurso os postos de traballo vacantes de:</p>
<p>-Técnico de promoción económica e desenvolvemento local.</p>
<p>-Técnico de Administración xeral.</p>
<p>Os postos estarán suxeitos ó réxime de dedicación exclusiva.</p>
<p>II. Características.</p>
<p>Contarán coas seguintes:</p>
<p>a) Denominación: técnico de promoción económica e desevolvemento local.</p>
<p>Tipo: singularizado.</p>
<p>Titulación esixida: doutor, licenciado, enxeñeiro, arquitecto ou equivalente.</p>
<p>Formación específica: licenciado en ciencias económicas ou empresariais.</p>
<p>Grupo de titulación: A.</p>
<p>Complemento de destino: 26.</p>
<p>Complemento específico ano 1998: 2.095.156 pesetas.</p>
<p>Unidade á que está adscrito: Promoción Económica e Relacións Comunitarias.</p>
<p>b) Denominación: técnico de Administración xeral.</p>
<p>Tipo: non singularizado.</p>
<p>Titulación esixida: licenciado en dereito, ciencias políticas, económicas, intendente mercantil ou actuario.</p>
<p>Formación específica: licenciado en dereito.</p>
<p>Grupo de titulación: A.</p>
<p>Nivel complemento destino: 26.</p>
<p>Complemento específico ano 1998: 2.096.156 pesetas.</p>
<p>Unidade á que está adscrito o posto: Xerencia de Urbanismo.</p>
<p>III. Requisitos dos candidatos.</p>
<p>Serán requisitos indispensables para concorrer á convocatoria e poder desevolve-lo posto no caso de ser nomeados, os seguintes:</p>
<p>a) Contar coa condición de funcionario de carreira da Xunta de Galicia ou de calquera das corporacións locais comprendidas no ámbito territorial da Comunidade Autónoma.</p>
<p>b) Estar integrados no grupo A de titulación.</p>
<p>c) Estar en posesión da titulación de doutor, licenciado, enxeñeiro, arquitecto ou equivalente no caso de técnico de promoción económica e densenvolvemento local, e de licenciado en dereito, ciencias políticas, económicas, intendente mercantil ou actuario, no caso de técnico de Administración xeral.</p>
<p>d) Non atoparse en situación de suspenso firme.</p>
<p>e) Contar con 2 anos de permanencia como mínimo no posto de destino definitivo.</p>
<p>IV. Convocatorias.</p>
<p>A convocatoria que conteña as bases será aprobada pola Alcaldía e remitida á Consellería da Presidencia e Administración Pública para a súa publicación no Diario Oficial de Galicia.</p>
<p>V. Solicitudes.</p>
<p>As solicitudes dirixiranse ó alcalde-presidente do Concello de Vigo dentro do prazo de 15 días hábiles contados a partir do seguinte á publicación da convocatoria no DOG.</p>
<p>Ademais do contido mínimo establecido no artigo 70 da Lei 30/1992, do 26 de novembro, na solicitude deberá indicarse a entidade na que presta servicios ou a última na que os tivese prestado, se non se atopase en situación de servicio activo; situación administrativa na que se encontra e posto de traballo que ocupa ou a última que ocupou como destino definitivo.</p>
<p>Poderán solicitarse as dúas vacantes sempre que se reúnan as condicións para iso, indicando a orde de preferencia.</p>
<p>As anteriores circunstancias deberán ser certificadas pola autoridade ou funcionario competente para iso, en cada caso.</p>
<p>Os funcionarios con algunha discapacidade poderán instar, no caso de que lle fora adxudicado algún dos postos, a adaptación de medios materiais para o desenvolvemento do posto, sempre que conten con algunha discapacidade. A comisión de valoración poderá reclamarlle ó interesado a información que considere oportuna e solicita-los dictames necesarios previos á adopción da resolución que proceda.</p>
<p>Unha vez rematado o período de presentación de instancias, as solicitudes formuladas serán vinculantes para o adxudicatario e o destino adxudicado irrenunciable, agás que se obtivese outro destino antes da finalización do prazo de toma de posesión.</p>
<p>VI. Méritos.</p>
<p>A documentación correspondente ós méritos deberá presentarse xunto coa instancia e acreditarse de xeito indubidable da mesma forma cós datos relativos á súa situación administrativa.</p>
<p>Os méritos que se valorarán serán os seguintes:</p>
<p>1º Estar en posesión das titulacións que se esixen nas características de cada un dos postos como formación específica propias do ámbito funcional o que se adscribe cada un dos postos (promoción económica e desenvolvemento local, unha, e urbanismo no outro).</p>
<p>2º Posuír experiencia en tarefas específicas propias do ámbito funcional do posto ó que se aspira ou da área á que aquel se adscribe.</p>
<p>3º Pola posesión dun determinado grao persoal.</p>
<p>4º Pola asistencia debidamente acreditada a cursos de formación ou perfeccionamento impartidos ou homologados polo INAP e EGAP ou calquera outro organismo oficial recoñecido para imparti-los relacionados coas funcións do posto.</p>
<p>5º Antigüidade na administración:</p>
<p>-Computaranse para estes efectos os recoñecidos que se prestasen con anterioridade a obte-la condición de funcionario de carreira, distinguíndose para efectos de valoración os prestados dentro do grupo A de titulación ó que está adscrito o posto e os demais da área funcional á que se adscribe.</p>
<p>6º Polo coñecemento do idioma galego, segundo o curso que se teña superado.</p>
<p>VII. Valoración dos méritos.</p>
<p>A valoración dos méritos contidos na base anterior efectuarase de conformidade co seguinte baremo:</p>
<p>1º Titulacións que figuran incluídas dentro das características do posto como formación específica:</p>
<p>-Por estar en posesión de cada unha das ditas titulacións: 2 puntos.</p>
<p>2º Experiencia:</p>
<p>-Por cada ano ou fracción superior a 6 meses da experiencia indicada en cada un dos casos: 0,30 puntos, cun máximo de 4 puntos.</p>
<p>-Para estes efectos, os servicios prestados en comisión de servicios ou en servicios especiais puntuaranse como realizados no posto de orixe do funcionario.</p>
<p>3º Grao persoal:</p>
<p>-Por contar co grao correspondente ó nivel de complemento de destino do posto: 1 punto.</p>
<p>-Por cada nivel superior de grao: 0,50 puntos.</p>
<p>4º Cursos de formación e perfeccionamento:</p>
<p>Valoraranse segundo a súa duración:</p>
<p>-De 5 a 19 horas: 0,25 puntos.</p>
<p>-De 20 a 39 horas: 0,50 puntos.</p>
<p>-De 40 a 100 horas: 1,00 punto.</p>
<p>-De 101 a 200 horas: 1,50 puntos.</p>
<p>-Máis de 200 horas: 2,00 puntos.</p>
<p>A puntuación total non poderá exceder de 4 puntos.</p>
<p>5º Antigüidade na Administración:</p>
<p>-Por cada ano ou fracción superior a 6 meses de servicios como funcionario de carreira no grupo A de titulación: 0,40 puntos.</p>
<p>-En calquera outro grupo: 0,20 puntos.</p>
<p>A puntuación por este punto non poderá exceder de 4 puntos, computándose para estes efectos os servicios recoñecidos que se prestaran con anterioridade a obte-la condición de funcionario de carreira.</p>
<p>6º Coñecemento do idioma galego:</p>
<p>-Por ter superado o curso de iniciación: 1 punto.</p>
<p>-Por ter superado o curso de perfeccionamento: 2 puntos.</p>
<p>-Por ter superado o curso de linguaxe administrativa básica: 2,50 puntos.</p>
<p>-Por ter superado o curso de linguaxe administrativa media: 2,75 puntos.</p>
<p>-Por ter superado o curso de linguaxe administrativa superior: 3,00 puntos.</p>
<p>Só se puntuará o superior alegado e xustificado como mérito.</p>
<p>VIII. Orde de prioridade.</p>
<p>A adxudicación dos postos determinarase pola puntuación obtida de acordo coa base anterior.</p>
<p>No caso de empate nas puntuacións, acudirase para dirimilo á outorgada polos méritos alegados seguindo a orde establecida nos diferentes puntos desta base. De continuar, a maior antigüidade como funcionario e, por último, a maior idade.</p>
<p>IX. Lista de admitidos e excluídos.</p>
<p>Rematado o prazo de presentación de instancias, o alcalde dictará resolución aprobando a lista de admitidos/excluídos que será publicada no DOG e na que se fará consta-lo lugar no que se atopen expostas para a súa consulta.</p>
<p>Os excluídos, se os houbese, disporán dun prazo de 10 días para emenda-los defectos que motivaron a exclusión.</p>
<p>No mesmo prazo, o alcalde dictará resolución aprobando a lista definitiva de admitidos -que será a inicial senón houbese exclusións- no mesmo lugar no que se expuxeron as listas de admitidos/excluídos.</p>
<p>Contra esta resolución os interesados poderán interpoñer recurso contencioso-administrativo no prazo de 2 meses a partir do día seguinte á publicación, perante o Tribunal Superior de Xustiza de Galicia.</p>
<p>X. Comisión de valoración.</p>
<p>A comisión de valoración encargada de xulga-los méritos dos aspirantes, estará composta polos seguintes membros:</p>
<p>Presidente: o alcalde ou concelleiro en quen delegue.</p>
<p>Secretario: o secretario xeral da corporación ou técnico de Administración xeral que designe o alcalde.</p>
<p>Vocais: 3 representantes da corporación e o mesmo número do organismo de representación unitaria dos funcionarios</p>
<p>Participará como asesor o xefe do servicio ou técnico cualificado, que ó igual que o secretario, contarán con voz pero sen voto.</p>
<p>XI. Nomeamento.</p>
<p>A comisión, unha vez valorados os méritos, efectuará a proposta provisional para a adxudicación de postos de traballo ós candidatos que obtivesen a maior puntuación, que se exporá no mesmo lugar que as listas para que os concursantes poidan formular reclamacións perante o alcalde nun prazo máximo de 10 días hábiles a partir do seguinte á publicación.</p>
<p>As reclamacións serán resoltas pola comisión de valoración que procederá a elevar á corporación a través da alcaldía, a proposta definitiva de resolución do concurso, que unha vez aprobada polo Pleno se fará pública no DOG, xunto co nomeamento dos candidatos designados e a indicación dos destinos adxudicados.</p>
<p>XII. Adxudicación de destinos.</p>
<p>Unha vez obtido o destino, os traslados que se deriven da resolución do presente concurso terán a consideración de voluntaria; en consecuencia non xerarán dereito e indemnización ningunha.</p>
<p>XIII. Toma de posesión.</p>
<p>Será de 3 días hábiles se o nomeamento non implica cambio de residencia do funcionario e dun mes se comporta tal cambio ou reingreso ó servicio activo.</p>
<p>Comezará a contarse a partir do día seguinte á data de cesamento do funcionario, que deberá efectuarse dentro dos 3 días hábiles seguintes á publicación da resolución do concurso no DOG; se a resolución leva consigo o reingreso ó servicio activo, o referido prazo computarase desde a data da publicación.</p>
<p>Contra o presente acordo poderá interpoñerse recurso contencioso-administrativo perante o Tribunal Superior de Xustiza de Galicia nun prazo de dous meses contados a partir do día seguinte á data da publicación.</p>
<p>Vigo, 5 de febreiro de 1999.</p>
<p>Manuel Pérez Álvarez</p>
<p>Alcalde</p>

