---
date: '1999-08-12'
id: D7FE
page: 10
number: 155
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 239/1999, do 29 de xullo, polo que se regula a composición e funcións
  da Comisión Delegada da Xunta de Galicia para o Medio Ambiente.
range: Decreto
url: 'https://www.xunta.gal/dog/Publicados/1999/19990812/AnuncioD7FE_gl.html'
---
<p>A Comisión Delegada da Xunta de Galicia para o Medio Ambiente creouse polo Decreto 15/1994, do 4 de febreiro, coa finalidade de coordina-la política ambiental e establece-las liñas básicas de actuación nesta materia.</p>
<p>A nova estructura orgánica da Xunta de Galicia que establece o Decreto 347/1997, do 9 de decembro, obriga a adapta-la súa composición, polo que por iniciativa do conselleiro de Medio Ambiente e por proposta do conselleiro da Presidencia e Administración Pública, logo de deliberación do Consello da Xunta de Galicia na súa reunión do día vintenove de xullo de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>A Comisión Delegada da Xunta de Galicia para o Medio Ambiente, creada polo Decreto 15/1994, do 4 de febreiro, estará integrada por:</p>
<p>a) Presidente:</p>
<p>Presidente da Xunta de Galicia.</p>
<p>b) Membros:</p>
<p>Conselleiro da Presidencia e Administración Pública.</p>
<p>Conselleiro de Economía e Facenda.</p>
<p>Conselleiro de Política Territorial, Obras Públicas e Vivenda.</p>
<p>Conselleiro de Industria e Comercio.</p>
<p>Conselleiro de Agricultura, Gandería e Política Agroalimentaria.</p>
<p>Conselleiro de Cultura, Comunicación Social e Turismo.</p>
<p>Conselleiro de Sanidade e Servicios Sociais.</p>
<p>Conselleiro de Pesca, Marisqueo e Acuicultura.</p>
<p>Conselleiro de Xustiza, Interior e Relacións Laborais.</p>
<p>Conselleiro de Medio Ambiente.</p>
<p>c) Secretaría técnica:</p>
<p>Exerceraa a Consellería de Medio Ambiente que preparará a orde do día e seguirá os traballos da comisión.</p>
<p>d) O presidente da comisión poderá convocar ás reunión desta a outros membros do Consello da Xunta de Galicia, a altos cargos da Administración da Comunidade Autónoma e, excepcionalmente, a aquelas persoas que poidan prestar unha contribución singular ó asunto de que se trate.</p>
<p>Artigo 2º</p>
<p>Son funcións da Comisión Delegada da Xunta de Galicia para o Medio Ambiente:</p>
<p>a) A adecuada coordinación da política de ambiente coas demais políticas sectoriais.</p>
<p>b) A aprobación das liñas básicas de actuación en materia de ambiente e desenvolvemento sostible.</p>
<p>c) Elaboración de informes e propostas para o Consello da Xunta de Galicia en materia de ambiente e desenvolvemento sostible.</p>
<p>d) As funcións e competencias que expresamente lle delegue o Consello da Xunta de Galicia.</p>
<p>Disposición derrogatoria</p>
<p>Queda derrogado o Decreto 15/1994, do 4 de febreiro, polo que se crea a Comisión Delegada para o Medio Ambiente, no que se opoña ó disposto neste decreto, e cantas disposicións contradigan o seu contido.</p>
<p>Disposicións derradeiras</p>
<p>Primeira.-Facúltase o conselleiro de Medio Ambiente para dictar cantas disposicións sexan precisas para o cumprimento e desenvolvemento deste decreto.</p>
<p>Segunda.-Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vintenove de xullo de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia e Administración Pública</p>

