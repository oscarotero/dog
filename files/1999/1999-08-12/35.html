---
date: '1999-08-12'
id: D892
page: 10
number: 155
agency: CONCELLO DE RIBADEO
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/1999/19990812/AnuncioD892_gl.html'
---
<p>En cumprimento da resolución da alcaldía do 19-7-1999 e do disposto no artigo 79 da Lei 13/1995, do 18 de maio, de contratos das administracións públicas e 326 da Lei 7/1997, do 22 de xullo, da Administración local de Galicia, faise pública a licitación do seguinte contrato de proxecto e obra:</p>
<p>1. Obxecto: proxecto e obra para o equipamento do Centro Sociocultural, Xuvenil e da 3ª Idade.</p>
<p>2. Tramitación: urxente.</p>
<p>3. Procedemento: aberto.</p>
<p>4. Sistema de adxudicación: concurso.</p>
<p>5. Prezo e financiamento: sesenta millóns (60.000.000 de ptas., 360.607, 26 euros) IVE incluído, con cargo á partida orzamentaria 99/451.623.</p>
<p>6. Prazo de execución: seis meses.</p>
<p>7. Período de garantía: un ano.</p>
<p>8. Fianza provisional: 1.200.000 ptas. (7.212,15 euros).</p>
<p>9. Fianza definitiva: 4% do orzamento do contrato 2.400.000 ptas. (14.424,29 euros).</p>
<p>10. Clasificación: como empresa de obras, grupo J, subgrupo 2, categoría b); grupo I, subgrupo 1, categoría c); grupo C, subgrupo 4, categoría c).</p>
<p>11. Presentación de ofertas: durante os 13 días naturais seguintes ó da publicación deste anuncio no DOG, cos requisitos do artigo 8 do prego de condicións, presentándoas no rexistro do concello ou remitíndoas por correo, comunicándoo neste caso mediante telegrama ou fax.</p>
<p>O prego de condicións económico-administrativas particulares está á disposición de tódolos contratistas interesados nas oficinas xerais do Concello de Ribadeo, Pza. de España, nº 1, 27700 Ribadeo-Lugo, teléfono: 982 12 86 50; fax: 982 13 09 75, horario de atencion ó público de 9 a 14 horas de luns a venres.</p>
<p>12. Modelo de proposición.</p>
<p>Don/Dona ... veciño de ..., con enderezo en ..., titular do DNI ..., en nome propio (ou en representación de ..., conforme acredito con poder verificado suficientemente, informadao/a do concurso tramitado polo Concello de Ribadeo para a adxudicación, mediante procedemento aberto, para a redacción do proxecto e execución das obras de equipamento do Centro Sociocultural, Xuvenil e da 3ª Idade, comprométese a executa-las obras na forma determinada no prego de claúsulas administrativas e bases técnicas, que integramente acepto, por un prezo de ... ptas. (en letra e número) e para tal efecto xunto proxecto técnico e memoria anexa comprensiva dos seguintes extremos:</p>
<p>a) Funcionalidade e adecuación das solucións técnicas ó fin proposto.</p>
<p>b) Calidade dos materiais e equipos orzados.</p>
<p>c) Características estéticas acordes co edificio obxecto de actuación.</p>
<p>13. Apertura de proposicións: realizaraa a mesa de contratación en acto público, segundo a cláusula 11 do prego, dentro dos 10 días seguintes ó de remate de presentación de ofertas e previa convocatoria ós licitadores.</p>
<p>Ribadeo, 29 de xullo de 1999.</p>
<p>José Carlos Rodríguez Andina</p>
<p>Alcalde</p>

