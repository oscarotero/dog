---
date: '1999-06-15'
id: 1455A
page: 7
number: 113
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 8 de xuño de 1999 pola que se anuncia a licitación do concurso,
  polo procedemento aberto e trámite de urxencia, da obra clave PO/99/31.3.
range: Resolución
url: 'https://www.xunta.gal/dog/Publicados/1999/19990615/Anuncio1455A_gl.html'
---
<p>a) Obra.</p>
<p>1. Urbanización da rúa Venezuela, concello de Silleda. Convenio da Consellería de Política Territorial, Obras Públicas e Vivenda e o Concello de Silleda 20-2-1999.</p>
<p>Clave: PO/99/31.3.</p>
<p>Orzamento: sesenta millóns duascentas trinta e cinco mil seiscentas vintecatro pesetas (60.235.624).</p>
<p>51.200.280 millóns de pesetas serán achegados pola Consellería de Política Territorial, Obras Públicas e Vivenda; 9.035.344 millóns de pesetas serán achegados polo Concello de Silleda.</p>
<p>Os desembolsos económicos, a medida que se expidan as certificacións de obra, será efectuados pola Consellería de Política Territorial, Obras Públicas e Vivenda e polo Concello de Silleda de forma proporcional á porcentaxe de participación no financiamento das obras.</p>
<p>85% a Consellería de Política Territorial, Obras Públicas e Vivenda e 15% o Concello de Silleda.</p>
<p>Prazo de execución: 6 meses.</p>
<p>Clasificación: grupo G, subgrupo 6, categoría c.</p>
<p>Grupo E, subgrupo 1, categoría d.</p>
<p>Garantía provisional: 1.204.712 ptas.</p>
<p>(Declarada urxente consonte o establecido no artigo 72 da Lei 13/1995, de contratos das administracións públicas).</p>
<p>b)Documentos de interese para os licitadores.</p>
<p>O prego de cláusulas administrativas particulares, así como o proxecto, estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina, na Dirección Xeral de Obras Públicas da Consellería de Política Territorial, Obras Públicas e Vivenda, edificios administrativos de San Caetano, Santiago de Compostela.</p>
<p>c)Garantías que se esixen ós licitadores.</p>
<p>Esixirase a garantía provisional indicada na alínea a) anterior, agás nos casos establecidos no artigo 36.2º da Lei 13/1995, de 18 de maio, de contratos das administracións públicas, e unha garantía definitiva equivalente ó 4% do orzamento de contrata.</p>
<p>A devandita garantía poderá ser presentada na modalidade e polas persoas ou entidades que especifica a lexislación española vixente.</p>
<p>d) Modelo de proposición.</p>
<p>Proposición económica formulada estrictamente conforme o modelo que se achega ó prego de cláusulas administrativas particulares.</p>
<p>e) Prazo e lugar para a presentación de proposicións.</p>
<p>As proposicións deberán de presentarse en sobre pechado no rexistro xeral da Consellería de Política Territorial, Obras Públicas e Vivenda, ou enviarse por correo dentro do prazo de admisión sinalado conforme o disposto no artigo 100 do Regulamento xeral de contratación do Estado.</p>
<p>O prazo de admisión das proposicións terminará ás doce horas do décimo quinto día natural, que non coincida en sábado, domingo ou festivo, seguinte ó da publicación deste anuncio no Diario Oficial de Galicia.</p>
<p>f) Apertura das proposicións.</p>
<p>A apertura das proposicións realizaraa a mesa de contratación ás once horas do décimo día natural, que non coincida en sábado, domingo ou festivo, contado a partir do último día de presentación de proposicións.</p>
<p>g) Documentos que deben presenta-los licitadores.</p>
<p>Os que figuran no prego de cláusulas administrativas particulares.</p>
<p>O importe deste anuncio será por conta do adxudicatario.</p>
<p>Santiago de Compostela, 8 de xuño de 1999.</p>
<p>P.D.(Orde 13-12-1993)</p>
<p>José Antonio Fernández Vázquez</p>
<p>Secretario xeral da Consellería de Política</p>
<p>Territorial, Obras Públicas e Vivenda</p>

