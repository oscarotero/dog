---
date: '1999-11-18'
id: 11F02
page: 13
number: 223
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 11 de novembro de 1999 pola que se convocan unhas Xornadas de
  estudio sobre a conciliación da vida laboral e familiar.
range: Resolución
url: 'https://www.xunta.gal/dog/Publicados/1999/19991118/Anuncio11F02_gl.html'
---
<p>Dentro do Plan de actividades da Escola Galega de Administración Pública para 1999 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse unhas Xornadas de estudio sobre a conciliación da vida laboral e familiar, convocatoria que se desenvolverá conforme as seguintes bases:</p>
<p>1. Obxectivos.</p>
<p>-Estudia-las novidades lexislativas derivadas da entrada en vigor da Lei de conciliación da vida laboral e familiar.</p>
<p>-Analiza-los dereitos derivados da maternidade e da paternidade e a súa repercusión no emprego e nas condicións de traballo.</p>
<p>-Coñece-los dereitos de traballadores e funcionarios no eido da Seguridade Social, derivados da maternidade ou paternidade e dos permisos parentais.</p>
<p>-Debater sobre os dereitos de lactación e garda legal e a súa efectividade práctica.</p>
<p>-Estudia-la situación de risco durante o embarazo e, en xeral, as peculiaridades da maternidade no que atinxe á prevención de riscos no traballo.</p>
<p>-Aborda-las novas posibilidades e perspectivas de asunción polo pai das súas obrigas e dereitos derivados do parto, adopción ou acollemento.</p>
<p>-Coñecer e debate-las diversas medidas de fomento e as súas liñas de tendencia.</p>
<p>2. Contido.</p>
<p>Trataranse estes temas:</p>
<p>-As directivas 96/34, sobre permiso parental, e 92/85 sobre protección da maternidade.</p>
<p>-Antecedentes, xénese, obxectivos e contido xeral da lei.</p>
<p>-A suspensión do contrato por parto, adopción e acollemento. Novidades lexislativas. No caso dos funcionarios públicos.</p>
<p>-Permiso de lactación e garda legal.</p>
<p>-A excedencia para o coidado de fillos e familiares.</p>
<p>-A situación de risco durante o embarazo. Aspectos laborais e funcionariais e da Seguridade Social.</p>
<p>3. Destinatarios.</p>
<p>Persoal ó servicio da Xunta de Galicia, da Administración local galega e interesados en xeral.</p>
<p>4. Desenvolvemento.</p>
<p>-Horario: mañá e tarde.</p>
<p>-Lugar e datas: as xornadas convocadas desenvolveranse no salón de actos da Escola Galega de Administración Pública (rúa de Madrid 2-4, polígono das Fontiñas, Santiago de Compostela) os días 13 e 14 de decembro de 1999.</p>
<p>5. Inscrición.</p>
<p>-Prazo: remata o xoves, día 9 de decembro de 1999.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, rúa de Madrid, 2-4,15707, Santiago de Compostela, segundo o modelo que figura como anexo a esta convocatoria, e presentaranse no rexistro xeral da EGAP ou por calquera das formas previstas no artigo 38.4º da Lei 30/1992, do 26 de novembro, de réxime xurí</p>
<p>dico das administracións públicas e do procedemento administrativo común. Admitiranse tamén inscricións por telefax: 981 54 63 37.</p>
<p>-Número de prazas: limitado á capacidade do local.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión, chamando por teléfono, o día 10 de decembro, de 10 a 14.45 horas, ós seguintes números: 981 54 62 39 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento das xornadas, así como a de cancelalas, se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate destas xornadas, a aquelas persoas inscritas que concorresen asiduamente a elas, cando a súa asistencia sexa igual ou superior ó 85% das horas lectivas programadas, e expresarase neste documento a natureza da actividade e as datas da súa realización.</p>
<p>Santiago de Compostela, 11 de novembro de 1999.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>

