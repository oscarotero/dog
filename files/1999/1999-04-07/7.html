---
date: '1999-04-07'
id: '6036'
page: 3886
number: 65
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 30 de marzo de 1999 de ampliación da vixencia da do 28 de setembro de
  1998, pola que se regula no ámbito da Comunidade Autónoma de Galicia o
  procedemento de xestión de axudas do Plan de Aforro e Eficiencia Enerxética
  para 1998, durante o exercicio económico de 1999.
range: Orde
url: 'https://www.xunta.gal/dog/Publicados/1999/19990407/Anuncio6036_gl.html'
---
<p>A orde desta consellería do 28 de setembro de 1998 regulou o procedemento para o outorgamento das axudas previstas no R.D. 615/1998, do 17 de abril, no marco do Plan de Aforro de Eficiencia Enerxética e dos fondos provenientes do Fondo Europeo de Desenvolvemento Rexional, limitando o seu ámbito temporal ó exercicio orzamentario de 1998.</p>
<p>Mais como queira que o devandito real decreto circunscribe o ámbito temporal do réxime das subvencións previstas nel ós exercicios orzamentarios de 1998 e 1999, resulta oportuno amplia-la vixencia da Orde do 28 de setembro de 1998 ó presente exercicio económico e outorgar un novo prazo para que os interesados poidan presenta-las súas solicitudes.</p>
<p>Na súa virtude e en uso das atribucións que me foron conferidas,</p>
<p>DISPOÑO:</p>
<p>Artigo único</p>
<p>1. A Orde do 28 de setembro de 1998, pola que se regula no ámbito da Comunidade Autónoma de Galicia o procedemento de xestión de axudas do Plan de Aforro e Eficiencia Enerxética para 1998 continuará vixente durante o exercicio orzamentario de 1999.</p>
<p>2. Os interesados poderán presenta-las súas solicitudes, nos termos que establece o artigo 7 da devandita orde, no prazo de 45 días naturais contando a partir do día seguinte ó da publicación desta orde no Diario Oficial de Galicia.</p>
<p>Disposición derradeira</p>
<p>Facúltase a Dirección Xeral de Industria para que dicte as disposicións que sexan necesarias para o desenvolvemento e aplicación do disposto nesta orde.</p>
<p>Santiago de Compostela, 30 de marzo de 1999.</p>
<p>Antonio Couceiro Méndez</p>
<p>Conselleiro de Industria e Comercio</p>

