---
date: '1999-02-25'
id: 45EE
page: 2
number: 39
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 2 de febreiro de 1999 pola que se modifica o concerto educativo cos
  centros privados La Grande Obra de Atocha da Coruña, La Paz da Coruña,
  Santiago Apóstol de Narón (A Coruña), San José de Pontedeume (A Coruña) e San
  Fermín de Caldas de Reis (Pontevedra).
range: Orde
url: 'https://www.xunta.gal/dog/Publicados/1999/19990225/Anuncio45EE_gl.html'
---
<p>Por Orde do 31 de xullo de 1998 (Diario Oficial de Galicia do 19 de agosto e 27 de outubro de corrección de erros) aprobáronse os concertos educativos cos centros docentes privados da Comunidade Autónoma de Galicia.</p>
<p>Tendo en conta a comunicación dos centros privados concertados La Grande Obra de Atocha da Coruña, La Paz da Coruña, Santiago Apóstol de Narón, San José de Pontedeume e San Fermín de Caldas de Reis de que non teñen en funcionamento diversos ciclos formativos de grao medio por falta de alumnado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Aproba-la diminución, para o curso 1998-99, do concerto educativo dos ciclos formativos de grao medio cos centros que se relacionan:</p>
<p>-La Grande Obra de Atocha da Coruña. 1 de xestión administrativa.</p>
<p>-La Paz da Coruña. 1 de coidados auxiliares de enfermería.</p>
<p>-Santiago Apóstol de Narón. 1 de xestión administrativa e 1 de equipos e instalacións electrotécnicas.</p>
<p>-San José de Pontedeume. 1 de xestión administrativa.</p>
<p>-San Fermín de Caldas de Reis. 1 de xestión administrativa.</p>
<p>Segundo.-O documento administrativo no que se formalizará a dita modificación do concerto educativo, cos referidos centros, será asinado polo conselleiro de Educación e Ordenación Universitaria e polo titular do centro privado ou persoa con representación debidamente acreditada.</p>
<p>Se o titular do centro privado non subscribise o documento de formalización na data que se lle notifique, entenderase decaído no seu dereito.</p>
<p>Terceiro.-As modificacións que, por esta orde, se aproban terán efectos do 1 de setembro de 1998.</p>
<p>Cuarto.-De acordo co establecido na Lei 30/1992, do 26 de novembro, de réxime xurídico das administracións públicas e do procedemento administrativo común, a presente resolución esgota a vía administrativa polo que, contra ela, poderá interporse</p>
<p>recurso contencioso-administrativo perante os órganos competentes para entenderen dos recursos contencioso-administrativos, no prazo de dous meses contados desde o día seguinte ó da súa publicación no Diario Oficial de Galicia.</p>
<p>Santiago de Compostela, 2 de febreiro de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

