---
date: '1999-02-25'
id: '4682'
page: 2
number: 39
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 9 de febreiro de 1999, da Dirección Xerencia do Hospital
  Comarcal Valdeorras, pola que se anuncia a contratación, polo procedemento
  aberto e mediante o concurso público 1/1999, con tramitación urxente, do
  servicio de lavandería deste hospital.
range: Resolución
url: 'https://www.xunta.gal/dog/Publicados/1999/19990225/Anuncio4682_gl.html'
---
<p>A Dirección Xerencia do Hospital Comarcal Valdeorras do Barco de Valdeorras, en virtude das atribucións que lle foron delegadas conforme o establecido na alínea i) do artigo 7 da Orde do 21 de abril de 1998 (Diario Oficial de Galicia nº 88, do 11 de maio), convoca expediente de contratación,</p>
<p>polo procedemento aberto, mediante concurso público, tramitación urxente, da contratación do servicio de lavandería do Hospital Comarcal Valdeorras.</p>
<p>Obxecto e orzamento: a contratación do Servicio de Lavandería do Hospital Comarcal Valdeorras por un orzamento máximo de 17.600.000 ptas., IVE incluído, 105.778,130371 euros, IVE incluído.</p>
<p>Prazo de execución: 1 ano, prorrogable ata un máximo de 6 anos por mutuo acordo das partes.</p>
<p>Documentos de interese para os licitadores: o prego de cláusulas administrativas particulares e dmais documentación complementaria poderá ser solicitada no Servicio de Subministracións do Hospital Comarcal Valdeorras, rúa Conde Fenosa, nº 50 do Barco de Valdeorras (código postal 32300). Tfno.: 988 33 90 05.</p>
<p>Fianzas: deberá consignarse unha fianza provisional do 2% do orzamento de licitación, por un importe de trescentas cincuenta e dúas mil pesetas (352.000 ptas., 2.115,562608 euros), e unha fianza definitiva do 4% do orzamento. As ditas fianzas constituiranse segundo o disposto nos artigos 36 e 37 da Lei 13/1995, do 18 de maio, de contratos das administracións públicas (en diante, LCAP).</p>
<p>Solvencia económica e financeira: xustificarase polos medios previstos no artigo 16 da Lei 13/1995, do 18 de maio (BOE do 19 de maio).</p>
<p>Solvencia técnica: xustificarase polos medios previstos no artigo 18 da Lei 13/1995, do 18 de maio (BOE do 19 de maio).</p>
<p>Clasificación: non se precisa.</p>
<p>Criterios de adxudicación: prezo (ptas./kg, euros/kg e reducción de prezo/kg no caso de aumento da producción): ata 25 puntos.</p>
<p>Protocolo para coidado da roupa (tratamento, desinfección e prevención-duración): ata 35 puntos.</p>
<p>Experiencia nesta clase de servicios: ata 20 puntos.</p>
<p>Achegas técnicas e materiais (non recollidas no prego): ata 10 puntos.</p>
<p>Instalación da empresa: ata 5 puntos.</p>
<p>Proximidade con relación ó hospital: ata 5 puntos.</p>
<p>Admisión de variantes: admítense a presentación de variantes ou alternativas no servicio obxecto do presente concurso, sempre que se consideren como alternativas ó servicio establecido e o mellore.</p>
<p>Estas incluiranse dentro do sobre B1 que forma parte da documentación económica (sobre B).</p>
<p>Presentación de proposicións: as proposicións deberanse presentar en man, en sobres pechados e lacrados, asinados polo licitador ou persoa que o represente, no Servicio de Subministracións do Hospital Comarcal Valdeorras antes das 14 horas do décimo terceiro día natural contado a partir do seguinte ó da publicación deste anuncio no Diario Oficial de Galicia.</p>
<p>Apertura de proposicións: a apertura das proposicións admitidas será realizada pola mesa de contratación, reunida en acto público no salón de actos do Hospital Comarcal Valdeorras ás 11 horas do día seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura de proposicións terá lugar o día hábil seguinte.</p>
<p>Documentación que deberán achega-los licitadores: os documentos que figuran no prego de cláusulas administrativas particulares.</p>
<p>Anuncios: os anuncios do presente concurso público serán por conta dos adxudicatarios do contrato.</p>
<p>O Barco de Valdeorras, 9 de febreiro de 1999.</p>
<p>Ramón Ares Rico</p>
<p>Director xerente do Hospital Comarcal Valdeorras</p>

