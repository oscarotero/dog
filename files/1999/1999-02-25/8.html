---
date: '1999-02-25'
id: '4602'
page: 2
number: 39
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: III. OUTRAS DISPOSICIÓNS
title: >-
  Resolución do 17 de febreiro de 1999, da Dirección Xeral de Formación e
  Colocación, pola que se anuncia a publicación das relacións de admitidos e
  excluídos no proceso selectivo para a elaboración do catálogo de expertos da
  Xunta de Galicia en materia de formación profesional ocupacional.
range: Resolución
url: 'https://www.xunta.gal/dog/Publicados/1999/19990225/Anuncio4602_gl.html'
---
<p>Para proceder á continuación do proceso selectivo regulado na orde da Consellería de Familia e Promoción do Emprego, Muller e Xuventude do 30 de outubro de 1998, pola que se regula a elaboración do catálogo de expertos da Xunta de Galicia en materia de formación profesional ocupacional para a impartición de accións formativas nos centros da titularidade da Administración autonómica, publi</p>
<p>cada no Diario Oficial de Galicia número 228 do 24 de novembro de 1998. Esta dirección xeral</p>
<p>RESOLVE:</p>
<p>Anunciar que os listados de admitidos e excluídos do proceso selectivo para a elaboración do catálogo de expertos da Xunta de Galicia en materia de formación profesional ocupacional, estarán expostos nas delegacións provinciais da Consellería de Familia e Promoción do Emprego, Muller e Xuventude, así como na Consellería da Presidencia e Administración Pública e nas oficinas comarcais da Xunta de Galicia.</p>
<p>Os aspirantes excluídos disporán dun prazo de dez días, contados a partir do seguinte ó da publicación da presente resolución, para emendaren o defecto que motivase a exclusión.</p>
<p>Os aspirantes que dentro do prazo sinalado non corrixan os defectos motivo da exclusión serán definitivamente excluídos.</p>
<p>Os aspirantes que non figuren na lista de admitidos nin na de excluídos disporán do mesmo prazo de dez días desde o seguinte ó da publicación desta resolución, para formularen a correspondente reclamación.</p>
<p>Santiago de Compostela, 17 de febreiro de 1999.</p>
<p>José Jaime López Cossío</p>
<p>Director xeral de Formación e Colocación</p>

