---
date: '1999-02-23'
id: 44FE
page: 2
number: 37
agency: INSTITUTO GALEGO DE ESTATÍSTICA
section: VI. ANUNCIOS
title: >-
  Resolución do 19 de febreiro de 1999 pola que se modifican as bases e se
  amplía o prazo de presentación de proposicións no concurso público aberto para
  a contratación dunha consultoría e asistencia para a realización do traballo
  de campo e gravación da enquisa sobre condicións de vida das familias.
range: Resolución
url: 'https://www.xunta.gal/dog/Publicados/1999/19990223/Anuncio44FE_gl.html'
---
<p>O pasado 9 de febreiro de 1999 publicouse no DOG a Resolución do 1 de febreiro de 1999, do director xeral do IGE, pola que se anunciaba a convocatoria dun concurso público aberto, con tramitación urxente, para a contratación dunha consultoría e asistencia para a realización dos traballos de campo e gravación da enquisa sobre condicións de vida das familias.</p>
<p>Ata o día de hoxe non se ten constancia da presentación de licitadores en relación ó dito concurso. Tendo en conta a redacción dada ó artigo 25.1º da Lei 13/1995, do 18 de maio, de contratos das administracións públicas, polo artigo 77 da Lei 66/1997,</p>
<p>do 30 de decembro, de medidas fiscais, administrativas e de orde social,</p>
<p>RESOLVO:</p>
<p>1. Déixase sen efecto o requisito referido ó concurso de que se trata establecido na base 7.a) da Resolución do 1 de febreiro de 1999, de xeito que non se esixe clasificación para concorrer á licitación.</p>
<p>2. Amplíase o prazo de presentación de ofertas correspondente ó concurso de que se trata, que rematará ós 13 días contados a partir do seguinte ó da publicación desta resolución no DOG.</p>
<p>Santiago de Compostela, 19 de febreiro de 1999.</p>
<p>José Antonio Campo Andión</p>
<p>Director do Instituto Galego de Estatística</p>

