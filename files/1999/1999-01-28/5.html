---
date: '1999-01-28'
id: 30B6
page: 988
number: 18
agency: >-
  XULGADO DE PRIMEIRA INSTANCIA E INSTRUCCIÓN NÚMERO CINCO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (249/1993-2).
range: Edicto
url: 'https://www.xunta.gal/dog/Publicados/1999/19990128/Anuncio30B6_gl.html'
---
<p>Eu, Ángel Pantín Reigada, maxistrado-xuíz do Xulgado de Primeira Instancia e Instrucción número cinco de Santiago de Compostela.</p>
<p>Fago saber que neste xulgado do meu cargo, baixo o número 249/1993-2, séguense autos de executivo outros títulos, por instancia do procurador Ricardo García-Piccoli Atanes, en representación de Banco Central Hispanoamericano, S.A., contra José María Ferreiro Yáñez e María Consuelo Regueiro Sánchez, en reclamación de cantidade, e nas súas actuacións</p>
<p>acordou sacar á venda en primeira e pública poxa, por termo de vinte días e prezo de valoración pericial os seguintes bens embargados ós demandados:</p>
<p>1. Rústico, piñeiral de nome Pedrouso, no sitio de Menduíña-Aldán, no municipio de Cangas, de 610 m de superficie. Lindes: norte, Isolina Vidal Herbello e María Dolores Piñeiro; sur, Daniel Gómez; leste, camiño; e oeste, valado e Luis Bolívar. Inscrito no Rexistro da Propiedade número un de Pontevedra, no folio 47 do libro 99, tomo 918, predio número 9.677. Prezo de valoración: 610.000 ptas.</p>
<p>2. Rústico, piñeiral de nome Pedrouso, no sitio de Menduíña-Aldán, no municipio de Cangas, de 220 m. Lindes: norte, Benjamín Moreira López; sur, Aurora Gago Vidal; leste, camiño; e oeste, Isolina Vidal Herbello. Inscrito no Rexistro da Propiedade número un de Pontevedra, no folio 45 do libro 99, tomo 918, predio número 9.676. Prezo de valoración: 220.000 ptas.</p>
<p>A poxa terá lugar na sala de audiencia deste xulgado, sito na rúa Viena número 2 polígono das Fontiñas o vindeiro día 25 de febreiro de 1999 ás once horas, de acordo coas seguintes condicións:</p>
<p>1. O tipo do remate será o sinalado na descrición dos bens obxecto de poxa, sen que se admitan ofertas que non cubran as dúas terceiras partes da dita suma.</p>
<p>2. Para poder tomar parte na licitación deberán os licitadores consignar previamente na conta de consignacións deste xulgado no BBV número de conta 1592/17/249/93 o vinte por cento do tipo do remate.</p>
<p>3. Poderanse facer ofertas por escrito, en prego cerrado, desde o anuncio da poxa ata a súa celebración, depositando na mesa do xulgado, xunto con aquel, o vinte por cento do tipo do remate.</p>
<p>4. Só o acredor poderá face-lo remate en calidade de llo ceder a un terceiro.</p>
<p>5. Reservaranse en depósito por instancia do acredor as consignacións dos ofertantes que non resultasen rematantes e que o admitan e cubran o tipo de poxa, para efectos de que, se o primeiro adxudicatario non cumprise a obriga, poida aprobarse o remate a prol dos que o sigan pola orde das súas respectivas ofertas.</p>
<p>6. Os títulos de propiedade, suplidos por certificación do rexistro, atópanse de manifesto na secretaría do xulgado, debendo os licitadores conformarse con eles, sen que poidan esixir outros.</p>
<p>7. As cargas e gravames anteriores e os preferentes, se os houber, ó crédito do actor, quedarán subsistentes e sen cancelar, entendéndose que o rematante os acepta e queda subrogado na responsabilidade deles, sen se destinar á súa extinción o prezo do remate.</p>
<p>Para o suposto de resultar deserta a primeira poxa, sinálase para que teña lugar a segunda o vindeiro 25 de marzo de 1999, ás once horas, nas mesmas condicións que a primeira, agás o tipo de remate que será do setenta e cinco por cento do da primeira; e, en caso de resultar deserta a dita segunda poxa, celebrarase unha terceira, sen suxeición a tipo, o día 21 de abril de 1999, tamén ás once horas, rexendo para ela as restantes condicións fixadas para a segunda.</p>
<p>Sirva esta publicación de notificación ós demandados para o caso de que non se puidese efectuar no seu domicilio.</p>
<p>Dado en Santiago de Compostela o quince de decembro de mil novecentos noventa e oito.</p>
<p>O secretario</p>
<p>Rubricado</p>

