---
date: '1999-09-21'
id: F67E
page: 11
number: 183
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Orde do 6 de setembro de 1999 pola que se desenvolve o exercicio das
  competencias en materia de prestación social substitutoria.
range: Orde
url: 'https://www.xunta.gal/dog/Publicados/1999/19990921/AnuncioF67E_gl.html'
---
<p>O Decreto 227/1998, do 10 de xullo, regula a estructura orgánica da Consellería de Xustiza, Interior e Relacións Laborais, e establece como órgano competente para a xestión das funcións en materia de prestación social no ámbito da Comunidade Autónoma de Galicia, a Dirección Xeral de Xustiza e Administración Local, na que se encadra o Servicio de Obxección de Conciencia.</p>
<p>Sendo preciso, de acordo coa disposición derradeira primeira do citado decreto, o seu desenvolvemento en canto ó exercicio das competencias na materia, especialmente trala sinatura o día 5 de xullo de 1999 dun convenio co Ministerio de Xustiza para a colaboración na xestión e na inspección da prestación social substitutoria dos obxectores de conciencia, subscrito ó amparo do artigo 12.2º da Lei 22/1998, do 6 de xullo, reguladora da obxección de conciencia e da prestación social substitutoria e do Real decreto 700/1999, do 30 de abril, polo</p>
<p>que se aproba o Regulamento da obxección de conciencia e da prestación social substitutoria,</p>
<p>DISPOÑO:</p>
<p>Primeiro.-Correspóndelle ó director xeral de Xustiza e Administración Local, no marco das competencias que lle asigna o artigo 5 do Decreto 227/1998, do 10 de xullo, a dirección, coordinación e supervisión da xestión e da inspección da prestación social, e en particular as seguintes funcións:</p>
<p>a) Propoñerlle ó conselleiro de Xustiza, Interior e Relacións Laborais a subscrición de concertos coas entidades que queiran adquiri-la condición de colaboradoras da prestación social no ámbito da Comunidade Autónoma de Galicia.</p>
<p>b) Cursar instruccións e ordes de servicio ós centros nos que os obxectores realicen a prestación social.</p>
<p>c) Autoriza-los programas de prestación social que se desenvolverán na Comunidade Autónoma de Galicia.</p>
<p>d) A inspección do cumprimento efectivo da prestación social por parte dos obxectores, contando coa colaboración da Área de Obxección de Conciencia da Delegación do Goberno en Galicia.</p>
<p>e) Instar ante a xurisdicción competente, nos supostos de incumprimento por non incorporación ou por abandono da prestación.</p>
<p>f) Conceder permisos extraordinarios de noventa días, por proposta da Comisión Galega de Obxección de Conciencia.</p>
<p>Segundo.-Á Subdirección Xeral de Relacións coa Administración de Xustiza correspóndenlle executa-las directrices da dirección xeral nas materias relacionadas coa obxección de conciencia e a prestación social, e en particular, as seguintes funcións:</p>
<p>a) Realiza-lo seguimento dos programas da prestación social.</p>
<p>b) Asignar ás delegacións provinciais os obxectores de conciencia adscritos pola Dirección Xeral de Obxección de Conciencia do Ministerio de Xustiza.</p>
<p>c) Acorda-lo cambio de destino de obxectores entre provincias ou Casas de Galicia no exterior.</p>
<p>d) Autoriza-la suspensión da incorporación e da actividade dos obxectores destinados nas Casas de Galicia no exterior.</p>
<p>e) Acorda-la incoación dos procedementos disciplinarios ós obxectores de conciencia incorporados ós programas de prestación social nas Casas de Galicia no exterior, polas infraccións previstas na Lei 22/1998, do 6 de xullo, reguladora da obxección de conciencia e da prestación social substitutoria.</p>
<p>f) Formula-lo expediente, para a correspondente denuncia ante a xurisdicción competente, de incumprimentos por non incorporación ou por abandono da prestación social dos obxectores de conciencia nas Casas de Galicia no exterior.</p>
<p>g) Efectua-lo seguimento das non incorporacións por enfermidade.</p>
<p>h) Emiti-la orde de incorporación, asignando destino e data ós obxectores que teñan que realiza-la prestación social nas Casas de Galicia no exterior.</p>
<p>i) E calquera outra que lle encomende o director xeral de Xustiza e Administración Local.</p>
<p>Terceiro.- O Servicio de Obxección de Conciencia, regulado no artigo 5.1º.2 do Decreto 227/1998, do 10 de xullo, executará as seguintes funcións no marco da xestión dos concertos da prestación social substitutoria:</p>
<p>a) Organiza-la formación básica.</p>
<p>b) Xestiona-lo vestiario.</p>
<p>c) Xestiona-los gastos que se orixinen nos programas que inclúan aloxamento e/ou manutención.</p>
<p>d) Xestiona-lo haber en man dos obxectores incorporados.</p>
<p>e) Mante-la comunicación coa Dirección Xeral de Obxección de Conciencia do Ministerio de Xustiza en cantos asuntos sexan da competencia desta.</p>
<p>f) E calquera outra que lle encomende o director xeral de Xustiza e Administración Local.</p>
<p>Cuarto.-Ós delegados provinciais da Consellería de Xustiza, Interior e Relacións Laborais encoméndanselles, no ámbito das súas respectivas provincias, as seguintes funcións:</p>
<p>a) Emiti-la orde de incorporación, sinalando destino e data, ós obxectores de conciencia que foran asignados pola Dirección Xeral de Xustiza e Administración Local á súa respectiva provincia.</p>
<p>b) Trasladar á Dirección Xeral de Xustiza e Administración Local, as peticións de aprazamento ou exención que presenten os obxectores por causa sobrevida antes da incorporación ou durante a prestación social.</p>
<p>c) Recibir e tramita-las actas de incorporación de obxectores.</p>
<p>d) Autoriza-los cambios de destino dentro da provincia.</p>
<p>e) Autoriza-la suspensión da incorporación e da actividade.</p>
<p>f) Ordena-la baixa do período de actividade.</p>
<p>g) Controla-los horarios, os permisos e as vacacións, así como as condicións de realización da prestación.</p>
<p>h) Formula-lo expediente, para a correspondente denuncia ante a xurisdicción competente, por incumprimentos, por non incorporación ou por abandono da prestación social dos obxectores de conciencia.</p>
<p>i) Acorda-la incoación dos procedementos disciplinarios ós obxectores de conciencia incorporados ós programas de prestación social, polas infraccións previstas na Lei 22/1998, do 6 de xullo, reguladora da obxección de conciencia e da prestación social substitutoria.</p>
<p>Disposición derradeira.</p>
<p>Esta orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 6 de setembro de 1999.</p>
<p>Jesús Carlos Palmou Lorenzo</p>
<p>Conselleiro de Xustiza, Interior e Relacións Laborais</p>

