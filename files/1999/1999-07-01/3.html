---
date: '1999-07-01'
id: BDC2
page: 8
number: 125
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Resolución do 7 de xuño de 1999 pola que se lle dá publicidade á parte
  dispositiva da sentencia 1294/1997, do 6 de novembro, da Sala do
  Contencioso-Administrativo do Tribunal Superior de Xustiza de Galicia.
range: Resolución
url: 'https://www.xunta.gal/dog/Publicados/1999/19990701/AnuncioBDC2_gl.html'
---
<p>Visto pola Sección Segunda da Sala do Contencioso-Administrativo do Tribunal Superior de Xustiza de Galicia o recurso contencioso-administrativo</p>
<p>número 4936/95, interposto por Francisco Martínez González, Manuel Barros Vilavedra, Carlos Telmo Torres, María Esther Lima Milla, María Esther González Pérez e María Elena Bouzada Reyes, contra desestimación presunta por silencio administrativo, dos recursos ordinarios formulados ante esta consellería o 15 de xullo e 17 de novembro de 1994, contra os acordos da Comisión Provincial de Urbanismo de Pontevedra, do 7 de marzo e 22 de setembro de 1994, aprobatorias da modificación puntual das NN.SS.MM. reordenación do cuarteirón entre as rúas 3 e 5 do concello de Sanxenxo, dictouse a sentencia 1294/1997, do 6 de novembro, pola que se estimaba o dito recurso, que foi declarada firme por auto do Tribunal Supremo do 19 de febreiro deste ano.</p>
<p>Polo tanto, de conformidade co disposto nos artigos 103 e seguintes da Lei 29/1998, do 13 de xullo, reguladora da xurisdición contencioso-administrativa, e co fin de levar a puro e debido efecto a dita sentencia, este departamento resolve dar publicidade á parte dispositiva da sentencia número 11294/1997, do 13 de novembro, que a seguir se transcribe:</p>
<p>«Decidimos que debemos estimar e estimámo-lo recurso contencioso-administrativo interposto por Francisco Martínez González, Manuel Barros Vilavedra, Carlos Telmo Torres, María Esther Lima Milla, María Esther González Pérez e María Elena Bouzada Reyes contra desestimación presunta por silencio administrativo, dos recursos ordinarios formulados ante a Consellería de Política Territorial, Obras Públicas e Vivenda o 15 de xullo e o 17 de novembro de 1994 contra os acordos da Comisión Provincial de Urbanismo de Pontevedra do 7 de marzo e do 22 de setembro de 1994, que aproban a modificación puntual das NN.SS.MM. reordenación do cuarteirón entre as rúas 3 e 5 concello de Sanxenxo e declarámo-la nulidade de tales actos como contrarios ó ordenamento xurídico, sen facer imposición de custas».</p>
<p>Santiago de Compostela, 7 de xuño de 1999.</p>
<p>P.D. (Orde 13-12-1993)</p>
<p>José Antonio Fernández Vázquez</p>
<p>Secretario xeral da Consellería de Política</p>
<p>Territorial, Obras Públicas e Vivenda</p>

