---
date: '1999-07-01'
id: BDE6
page: 8
number: 125
agency: UNIVERSIDADE DA CORUÑA
section: IV. OPOSICIÓNS E CONCURSOS
title: >-
  Resolución do 11 de xuño de 1999 pola que se nomea profesor titular de
  universidade da área de coñecemento de teoría da literatura, a José María Paz
  Gago.
range: Resolución
url: 'https://www.xunta.gal/dog/Publicados/1999/19990701/AnuncioBDE6_gl.html'
---
<p>Vista a proposta formulada pola comisión xulgadora do concurso para a provisión da praza 92/081, de profesor titular de universidade, área de coñecemento de teoría da literatura, convocada por Resolución do 14 de decembro de 1992 (BOE do 21 de xaneiro de 1993).</p>
<p>Resultando que por sentencia do Tribunal Superior de Xustiza de Galicia, do 22 de abril de 1998, recaída no recurso nº 01/0000155/1995, se anulou o nomeamento de José María Paz Gago con data do 7 de novembro de 1993 (BOE do 30) para a provisión da dita praza.</p>
<p>Resultando que por Resolución do 19 de xaneiro de 1999 se dispuxo a execución da referida sentencia, ordenando a retroacción das actuacións do procedemento.</p>
<p>Resultando que, realizadas as actuacións do concurso, a comisión xulgadora elevou a proposta de nomeamento en favor de José María Paz Gago.</p>
<p>Considerando que concorren neste suposto as circunstancias ás que o artigo 57.3º da LRXPAC supedita o recoñecemento de efectos retroactivos ós actos administrativos, este rectorado.</p>
<p>Resolve nomear profesor titular de universidade da área de coñecemento de teoría da literatura, a José María Paz Gago, con efectos retroactivos do 7 de novembro de 1994.</p>
<p>A Coruña, 11 de xuño de 1999.</p>
<p>José Luis Meilán Gil</p>
<p>Rector da Universidade da Coruña</p>

