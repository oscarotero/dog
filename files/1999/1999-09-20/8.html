---
date: '1999-09-20'
id: F5EE
page: 11
number: 182
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: IV. OPOSICIÓNS E CONCURSOS
title: >-
  Orde do 8 de setembro de 1999 pola que se anuncia convocatoria pública para a
  provisión, polo sistema de libre designación, dun posto de traballo vacante no
  organismo autónomo Augas de Galicia.
range: Orde
url: 'https://www.xunta.gal/dog/Publicados/1999/19990920/AnuncioF5EE_gl.html'
---
<p>De conformidade co disposto no artigo 27.2º da Lei 4/1988, do 26 de maio, da función pública de Galicia, na súa nova redacción dada polas leis 4/1991, do 8 de marzo e 3/1995, do 10 abril, artigo 16 do Decreto 93/199l, do 20 de marzo, polo que se aproba o Regulamento de provisión de postos de traballo, promoción profesional e promoción interna e no uso das atribucións conferidas polo artigo 15.4º da referida lei, esta consellería</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación o posto de traballo que se indica no anexo I desta orde.</p>
<p>Segundo.-Poderán concorrer a ela os/as funcionarios/as que reúnan as condicións que para o posto de traballo se sinalan no anexo I.</p>
<p>Terceiro.-As solicitudes para participar na presente convocatoria presentaranse no rexistro xeral da Consellería de Política Territorial, Obras Públicas e Vivenda (edificios administrativos de San Caetano, en Santiago de Compostela), nos das súas delegacións provinciais ou nas oficians previstas no artigo 38 da Lei 30/2992, do 26 de novembro, de réxime xuridico das administracións públicas e do procedemento administrativo común, no prazo de quince días hábiles, contados a partir do seguinte ó da publicación desta orde no Diario Oficial de Galicia, segundo o modelo de solicitude que se inclúe no anexo II.</p>
<p>Cuarto.-Os/as aspirantes deberán xuntar á súa solicitude un curriculum vitae e xustificar mediante certificación ou copia compulsada os méritos que aleguen.</p>
<p>Os méritos alegados e non probados da maneira que se sinala no parágrafo anterior non serán tidos en conta.</p>
<p>Quinto.-Esta convocatoria será resolta pola Consellería de Política Territorial, Obras Públicas e Vivenda.</p>
<p>No caso de resultar seleccionado/a para ocupa-lo posto de traballo que se relaciona no anexo I desta orde, un/unha funcionario/a con destino noutra Administración pública, requirirase o informe favorable do departamento no que preste servicios, considerándose favorable de non emitirse no prazo de 15 días, tal como dispón o artigo 67 do Real decreto 364/1995, do l0 de marzo.</p>
<p>Sexto.-A resolución desta convocatoria farase pública no Diario Oficial de Galicia, podendo, de considerarse oportuno, declararse deserta.</p>
<p>Sétimo.-O prazo de toma de posesión será de tres días hábiles se o destino anterior radica na mesma localidade que o do novo, ou dun mes se radica en distinta localidade ou comporta o reingreso ó servicio activo.</p>
<p>O prazo de toma de posesión comezará a contarse a partir do día seguinte ó do cesamento, que deberá efectuarse dentro dos tres días hábiles seguintes ó da publicación da resolución desta orde no Diario Oficial de Galicia.</p>
<p>Se a resolución comporta o reingreso ó servicio activo, o prazo de toma de posesión deberá computarse desde ó día seguinte o da publicación da devandita resolución.</p>
<p>Oitavo.-Contra esta orde, que esgota á vía administrativa, os interesados poderán interpor recurso contencioso-administrativo perante o xulgado do contencioso-administrativo competente, no prazo de dous meses a partir do día seguinte ó da súa publicación no Diario Oficial de Galicia.</p>
<p>Santiago de Compostela, 8 de setembro de 1999.</p>
<p>José Cuíña Crespo</p>
<p>Conselleiro de Política Territorial,</p>
<p>Obras Públicas e Vivenda</p>
<p>ANEXO I</p>
<p>Código do posto: OT.B01.00.001.15770.001.</p>
<p>Denominación do posto: xefe do departamento de Xestión do Dominio Público Hidráulico.</p>
<p>Centro directivo: departamento de Xestión de Dominio Público Hidráulico.</p>
<p>Localidade: Santiago de Compostela.</p>
<p>Corpo ou escala: especial.</p>
<p>Grupo: A.</p>
<p>Nivel: 30.</p>
<p>Complemento específico: 2.325.132 ptas.</p>
<p>Titulación académica: 2004 enxeñeiro de camiños, canles e portos.</p>
<p>ANEXO II</p>
<p>NOTA: úsese o publicado na páxina 11.447</p>

