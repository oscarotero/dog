---
date: '1999-02-10'
id: 3C4E
page: 1494
number: 27
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: IV. OPOSICIÓNS E CONCURSOS
title: >-
  Orde do 25 de xaneiro de 1999 pola que se resolve convocatoria pública para a
  provisión, polo sistema de libre designación, dun posto de traballo vacante no
  Instituto Galego da Vivenda e Solo.
range: Orde
url: 'https://www.xunta.gal/dog/Publicados/1999/19990210/Anuncio3C4E_gl.html'
---
<p>Convocada a provisión, polo sistema de libre designación, dun posto de traballo vacante no Instituto Galego da Vivenda e Solo, pola Orde do 1 de decembro de 1998 (DOG nº 245, do 21), este instituto, no uso das facultades e atribucións conferidas pola Lei 4/1998, da función pública, e os artigos 16 e 17 do Decreto 93/1991, do 25 de marzo,</p>
<p>RESOLVE:</p>
<p>Primeiro.-Adxudicarlle destino no posto de traballo que se indica ó funcionario que se expresa no anexo da presente orde.</p>
<p>Segundo.-O cesamento no actual destino do funcionario que obtivo praza producirase no prazo de tres días, contados a partir do seguinte ó da data de publicación da presente orde no Diario Oficial de Galicia.</p>
<p>Se na data na que debe cesar no seu destino o funcionario está gozando dun período de licencia, vacacións ou permiso, o prazo para efectualo empezará a contar a partir do día seguinte ó da súa incorporación.</p>
<p>A toma de posesión da praza adxudicada deberase realizar no prazo de tres días a partir do seguinte ó do cesamento de tratarse da mesma localidade na que actualmente presta os seus servicios o funcionario, ou no prazo dun mes, de tratarse de distinta localidade, conforme o establecido nos artigos 14 e 16 do Decreto 93/1991, do 20 de marzo (DOG nº 58, do 25).</p>
<p>Terceiro.-A xefatura de persoal do centro no que cause alta o funcionario efectuará dentro dos prazos sinalados anteriormente a dilixencia de toma de posesión e seguidamente serán realizados os trámites para a súa alta en nómina.</p>
<p>Das citadas dilixencias remitiranse copias á Dirección Xeral da Función Pública e á Inspección Xeral de Servicios.</p>
<p>Cuarto.-Contra esta orde, que esgota a vía administrativa, os interesados poderán interpoñer recurso contencioso-administrativo perante o Tribunal Superior de Xustiza de Galicia, no prazo de dous meses</p>
<p>a partir do día seguinte ó da súa publicación no Diario Oficial de Galicia, logo de comunicación a esta consellería da vontade de interpoñelo, segundo o prevido no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 25 de xaneiro de 1999.</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>
<p>ANEXO</p>
<p>N.R.P.: 3241373802A2051.</p>
<p>Grupo: B.</p>
<p>Apelidos e nome: Abelaira Arriandiaga, Yolanda Mª Fátima.</p>
<p>Posto de traballo: xefa do servicio de orzamento e tesourería.</p>
<p>Nivel: 28.</p>
<p>Código do posto: OTA020000015770016.</p>
<p>Localidade: Santiago de Compostela.</p>
<p>Dependencia: IGVS/secretaría xeral.</p>

