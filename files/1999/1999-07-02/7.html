---
date: '1999-07-02'
id: BEBE
page: 8
number: 126
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 188/1999, do 17 de xuño, polo que se declara a urxente ocupación, para
  efectos de expropiación forzosa, polo Concello de Barro (Pontevedra), dos bens
  e dereitos necesarios para a realización das obras do proxecto de saneamento
  da rúa do Outeiro.
range: Decreto
url: 'https://www.xunta.gal/dog/Publicados/1999/19990702/AnuncioBEBE_gl.html'
---
<p>O Concello de Barro (Pontevedra), en sesión celebrada o día 28 de maio de 1998, aprobou o proxecto de saneamento rúa do Outeiro e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 11 de marzo de 1999.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 24 de maio de 1999.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque as obras son necesarias para garanti-lo acceso dos vehículos e autobuses ó novo centro de ensino secundario obrigatorio así como a seguridade de viandantes, a maioría escolares, e dota-lo centro da rede de saneamento e abastecemento de auga que permita a súa entrada en funcionamento o vindeiro mes se setembro.</p>
<p>A competencia para a declaración da urxente ocupación corresponde ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día dezasete de xuño de mil novecentos noventa e nove,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Barro (Pontevedra) para efectos de expropiación forzosa, dos bens e dereitos concretados no expediente admi</p>
<p>nistrativo instruído o efecto e necesarios para a execución das obras do proxecto de saneamento rúa do Outeiro.</p>
<p>Santiago de Compostela, dezasete de xuño de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>

