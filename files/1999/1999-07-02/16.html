---
date: '1999-07-02'
id: BEE6
page: 8
number: 126
agency: UNIVERSIDADE DE VIGO
section: IV. OPOSICIÓNS E CONCURSOS
title: >-
  Resolución do 11 de xuño de 1999 pola que se convocan probas selectivas para o
  ingreso por promoción interna na súa escala facultativa de arquivos,
  bibliotecas e museos.
range: Resolución
url: 'https://www.xunta.gal/dog/Publicados/1999/19990702/AnuncioBEE6_gl.html'
---
<p>En cumprimento do disposto nos estatutos desta universidade, aprobados por Resolución do 16 de setembro de 1993 (DOG do 22 de outubro), e co obxecto de atende-las necesidades de persoal de administración e servicios desta universidade,</p>
<p>Este rectorado, en uso das competencias que lle están atribuídas no artigo 18 da Lei 11/1983, do 25 de agosto (BOE do 1 de setembro) de reforma universitaria, en relación co seu artigo 3.2º e), resolve convocar probas selectivas para o ingreso na escala facultativa de arquivos, bibliotecas e museos da Universidade de Vigo con suxeición ás seguintes</p>
<p>Bases da convocatoria</p>
<p>1. Normas xerais.</p>
<p>1.1. Convócanse probas selectivas para cubrir dúas prazas polo sistema de promoción interna.</p>
<p>1.2. Estas probas selectivas axustaranse ó disposto na Lei 30/1984, do 2 de agosto, de medidas para a reforma da función pública, modificada pola Lei 23/1988, do 28 de xullo; á Lei 4/1988, do 26 de maio, da función pública de Galicia, modificada pola Lei 4/1991, e pola Lei 3/1995; ó Real decreto 364/1995, do 10 de marzo; ó Decreto 95/1991, do 20 de marzo; ós estatutos da Universidade de Vigo e ó disposto nesta convocatoria.</p>
<p>1.3. O proceso selectivo constará das seguintes fases: concurso e oposición, coas probas e puntuación que se especifican no anexo I.</p>
<p>1.4. A adxudicación das prazas ós aspirantes que superen o proceso selectivo efectuarase de acordo coa puntuación total obtida, sumadas ámbalas dúas fases. Iso sen prexuízo da aplicación preferente da posibilidade recoñecida polo artigo 78.2º do Real decreto 364/1995, de 10 de marzo, sobre regulamento xeral de ingreso do persoal ó servicio da Administración xeral do Estado e de provisión de postos de traballo e promoción profesional dos funcionarios civís da Administración xeral do Estado, en virtude do que os aspirantes aprobados, e logo de solicitude</p>
<p>destes poderán ser autorizados polo rector para que se lles adxudique destino no posto que estiveran desempeñando ou noutros postos vacantes dotados orzamentariamente, sempre que sexan de necesaria cobertura e se cumpran os requisitos establecidos na relación de postos de traballo.</p>
<p>1.5. O programa que rexerá as probas selectivas é o que figura no anexo II desta convocatoria.</p>
<p>2. Requisitos dos candidatos.</p>
<p>2.1. Para seren admitidos á realización das probas selectivas, os aspirantes deberán posuí-los seguintes requisitos na data de remate do prazo de presentación de solicitudes e mantelos durante todo o proceso selectivo:</p>
<p>a) Ser nacional dalgún dos estados membros da Unión Europea.</p>
<p>b) Ter cumpridos os dezaoito anos e non ter alcanzada a idade de xubilación.</p>
<p>c) Estar en posesión ou en condicións de obte-lo título de doutor, licenciado, arquitecto, enxeñeiro ou equivalente.</p>
<p>d) Non padecer enfermidade nin estar afectado por limitación física ou psíquica que sexa incompatible co desempeño das correspondentes funcións.</p>
<p>e) Non estar separado mediante expediente disciplinario de calquera das administracións públicas, nin inhabilitado para o desempeño de funcións públicas por sentencia firme. No caso de nacionais dun Estado estranxeiro, non estar sometido a sanción disciplinaria ou condena penal firme que impida no seu estado o acceso á función pública.</p>
<p>2.2. Os aspirantes deberán reunir, ademais, na data de remate do prazo de presentación de solicitudes os seguintes requisitos:</p>
<p>a) Ser funcionario de carreira dalgún corpo ou escala de bibliotecas do grupo B que, consonte o previsto no artigo 49.1º da Lei de reforma universitaria, presten servicios na Universidade de Vigo.</p>
<p>b) Estar destinado con carácter definitivo na Universidade de Vigo e acreditar unha antigüidade de, polo menos, dous anos de servicios efectivos prestados en bibliotecas en corpos ou escalas do grupo B.</p>
<p>3. Solicitudes.</p>
<p>3.1. As solicitudes para tomar parte nestas probas selectivas axustaranse ó modelo que figura como anexo IV desta convocatoria e deberán presentarse xunto coa fotocopia do DNI ou documento acreditativo de ser nacional dun Estado membro da Unión Europea, así como de copia dos títulos e diplomas acreditativa dos cursos alegados (alínea B.d. do anexo I).</p>
<p>3.2. As solicitudes dirixiranse ó rector da Universidade de Vigo no prazo de 20 días naturais contados a partir do día seguinte ó da publicación desta convocatoria no Diario Oficial de Galicia.</p>
<p>3.3. A presentación de solicitudes farase no rexistro xeral da Universidade de Vigo (rúa Areal, 46. 36201-Vigo) ou segundo as restantes formas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>3.4. Os aspirantes con minusvalidez deberán indicar no recadro nº 6 da instancia o grao de minusvalidez que padecen, e no recadro nº 8 as adaptacións de tempo e medios que, para a realización das probas, consideren necesarias.</p>
<p>3.5. Os erros de feito que puidesen advertirse, poderán emendarse en calquera momento, de oficio ou por pedimento do interesado.</p>
<p>3.6. Os aspirantes quedan vinculados ós datos que fixeran constar nas súas solicitudes, podendo unicamente demanda-la súa modificación mediante escrito motivado, dentro do prazo establecido na base 3.2. para a presentación de solicitudes. Transcorrido este prazo non se admitirá ningún pedimento desta natureza, agás causa excepcional sobrevida, xustificada e discrecionalmente apreciada polo tribunal.</p>
<p>4. Admisión de aspirantes.</p>
<p>4.1. Expirado o prazo de presentación de solicitudes, o rector da Universidade de Vigo publicará no taboleiro de anuncios do rectorado, no prazo dun mes, resolución pola que se aprobe a lista provisional de aspirantes admitidos e excluídos, con expresión das causas que motivaran a exclusión e o prazo de emenda dos posibles defectos, que será de 10 días hábiles contados a partir do seguinte ó da publicación da devandita resolución.</p>
<p>4.2. Os aspirantes que, dentro do prazo sinalado, non emenden a exclusión ou aleguen a omisión, xustificando o seu dereito a seren incluídos na relación de admitidos, serán definitivamente excluídos das probas.</p>
<p>Na resolución definitiva, publicada no rectorado, indicarase así mesmo o lugar, a data e hora de celebración do primeiro exercicio. Contra esta resolución, que esgota a vía administrativa, poderase interpor recurso ante a xurisdicción contencioso-administrativa, no prazo de dous meses contados desde o día seguinte ó da súa publicación de conformidade co disposto na Lei 29/1998, do 13 de xullo, reguladora da xurisdicción contencioso-administrativa.</p>
<p>Así e todo, os interesados poderán optar por interpor contra esta resolución recurso de reposición, no prazo dun mes contado a partir do día seguinte o da súa publicación, ante o mesmo órgano que a dictou. Neste caso non caberá interpo-lo recurso contencioso-administrativo antes citado mentres non recaia resolución expresa ou presunta do recurso de reposición, de acordo co disposto na Lei 4/1999, de 13 do xaneiro, modificadora da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>4.3. En todo caso, co obxecto de evitar erros e, no suposto de se produciren, para posibilita-la súa emenda en tempo e forma, os aspirantes comprobarán fidedignamente non só que non figuran na lista de excluídos, senón que os seus nomes constan correctamente na relación de admitidos.</p>
<p>5. Tribunal.</p>
<p>5.1. O tribunal cualificador destas probas é o que figura como anexo III desta convocatoria e terá a categoría primeira das recollidas no Decreto 299/1990, do 24 de maio (DOG do 1 de xuño).</p>
<p>5.2. Os membros do tribunal deberán absterse de intervir, notificándollo ó rector da universidade, cando concorran neles circunstancias das previstas no artigo 28 da Lei 30/1992, ou se participaron en tarefas de preparación de aspirantes a probas selectivas dentro dos cinco anos anteriores á publicación desta convocatoria.</p>
<p>O presidente poderá solicitar dos membros do tribunal declaración expresa de non se encontrar incursos nas circunstancias previstas nos artigos 28 e 29 da Lei 30/1992.</p>
<p>Así mesmo, os aspirantes poderán recusa-los membros do tribunal cando concorran as circunstancias citadas.</p>
<p>5.3. Logo da convocatoria do presidente, constituirase o tribunal coa asistencia do presidente e do secretario ou, se é o caso, daqueles que os substitúan, e a metade alomenos dos seus membros. Nesta sesión, o tribunal acordará tódalas decisións que correspondan para o correcto desenvolvemento das probas selectivas.</p>
<p>5.4. Para os efectos de realización de sesións, deliberacións e adopción de acordos, requirirase a asistencia dos membros do tribunal especificadas no punto anterior.</p>
<p>5.5. O tribunal resolverá tódalas dúbidas que puidesen xurdir na aplicación destas normas, así como o que se deba facer nos casos non previstos. O procedemento de actuación do tribunal axustarase ó disposto na Lei 30/1992.</p>
<p>5.6. O tribunal poderá dispoñe-la incorporación ós seus traballos de asesores especialistas para as probas correspondentes ós exercicios que coide pertinentes, limitándose os ditos asesores a prestar colaboración nas súas especialidades técnicas. A designación de tales asesores será realizada polo rector da Universidade de Vigo, por proposta do tribunal, e seralles de aplicación o previsto na base 5.2.</p>
<p>5.7. Os membros do tribunal cualificador deberán posuír titulación igual ou superior á esixida para ser admitido ás probas.</p>
<p>5.8. O tribunal cualificador adoptará as medidas precisas naqueles casos nos que resulta necesario, de forma que os aspirantes con minusvalidez gocen de similares condicións para a realización dos exercicios có resto dos aspirantes. Para as persoas con minusvalidez que o soliciten na forma prevista na</p>
<p>base 3.5., estableceranse as adaptacións posibles en tempo e medios.</p>
<p>5.9. O presidente do tribunal adoptará as medidas oportunas para garantir que os exercicios escritos que non deban ser lidos ante o tribunal sexan corrixidos sen que se coñeza a identidade dos aspirantes, utilizando para iso os impresos aprobados pola orde do Ministerio da Presidencia do 18 de febreiro de 1985 (BOE do 22), ou calquera outro equivalente. O tribunal excluirá aqueles opositores que consignen nas follas de exame marcas ou signos que permitan coñece-la súa identidade.</p>
<p>5.10. Para efectos de comunicacións e demais incidencias, o tribunal terá a súa sede no Rectorado da Universidade de Vigo, rúa Areal nº 46-Vigo, teléfono: 986 81 36 36.</p>
<p>5.11. En ningún caso o tribunal poderá aprobar nin declarar que superaron as probas selectivas un número superior de aspirantes ó das prazas convocadas. Calquera proposta de aprobados que contraveña o establecido será nula de pleno dereito.</p>
<p>6. Desenvolvemento dos exercicios.</p>
<p>6.1. A orde de actuación dos opositores iniciarase alfabeticamente polo primeiro da letra G, de conformidade coa resolución da Consellería da Presidencia e Administración Pública do 23 de febreiro de 1999 (DOG do 3 de marzo).</p>
<p>6.2. En calquera momento os aspirantes poderán ser requiridos polo tribunal coa finalidade de acredita-la súa identidade.</p>
<p>6.3. Os aspirantes serán convocados para cada exercicio nun único chamamento sendo excluídos da oposición os que non comparezan, agás non casos de forza maior, debidamente xustificados e libremente considerados polo tribunal.</p>
<p>6.4. A publicación dos sucesivos anuncios de realización dos exercicios será efectuada polo tribunal nos lugares onde se celebrara o anterior, así como na sede do tribunal e por calquera outro medio que se xulgue conveniente para facilita-la súa máxima divulgación, con 48 horas de antelación, polo menos, á data sinalada para o seu inicio.</p>
<p>6.5. En calquera momento do proceso selectivo, se o tribunal tivese coñecemento de que algún dos aspirantes carece dos requisitos esixidos por esta convocatoria, logo da audiencia do interesado, deberá propoñe-la súa exclusión ó rector da Universidade de Vigo, comunicándolle tamén as inexactitudes e falsidades formuladas polo aspirante na solicitude para os efectos procedentes.</p>
<p>7. Lista de aprobados.</p>
<p>7.1. Concluído cada un dos exercicios da fase de oposición, o tribunal fará pública nos lugares de realización deles e no rectorado a relación de aspirantes que os superasen, con indicación da puntuación obtida e do documento nacional de identidade.</p>
<p>7.2. Rematada a fase de oposición, e para os aspirantes que a superasen, o Servicio de Xestión de Persoal expedirá de oficio, certificacións acreditativas dos méritos relacionados nas alíneas B.a., B.b. e B.c. do anexo I e o tribunal fará públicos os puntos obtidos na fase de concurso.</p>
<p>7.3. A cualificación final do proceso selectivo virá dada pola suma das puntuacións obtidas na fase de oposición e na fase de concurso. Os puntos obtidos nesta última en ningún caso poderán sumarse para efectos de supera-la fase de oposición. No caso de empate, a orde establecerase atendendo a maior puntuación obtida no segundo exercicio e, se este persistise, dirimirase por sorteo público en presencia dos opositores empatados.</p>
<p>7.4. O tribunal fará pública a lista de aspirantes que, segundo a orde de puntuación acadada por cada un deles, fosen seleccionados, a cal en ningún caso poderá contar cun número de candidatos superior ó das prazas convocadas.</p>
<p>7.5. Rematado o proceso selectivo, o presidente do tribunal elevará ó rector a relación definitiva de aspirantes aprobados segundo o respectivo sistema de acceso e por orde de puntuación, na que constarán as cualificacións da fase de concurso e de cada un dos exercicios da fase de oposición, e a suma total.</p>
<p>8. Presentación de documentos.</p>
<p>8.1. No prazo de vinte días naturais, a partir do seguinte a aquel no que se fagan públicas as relacións definitivas de aprobados, estes deberán presentar no rexistro xeral da Universidade de Vigo:</p>
<p>Fotocopia compulsada do título ou certificación académica que acredite ter realizados os estudios para a obtención do título de doutor, licenciado, arquitecto, enxeñeiro ou equivalente.</p>
<p>8.2. Os que dentro do prazo fixado, agás caso de forza maior, non presentasen a documentación ou do exame dela se deducise que carecen dalgún dos requisitos sinalados na base 2.1, non poderán ser nomeados funcionarios e quedarán anuladas as súas actuacións, sen prexuízo da responsabilidade en que incorresen por falsidade na solicitude inicial.</p>
<p>9. Nomeamento.</p>
<p>9.1. Concluído o proceso selectivo, aqueles que o superasen serán nomeados funcionarios de carreira da escala facultativa de arquivos, bibliotecas e museos da Universidade de Vigo, con especificación do destino adxudicado, mediante resolución rectoral que se publicará no Diario Oficial de Galicia.</p>
<p>9.2. A toma de posesión dos aspirantes que aprobasen o proceso selectivo efectuarase no prazo dun mes, contado a partir do día seguinte ó da data de publicación da devandita resolución de nomeamento no Diario Oficial de Galicia.</p>
<p>10. Norma derradeira.</p>
<p>Esta convocatoria e cantos actos administrativos se deriven dela e da actuación do tribunal poderán</p>
<p>ser impugnados nos casos e na forma establecidos na Lei de réxime xurídico das administracións públicas e do procedemento administrativo común.</p>
<p>Ademais, a Universidade de Vigo poderá, se é o caso, proceder á revisión das resolucións do tribunal consonte o previsto na devandita lei.</p>
<p>Vigo, 11 de xuño de 1999.</p>
<p>Domingo Docampo Amoedo</p>
<p>Rector da Universidade de Vigo</p>
<p>ANEXO I</p>
<p>Exercicios e valoración</p>
<p>A) Fase de oposición.</p>
<p>1º exercicio.-Consistirá en desenvolver por escrito dous temas de entre catro elixidos polo tribunal. O temario considerarase dividido en dúas partes, a primeira integrada polo bloque I: Biblioteconomía, e a segunda polos bloques II: Bibliografía e documentación e o III: Arquivos e lexislación. Dos catro temas sorteados, dous corresponderán á primeira parte e dous á segunda. Os aspirantes elixirán un tema de cada parte.</p>
<p>O tempo máximo de realización será de 120 minutos.</p>
<p>Cualificarase de 0 a 100 puntos, sendo necesario obter 50 puntos para superalo.</p>
<p>2º exercicio.-Consistirá na resolucion por escrito dun suposto práctico. O tribunal proporá tres supostos sobre planificación referentes a cada un dos temas que se indican a continuación: orientación bibliográfica, problemas de organización bibliotecaria ou documental e novas tecnoloxías na información. O opositor deberá realizar un dos tres supostos propostos. O opositor poderá dispor da documentación que desexe traer consigo, así como dos medios e recursos dispoñibles no lugar que determine o tribunal para a realización desta proba.</p>
<p>O tempo máximo de realización será de 240 minutos.</p>
<p>Cualificarase de 0 a 100 puntos, sendo necesario obter 50 puntos para superalo.</p>
<p>3º exercicio.-Consistirá na elaboración e presentación dun proxecto sobre a organización da biblioteca universitaria da Universidade de Vigo que deberá ser defendido e exposto publicamente.</p>
<p>O tempo máximo de exposición será de 45 minutos.</p>
<p>Cualificarase de 0 a 100 puntos. Terá carácter selectivo e non eliminatorio.</p>
<p>B) Fase de concurso.</p>
<p>Valoraranse os seguintes méritos:</p>
<p>a) Antigüidade:</p>
<p>A antigüidade na Administración pública valorarase ata un máximo de 48 puntos, a razón de:</p>
<p>-3 puntos por ano (0,25 por mes completo) de servicios prestados como funcionario de carreira ou</p>
<p>funcionario interino da escala de axudantes de arquivos, bibliotecas e museos (grupo B) ou contratado laboral en bibeliotecas en postos reservados a funcionarios do grupo B.</p>
<p>-1,8 puntos por ano (0,15 por mes completo) polos restantes servicios efectivos recoñecidos ó abeiro da Lei 70/1978, do 26 de decembro.</p>
<p>Non se computarán os servicios que se prestaran simultaneamente con outros igualmente alegados.</p>
<p>b) Grao persoal consolidado, segundo o grao persoal que se teña consolidado e formalizado a través do acordo de recoñecemento de grao pola autoridade competente o día de publicación desta convocatoria no Diario Oficial de Galicia, outorgarase a seguinte puntuación:</p>
<p>GraoPuntos</p>
<p>2818</p>
<p>2716,5</p>
<p>2615</p>
<p>2513,5</p>
<p>2412</p>
<p>2310,5</p>
<p>229</p>
<p>217,5</p>
<p>20 ou inferior6</p>
<p>c) Nivel de complemento de destino, correspondente ó posto de destino definitivo que teña adxudicado a/o funcionaria/o o día de publicación desta convocatoria no Diario Oficial de Galicia. Cualificarase do seguinte xeito:</p>
<p>NivelPuntos</p>
<p>2836</p>
<p>2733</p>
<p>2630</p>
<p>2527</p>
<p>2424</p>
<p>2321</p>
<p>2218</p>
<p>2115</p>
<p>20 ou inferior12</p>
<p>d) Cursos: valoraranse ata un máximo de 18 puntos os cursos directamente relacionados coas funcións propias dos corpos e escalas de bibliotecas do grupo B, de acordo cos seguintes criterios:</p>
<p>Certificado de aptitude ou aproveitamento: 0,18 puntos/hora.</p>
<p>Certificado de asistencia: 0,12 puntos/hora.</p>
<p>Curso de iniciación á lingua galega (ou validación): 0,12 puntos/hora (de non consta-la duración considerarase que esta foi de 60 horas).</p>
<p>Curso de perfeccionamento da lingua galega (ou validación): 0,18 puntos/hora (de non consta-la duración considerarase que esta foi de 75 horas).</p>
<p>No caso de acreditar máis dun grao de coñecemento só se computará o superior.</p>
<p>Cando no certificado non conste o número de horas, considerarase que a duración do curso é de 10 horas.</p>
<p>ANEXO II</p>
<p>Programa</p>
<p>I. Biblioteconomía.</p>
<p>1. Situación actual das bibliotecas universitarias españolas.</p>
<p>2. Planificación estratéxica, dirección por obxectivos, xestión de calidade nas bibliotecas universitarias.</p>
<p>3. Planificación estratéxica, control, avaliación, difusión e promoción dos servicios ó usuario.</p>
<p>4. Xestión dos recursos humanos nas bibliotecas universitarias.</p>
<p>5. A formación profesional de bibliotecarios e documentalistas na actualidade.</p>
<p>6. Xestión orzamentaria nas bibliotecas universitarias. O orzamento como instrumento de planificación, administración, xestión e como mecanismo xeral de coordinación.</p>
<p>7. Xestión financeira das bibliotecas universitarias. Procedemento de execución do gasto público: autorización, compromiso de gasto, recoñecemento de obrigas e proposta de pagamentos.</p>
<p>8. Servicios ós lectores nunha biblioteca universitaria: referencia e información bibliográfica.</p>
<p>9. Servicios ós lectores nunha biblioteca universitaria: formación de usuarios.</p>
<p>10. Servicios ós lectores nunha biblioteca universitaria: préstamo, préstamo interbibliotecario e extensión universitaria.</p>
<p>11. Xestión da colección bibliográfica (I): criterios para a súa formación, mantemento e avaliación.</p>
<p>12. Xestión da colección bibliográfica (II): proceso técnico e normalización.</p>
<p>13. Planificación, organización espacial e equipamento da biblioteca universitaria.</p>
<p>14. Planificación da automatización das bibliotecas universitarias. Panorama actual da automatización das bibliotecas universitarias en España.</p>
<p>15. Formatos de intercambio de información bibliográfica: formato MARC. Variedades xeográficas e de aplicacións (autoridades, bibliográficos e fondos).</p>
<p>16. Planificación e xestión de catálogos automatizados.</p>
<p>17. A cooperación bibliotecaria en España. Sistemas e redes de bibliotecas.</p>
<p>18. As hemerotecas. Planificación, organización, clasificación e xestión.</p>
<p>II. Bibliografía e documentación.</p>
<p>1. Bibliografía: estado actual. Control bibliográfico universal. Dispoñibilidade universal das publicacións.</p>
<p>2. Fontes de información impresas e automatizadas en ciencias sociais.</p>
<p>3. Fontes de información impresas e automatizadas en humanidades.</p>
<p>4. Fontes de información impresas e automatizadas en ciencias.</p>
<p>5. Fontes de información impresas e automatizadas en tecnoloxía.</p>
<p>6. Fontes de información impresas e automatizadas en biomedicina.</p>
<p>7. Literatura gris: documentos reservados e de difusión reducida. Problemas de accesibilidade e fontes para o seu coñecemento.</p>
<p>8. Maioristas de información e documentación no mundo. Grandes subministradores de información referencial, documentos, etc.</p>
<p>9. Tendencias actuais na industria e o mercado da información automatizada, servicios en liña e teledocumentación.</p>
<p>10. Catálogos de grandes bibliotecas. Catálogos colectivos. Acceso a OPAC a través de Internet.</p>
<p>11. Bibliometría. A investigación no campo da documentación e a información científica.</p>
<p>12. Nocións xerais de teleinformática, redes de ordenadores, interconexión de sistemas, familias de protocolos.</p>
<p>13. Internet, Intranet, Iris e grandes redes teleinformáticas na actualidade: desenvolvemento, funcionamento, organización, acceso e utilidade.</p>
<p>14. Servicios teleinformáticos: correo electrónico, transferencia de ficheiros, conexión remota, noticias, Web, Z39-50/SR, etc. Aplicacións en información e documentación.</p>
<p>III. Arquivos e lexislación.</p>
<p>1. A biblioteca universitaria ante a Lei de reforma universitaria e os estatutos.</p>
<p>2. A industria editorial e o comercio do libro en España. O marco legal.</p>
<p>3. Implicacións sociais e culturais da innovación tecnolóxica en información e documentación. A sociedade da información. O futuro do libro e as bibliotecas.</p>
<p>4. Organizacións nacionais e internacionais ó servicio das bibliotecas e a documentación. A cooperación internacional.</p>
<p>5. O arquivo universitario: definición, funcións e organización.</p>
<p>6. O arquivo universitario: a planificación dos servicios, recursos e instalacións. Medidas ambientais e de seguridade.</p>
<p>7. O sistema español de investigación científica e desenvolvemento tecnolóxico. A Lei da ciencia e o plan nacional de I+D.</p>
<p>8. Lexislación e competencias das distintas administracións en materia de xestión e organización bibliotecaria.</p>
<p>9. Patrimonio bibliográfico español. Panorama histórico. Normativa legal.</p>
<p>10. A propiedade intelectual en España. Lexislación.</p>
<p>11. A Lei de réxime xurídico das administracións públicas e do procedemento administrativo común. Atención ó cidadán e calidade dos servicios na Administración pública.</p>
<p>ANEXO III</p>
<p>Tribunal</p>
<p>Titular:</p>
<p>Presidente: Julio Taboada Pérez, xerente da Universidade de Vigo.</p>
<p>Vocais: Dolores Lamarca Morell, funcionaria do corpo facultativo de arquivos e bibliotecas da Universidade de Barcelona.</p>
<p>Marta Torres Santodomingo, funcionaria do corpo facultativo de bibliotecas do Ministerio de Cultura en representación da xunta de persoal de administración e servicios.</p>
<p>Concha Varela Orol, funcionaria da escala facultativa de arquivos e bibliotecas da Universidade de Santiago de Compostela, en representación da xunta de persoal de administración e servicios.</p>
<p>Secretario: Luis Ángel García Melero, funcionario do corpo facultativo de arquiveiros, bibliotecarios e arqueólogos da Biblioteca Nacional, que actuará con voz e voto.</p>
<p>Suplente:</p>
<p>Presidente: Ángeles Campos Rodríguez, funcionaria do corpo facultativo de arquivos e bibliotecas da Universidade de A Coruña.</p>
<p>Vocais: Guillermo Sánchez Martínez, funcionario do corpo facultativo de arquivos, bibliotecas e museos da Universidade de Navarra.</p>
<p>María Gutiérrez Calvete, funcionaria da escala de axudantes de arquivos, biblitoecas e museos da Universidade de Santiago de Compostela, en representación da xunta de persoal de administración e servicios.</p>
<p>Isabel Álvarez García, funcionaria da escala facultativa de arquivos e bibliotecas da Universidade de Santiago de Compostela, en representación da xunta de persoal de administración e servicios.</p>
<p>Secretario: Luis Javier Martínez Rodríguez, funcionario do corpo facultativo de arquiveiros, bibliotecarios e arqueólogos da Universidade de Cantabria, que actuará con voz e voto.</p>

