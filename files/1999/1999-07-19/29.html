---
date: '1999-07-19'
id: C9AA
page: 9354
number: 137
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 23 de xuño de 1999, da Dirección Xerencia do Complexo
  Hospitalario Juan Canalejo-Marítimo Oza da Coruña, pola que se anuncia
  concurso público, polo procedemento aberto, para a contratación do transporte
  de roupa entre os centros deste complexo hospitalario e a súa lavandería
  central (plurianual. (C.P. 122/1999).
range: Resolución
url: 'https://www.xunta.gal/dog/Publicados/1999/19990719/AnuncioC9AA_gl.html'
---
<p>O director xerente do Complexo Hospitalario Juan Canalejo-Marítimo Oza da Coruña, en virtude das atribucións que lle foron delegadas polo artigo 7, letra j) da Orde do 21 de abril de 1998, sobre delegación de competencias en órganos centrais e periféricos do Servicio Galego de Saúde (DOG nº 88,</p>
<p>do 11 de maio) e coa autorización expresa prevista nesta mesma norma, unha vez cumpridos os trámites administrativos correspondentes, resolve anuncia-la licitación que a continuación se cita:</p>
<p>Obxecto: contratación do servicio de transporte de roupa entre os centros do Complexo Hospitalario Juan Canalejo e a súa lavandería central.</p>
<p>Orzamento: 24.000.000 de ptas. (144.242,91 euros).</p>
<p>Garantía provisional: 480.000 ptas. (2.884,86 euros).</p>
<p>Lote 1: contratación do servicio de transporte de roupa entre os centros do Complexo Hospitalario Juan Canalejo e a súa lavandería central.</p>
<p>Orzamento: 24.000.000 de ptas. (144.242,91 euros).</p>
<p>Garantía provisional: 480.000 ptas. (2.884,86 euros).</p>
<p>Forma de adxudicación: concurso polo procedemento aberto.</p>
<p>Prazo de vixencia: ver prego de cláusulas administrativas particulares.</p>
<p>Admisión de variantes: non se admiten variantes.</p>
<p>Solvencia económica, financeira e técnica: ver prego de cláusulas administrativas particulares.</p>
<p>Criterios de adxudicación.</p>
<p>Sobre unha puntuación máxima posible de 100 puntos:</p>
<p>Medios persoais e materiais (vehículos e outras dotacións) que se asignarán ó servicio: 35 puntos.</p>
<p>Organización do servicio desenvolvida polos licitadores, que permita garanti-la maior calidade da prestación: 35 puntos.</p>
<p>Rebaixas económicas ofertadas, respecto ó orzamento máximo: 30 puntos.</p>
<p>Documentos de interese para os licitadores: o prego de cláusulas administrativas particulares e demais documentación complementaria, poden ser solicitados no Servicio de Contratación do Complexo Hospitalario (planta terceira do edificio do Hotel de Pacientes, anexo ó Hospital Juan Canalejo). As Xubias de Arriba, 84. 15006 A Coruña, en días laborables desde as 9 ás 14 horas. Teléfono: 981 17 80 73. Fax: 981 17 80 32.</p>
<p>Presentación de proposicións: as proposicións deberanse presentar en man, en sobres pechados e asinadas polo licitador ou persoa que o represente, no rexistro xeral deste Complexo Hospitalario Juan Canalejo (planta baixa do Hospital Juan Canalejo), antes das 14 horas do vixésimo sexto día natural contado a partir do seguinte ó da publicación desta resolución no Diario Oficial de Galicia, ou mandadas por correo, dentro do prazo sinalado.</p>
<p>Apertura das proposicións: terá lugar na sala de xuntas da xerencia do complexo hospitalario (planta baixa do Hotel de Pacientes), a partir das 10 horas do décimo primeiro día natural contado desde o seguinte a aquel no que remate o prazo de presentación de ofertas. No caso de que o dito día coincida</p>
<p>en sábado ou festivo, a apertura de proposicións terá lugar o primeiro día hábil seguinte.</p>
<p>Documentación que deberán presenta-los licitadores: os documentos que figuran no prego de cláusulas administrativas particulares.</p>
<p>Anuncios: os anuncios do presente concurso serán por conta do adxudicatario do contrato.</p>
<p>A Coruña, 23 de xuño de 1999.</p>
<p>Jesús Caramés Bouzán</p>
<p>Director xerente do Complexo Hospitalario Juan Canalejo-Marítimo Oza da Coruña</p>

