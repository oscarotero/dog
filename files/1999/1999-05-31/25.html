---
date: '1999-05-31'
id: 8DFA
page: 6
number: 102
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 24 de maio de 1999 pola que se anuncia a licitación do concurso,
  polo procedemento aberto con trámite de urxencia, da subministración de clave
  E/SC/99.72.
range: Resolución
url: 'https://www.xunta.gal/dog/Publicados/1999/19990531/Anuncio8DFA_gl.html'
---
<p>a) Subministración: subministración de vestiario e calzado do persoal adscrito á Subdirección Xeral de Estradas, dependente da Dirección Xeral de Obras Públicas da Consellería de Política Territorial, Obras Públicas e Vivenda da Xunta de Galicia.</p>
<p>Clave: E/SC/99.72</p>
<p>Orzamento: dezasete millóns oitocentas trinta e tres mil pesetas (17.833.000).</p>
<p>Prazo de entrega: 2 meses.</p>
<p>A solvencia económica e financeira acreditarase por calquera dos medios previstos no artigo 16 da Lei de contratos das administracións públicas.</p>
<p>A solvencia técnica xustificarase mediante relación das principais subministracións, similares ós que son obxecto do presente contrato, efectuadas durante os 3 últimos anos con indicación do seu importe, datas e destino público ou privado, ás que se incorporarán os correspondentes certificados sobre estes.</p>
<p>Garantía provisional: 356.660 pesetas.</p>
<p>b) Documentos de interese para os licitadores: os pregos de cláusulas administrativas particulares, así como o prego de prescricións técnicas estarán de manifesto e á disposición dos concursantes, para o seu exame, durante o prazo de presentación das proposicións, os días e horas hábiles de oficina, na Dirección Xeral de Obras Públicas da Consellería de Política Territorial, Obras Públicas e Vivenda, edificios administrativos de San Caetano, Santiago de Compostela.</p>
<p>c) Garantías que se lles esixen ós licitadores: esixirase unha garantía provisional equivalente ó 2% do orzamento de contrata, segundo se especifica no punto 9 do cadro de características.</p>
<p>Esixirase unha garantía definitiva equivalente ó 4% do orzamento de contrata. Estas garantías pode</p>
<p>rán ser presentadas na modalidade e polas persoas ou entidades que especifica a lexislación española vixente.</p>
<p>d) Modelo de proposición: proposición económica formulada estrictamente conforme o modelo que se xunta ó prego de cláusulas administrativas particulares.</p>
<p>e) Prazo e lugar para a presentación de proposicións: as proposicións haberán de presentarse en sobre pechado no rexistro xeral da Consellería de Política Territorial, Obras Públicas e Vivenda ou envialas por correo dentro do prazo de admisión sinalado conforme o disposto no artigo 100 do Regulamento xeral de contratación do Estado.</p>
<p>O prazo de admisión das proposicións rematará ás doce horas do vixésimo sexto día natural, que non coincida en sábado, domingo ou festivo seguinte ó da publicación deste anuncio no Diario Oficial de Galicia.</p>
<p>f) Apertura das proposicións: a apertura das proposicións será realizada pola mesa de contratación na sala de xuntas da Consellería de Política Territorial, Obras Públicas e Vivenda, ás once horas do décimo día natural que non coincida en sábado, domingo ou festivo contado a partir do último día de presentación de proposicións.</p>
<p>g) Documentos que deben presenta-los licitadores: os que figuran no prego de cláusulas administrativas particulares.</p>
<p>O importe do presente anuncio será por conta do adxudicatario.</p>
<p>Santiago de Compostela, 24 de maio de 1999.</p>
<p>P.D. (Orde 13-12-1993)</p>
<p>José Antonio Fernández Vázquez</p>
<p>Secretario xeral da Consellería de</p>
<p>Política Territorial, Obras Públicas e Vivenda</p>

