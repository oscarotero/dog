---
date: '1999-05-31'
id: 8DEA
page: 6
number: 102
agency: XULGADO DE PRIMEIRA INSTANCIA E INSTRUCCIÓN NÚMERO UN DE PADRÓN
section: V. ADMINISTRACIÓN DE XUSTIZA
title: Edicto de poxa (290/1998).
range: Edicto
url: 'https://www.xunta.gal/dog/Publicados/1999/19990531/Anuncio8DEA_gl.html'
---
<p>Eu, Luis Fernández-Arias González, secretario do Xulgado de Primeira Instancia e Instrucción Único de Padrón (A Coruña), fago saber que nesta secretaría do meu cargo, e co número 290/1998, se tramita procedemento xudicial sumario ó abeiro do artigo 131 da Lei hipotecaria, por instancia do Banco Pastor, S.A., contra Maximino de Jesús Jamardo e María Josefa Jamardo Pérez, en reclamación de crédito hipotecario, en que, por resolución do día da data, se acordou sacar a poxa pública por primeira vez</p>
<p>e termo de vinte días o ben que máis adiante se dirá. Sinálase para que o acto de remate teña lugar na secretaría deste xulgado o próximo día 25 de xuño de 1999, ás 11 horas, coas prevencións seguintes:</p>
<p>Primeira: non se admitirán ofertas que no cubran o tipo da poxa.</p>
<p>Segunda: tódolos licitadores, con excepción do acredor, para tomaren parte na poxa, deberán consignar previamente na conta deste xulgado no Banco Bilbao Vizcaya, Sociedade Anónima, número 1575-0000-18-0290-98, unha cantidade igual, polo menos, ó 20 por 100 do valor do ben que sirva de tipo, facéndose consta-lo número e ano do procedemento; sen este requisito non serán admitidos nin se aceptará a entrega de diñeiro en metálico ou cheques no xulgado.</p>
<p>Terceira: tódolos licitadores poderán participar na poxa coa calidade de cede-lo remate a un terceiro.</p>
<p>Cuarta: en tódalas poxas, desde o anuncio ata a súa celebración, poderán facerse ofertas por escrito, en prego cerrado, facendo o depósito a que se fixo referencia anteriormente.</p>
<p>Quinta: os autos e a certificación do rexistro a que se refire a regra cuarta do artigo 131 da Lei hipotecaria están de manifesto na secretaría do xulgado, entendéndose que todo licitador acepta como bastante a titulación existente, e que as cargas ou gravames anteriores e os preferentes -se os houber- ó crédito do autor continuarán subsistentes, e que o rematante os acepta e queda subrogado na responsabilidade deles, sen destinarse á súa extinción o prezo do remate.</p>
<p>Para o suposto de non haber licitadores na primeira poxa, sinálase para a celebración dunha segunda o próximo día 23 de xullo de 1999, ás 11 horas, servindo de tipo o 75 por 100 do sinalado para a primeira poxa e sendo de aplicación as demais prevencións da primeira.</p>
<p>Igualmente, e se tampouco houber licitadores na segunda poxa, sinálase para a celebración dunha terceira o próximo día 17 de setembro de 1999, ás 11 horas; esta poxa celebrarase sen suxeición a tipo e quen desexe tomar parte nela debe consigna-lo o 20 por 100 do tipo que serviu de base para a segunda.</p>
<p>Se por forza maior ou causas alleas ó xulgado non se puidese celebra-la poxa no día e hora sinalados, entenderase que se celebrará o día hábil seguinte, á mesma hora, exceptuando os sábados.</p>
<p>Este edicto servirá de notificación ó debedor para o caso de no poderse levar a efecto no predio poxado.</p>
<p>Bens que se poxan:</p>
<p>1ª. Predio número 9.922. Urbano: casa destinada a vivenda unifamiliar no sitio coñecido como Barreño ou Caramuxo, na parroquia de Iria, concello de Padrón, de planta baixa e sobrado. Ocupa unha superficie de cento dez metros cadrados. Ten como anexo un terreo que a circunda, destinado a labradío, no sitio de Barreño ou Caramuxo, que mide dúas áreas e sesenta e catro centiáreas. Ten a súa fronte ou fachada principal cara ó vento leste. Está situada</p>
<p>a edificación a un metro e uns trinta centímetros da estrema norte, cara ó centro da dita liña. O conxunto estrema, polo norte e oeste, con Josefina Iglesias; polo sur, con Maximino de Jesús Jamardo e polo leste, coa estrada de Padrón a Pontecesures.</p>
<p>Inscrito no Rexistro da Propiedade de Padrón no tomo 494, libro 112, folio 35, predio 9.922.</p>
<p>Taxado, para efectos da poxa, na cantidade de 25.187.624 pesetas.</p>
<p>Dado en Padrón, 26 de abril de 1999.</p>
<p>O secretario</p>
<p>Rubricado</p>

