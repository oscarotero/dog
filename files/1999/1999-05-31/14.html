---
date: '1999-05-31'
id: 8DC2
page: 6
number: 102
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 155/1999, do 20 de maio, polo que se declara a urxente ocupación, para
  efectos de expropiación forzosa, pola Deputación Provincial da Coruña, dos
  bens e dereitos necesarios para a realización das obras do proxecto de E.P.
  2403, ampliación e mellora do trazado do p.k. 0,00 ó 8,31 de Cerceda a Xesteda
  (programa de actuación da rede provincial de estradas - Plan 2000 de
  Estradas), 1ª fase de 1999.
range: Decreto
url: 'https://www.xunta.gal/dog/Publicados/1999/19990531/Anuncio8DC2_gl.html'
---
<p>A Deputación Provincial da Coruña, en sesión que tivo lugar o día 27 de novembro de 1998, aprobou o proxecto de E.P. 2403, ampliación e mellora do trazado p.k. 0,00 ó 8,31 de Cerceda a Xesteda (programa de actuación da rede provincial de estradas) (Plan 2000 de Estradas) 1ª fase 1999, e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable, precisando que as posibles alteracións do terreo terán que restaurarse o seu estado orixinal en coherencia coas proteccións establecidas nas normas municipais.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado porque existen razóns que fan necesaria a urxente execución das citadas obras, tal como o pavimento das estradas, o largo da calzada de dimensións inferiores ás necesidades dos vehículos, a intensidade media do tráfico, circulación de vehículos pesados e puntos negros, e evitar deste xeito o risco de accidentes.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vinte de maio de mil novecentos noventa e nove,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial da Coruña para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de E.P. 2403, ampliación e mellora do trazado p.k. 0,00 ó 8,31 de Cerceda a Xesteda (programa de actuación da rede provincial de estradas) (Plan 2000 de Estradas) 1ª fase 1999.</p>
<p>Santiago de Compostela, vinte de maio de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>

