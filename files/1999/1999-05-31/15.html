---
date: '1999-05-31'
id: 8DC6
page: 6
number: 102
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 23 de abril de 1999, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, do convenio colectivo da empresa D.S. Salgado, S.L.
range: Resolución
url: 'https://www.xunta.gal/dog/Publicados/1999/19990531/Anuncio8DC6_gl.html'
---
<p>Visto o expediente do convenio colectivo para a empresa D S Salgado, S.L., que tivo entrada nesta delegación provincial o día 15-4-1999, subscrito en representación da parte económica pola representación da empresa, e da parte social polos delegados de persoal, con data do 18-3-1999. De conformidade co disposto no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos tra</p>
<p>balladores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do estado á Comunidade Autónoma de Galicia en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de tarballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 23 de abril de 1999.</p>
<p>Antonio Coello Bufill</p>
<p>Delegado provincial de Pontevedra</p>
<p>Convenio da empresa D.S. Salgado, S.L.</p>
<p>Artigo 1º.-Ámbito.</p>
<p>Este convenio afecta en todo o seu contido normativo á empresa D.S. Salgado, S.L., que ten o seu domicilio en Vilagarcía de Arousa, e a todo o seu persoal que estea a presta-los seus servicios nela, así como ós que se incorporen despois. O seu posto de traballo poderá variar segundo as circunstancias e necesidades da empresa, sen que varíen por iso as condicións estipuladas.</p>
<p>Artigo 2º.-Vixencia.</p>
<p>As cláusulas deste convenio terán unha duración dun ano, e entran en vigor o día da súa sinatura, con independencia da data da súa publicación no BOP, prorrogándose tacitamente en períodos anuais, se non é denunciado por calquera das partes, de acordo coas normas vixentes.</p>
<p>Artigo 3º.-Condicións máis beneficiosas.</p>
<p>Respectaranse a título individual as condicións de traballo superiores ás establecidas neste convenio, consideradas no seu conxunto e cómputo anual. Tal garantía será exclusivamente de carácter persoal, sen que se poida entender vinculada ó posto de traballo, categorías profesionais e outras circunstancias, polo que o persoal de novo ingreso non poderá alegar ó seu favor condicións máis beneficiosas das que desfrutasen os traballadores que anteriormente ocupasen os postos de traballo ós que sexan destinados ou promovidos.</p>
<p>Artigo 4º.-Xornada de traballo.</p>
<p>A xornada de traballo será de corenta horas semanais, segundo establece o Estatuto dos traballadores, repartidas na forma máis idónea para a empresa e</p>
<p>os traballadores, entendendo sempre o interese deles e a productividade da empresa.</p>
<p>Artigo 5º.-Vacacións.</p>
<p>Tódolos traballadores desfrutarán dunhas vacacións retribuídas conforme as seguintes condicións:</p>
<p>a) Terán unha duración de 30 días naturais.</p>
<p>b) As vacacións desfrutaranse cando conveña, segundo as condicións da empresa, aínda que esta exporá con tempo ós seus traballadores como terán que desfrutalas no ano próximo, segundo o criterio e as necesidades da empresa e dos traballadores, non podendo ser nunca nos meses de verán.</p>
<p>c) Cando o traballador cese no curso do ano terá dereito á parte proporcional de vacacións a razón do tempo traballado.</p>
<p>Artigo 6º.-Licencias e permisos.</p>
<p>O persoal da empresa terá dereito a licencia con soldo en calquera dos casos seguintes:</p>
<p>a) Por matrimonio do traballador.</p>
<p>b) Por morte ou enterro do cónxuxe, ascendentes e descendentes.</p>
<p>c) Enfermidade grave do cónxuxe, fillos ou parto da esposa.</p>
<p>A duración destas licencias será de quince días para o matrimonio e ata de tres días nos demais casos. En casos excepcionais, poderánselles conceder licencias máis prolongadas, se estas se solicitan debidamente á dirección con causas moi xustificadas.</p>
<p>Artigo 7º.-Pagas extraordinarias.</p>
<p>O persoal da empresa percibirá dúas pagas extraordinarias, consistentes nunha mensualidade do soldo base e a antigüidade, nos meses de xullo a decembro.</p>
<p>Artigo 8º.-Paga de beneficios.</p>
<p>O persoal da empresa percibirá durante o mes de marzo, en concepto de paga de beneficios do ano anterior, o importe dunha paga mensual completa correspondente ó dito ano.</p>
<p>Artigo 9º.-Servicio militar.</p>
<p>O persoal comprendido neste convenio ten dereito a que se lle respecte o seu posto de traballo durante o tempo que dure o servicio militar. Así mesmo, o persoal que leve dous anos prestando os seus servicios na empresa, ó tempo da incorporación ó servicio militar, ten dereito a percibir, como se estivese presente no traballo, o importe das gratificacións extraordinarias fixas de xullo e decembro.</p>
<p>Artigo 10º.-Roupas de traballo.</p>
<p>A empresa está obrigada a facilitarlles ós seus empregados as roupas de traballo necesarias para cada función, unha cada ano. O seu uso e a conservación serán obrigas para o persoal.</p>
<p>Artigo 11º.-Retribucións.</p>
<p>O salario, durante a vixencia deste convenio, será o que figura na táboa que se reflicte na folla anexa, máis os aumentos por antigüidade que procedan, segundo a táboa anexa.</p>
<p>Artigo 12º.-Antigüidade.</p>
<p>O persoal comprendido neste convenio percibirá aumentos periódicos por anos de servicio, consistentes en cuadrienios na cantidade do 5% do salario base, correspondente á categoría en que o productor estea clasificado.</p>
<p>Artigo 13º.-Axuda por defunción.</p>
<p>En caso de falecemento dun traballador, cun ano de servicio na empresa, esta está obrigada a lles proporcionar ós seus habentes dereito unha axuda de dúas mensualidades.</p>
<p>Artigo 14º.-Comisión paritaria.</p>
<p>Para levar a bo termo estas negociacións, constitúese unha comisión paritaria, integrada por Ramón Somoza Rodríguez e Ángel Barros Fernández, delegado sindical de persoal, en representación dos traballadores e Antonio Pérez del Oro en representación da empresa.</p>
<p>Artigo 15º.-Partes asinantes.</p>
<p>Este convenio foi asinado por unha representación dos traballadores en tódalas súas follas e por Antonio Pérez del Oro en representación da empresa.</p>
<p>Vilagarcía de Arousa, marzo de 1999.</p>
<p>Ramón Somoza Rodríguez, chofer repartidor, secretario, DNI: 34.409.940; Antonio Pérez del Oro, pola empresa, DNI: 35.328.501; Manuel A. Barros Fernández, delegado sindical da empresa, DNI: 36.040.786Q; Manuel Rivas Núñez, mozo, DNI: 35.399.606; Mª Josefa Ramos Bugallo, axudante, DNI: 35.439.060.</p>
<p>ANEXO</p>
<p>Táboa de salarios</p>
<table><tbody><tr><td></td></tr>
<tr><td>Categorías</td><td>Anterior
convenio</td><td>Actual
convenio</td><td>Cuadrienio</td></tr>
<tr><td></td></tr>
</tbody></table>
<table><tbody><tr><td>Director xerente</td><td>123.645</td><td>126.120</td><td>6.306</td></tr>
<tr><td>-Persoal administración:</td></tr>
<tr><td>Xefe administrativo</td><td>101.450</td><td>103.480</td><td>5.174</td></tr>
<tr><td>Aux. Admón. ou operador de Maqui. Contab.</td><td>82.110</td><td>83.755</td><td>4.188</td></tr>
<tr><td>Axudante Admón. ou operador de maqui. Contab.</td><td>81.370</td><td>83.000</td><td>4.150</td></tr>
<tr><td>Auxiliar de caixa</td><td>81.370</td><td>83.000</td><td>4.150</td></tr>
<tr><td>Aspirante de 16 a 18 anos</td><td>68.040</td><td>69.400</td></tr>
<tr><td>-Persoal mercantil:</td></tr>
<tr><td>Xefe de compras</td><td>100.180</td><td>102.185</td><td>5.109</td></tr>
<tr><td>Xefe de vendas</td><td>100.180</td><td>102.185</td><td>5.109</td></tr>
<tr><td>Xefe de almacén</td><td>100.180</td><td>102.185</td><td>5.109</td></tr>
<tr><td>Dependente maior</td><td>89.400</td><td>91.190</td><td>4.559</td></tr>
<tr><td>Dependente</td><td>83.165</td><td>84.830</td><td>4.241</td></tr>
<tr><td>Axudante</td><td>80.946</td><td>82.565</td><td>4.128</td></tr>
<tr><td>Aprendiz 1ª</td><td>68.040</td><td>69.400</td></tr>
<tr><td>Aprendiz 2ª</td><td>68.040</td><td>69.400</td></tr>
<tr><td>Preparador de pedidos</td><td>83.165</td><td>84.830</td><td>4.241</td></tr>
<tr><td>Viaxante</td><td>79.785</td><td>81.380</td><td>4.069</td></tr>
<tr><td>-Persoal de servicios:</td></tr>
<tr><td>Chofer repartidor</td><td>83.165</td><td>84.830</td><td>4.241</td></tr>
<tr><td>Mozo especializado</td><td>82.110</td><td>83.755</td><td>4.188</td></tr>
<tr><td>Mozo</td><td>81.370</td><td>83.000</td><td>4.150</td></tr>
<tr><td>Prof. Ofi. 3ª</td><td>81.370</td><td>83.000</td><td>4.150</td></tr></tbody></table>

