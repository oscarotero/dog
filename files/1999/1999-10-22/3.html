---
date: '1999-10-22'
id: 10A2A
page: 12
number: 205
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 8 de outubro de 1999 pola que se trasladan ensinanzas de formación
  profesional do IES Roberto Vidal de la Torre de Ferrol ó IES Ricardo Carballo
  Calero de Ferrol.
range: Orde
url: 'https://www.xunta.gal/dog/Publicados/1999/19991022/Anuncio10A2A_gl.html'
---
<p>O sistema educativo está nun momento de transformación e cambio que se manifesta de maneira especial na formación profesional, e para responder ás necesidades de cualificación dos distintos sectores productivos da nosa economía é preciso unha permanente adaptación da oferta de ensinanzas.</p>
<p>A Consellería de Educación e Ordenación Universitaria, co ánimo de optimiza-los recursos existentes, considera que é necesario o traslado das ensinanzas de formación profesional da rama perruquería e estética, da especialidade de perruquería de Ferrol, do IES Roberto Vidal de la Torre ó IES Ricardo Carballo Calero.</p>
<p>Tendo en conta o informe da Dirección Xeral de Ordenación Educativa e Formación Profesional e por proposta da Dirección Xeral de Centros e Inspección Educativa, esta consellería</p>
<p>DISPÓN:</p>
<p>Autoriza-lo traslado das ensinanzas de formación profesional da rama perruquería e estética, da especialidade de perruquería, do IES Roberto Vidal de la Torre de Ferrol ó IES Ricardo Carballo Calero de Ferrol.</p>
<p>Disposicións derradeiras</p>
<p>Primeira.-Esta orde entrará en vigor o día seguinte ó da súa publicación no Diario Oficial de Galicia.</p>
<p>Segunda.-Autorízanse a Dirección Xeral de Centros e Inspección Educativa e a Dirección Xeral de Ordenación Educativa e Formación Profesional para dicta-las normas necesarias para a aplicación e desenvolvemento do establecido nesta orde.</p>
<p>Santiago de Compostela, 8 de outubro de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

