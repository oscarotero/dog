---
date: '1999-10-14'
id: 1057E
page: 12
number: 199
agency: CONCELLO DE MELÓN
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/1999/19991014/Anuncio1057E_gl.html'
---
<p>Resolución do Concello de Melón (Ourense) pola que se anuncia a contratación da obra de iluminación pública en Melón, por procedemento aberto concurso, en tramitación urxente.</p>
<p>De conformidade co disposto no artigo 79 da LCAP, anúnciase concurso, por procedemento aberto, para adxudica-la obra de iluminación pública en Melón, conforme o seguinte contido:</p>
<p>1. Obxecto do contrato: é obxecto do contrato a execución da obra de iluminación pública en Melón.</p>
<p>2. Duración do contrato: catro meses.</p>
<p>3. Tipo de licitación: 5.907.320 pesetas.</p>
<p>4. Pagamento: o pagamento do prezo de adxudicación farase efectivo con cargo ó orzamento municipal en vigor. A obra finánciase ó 100% ó abeiro do Decreto 118/1999, PIEL-99.</p>
<p>5. Publicidade dos pregos: estarán de manifesto tódolos días hábiles na Secretaría do Concello de Melón.</p>
<p>6. Garantía provisional: será do 2% do tipo de licitación, por 118.146 pesetas.</p>
<p>7. Exposición do prego de cláusulas administrativas particulares: durante os oito primeiros días hábiles, seguintes á publicación deste anuncio, suspendéndose a licitación en caso de impugnación.</p>
<p>8. Garantía definitiva: o 4% do orzamento.</p>
<p>9. Presentación de proposicións: ata o décimo terceiro día natural seguinte á última das publicacións do anuncio de licitación no BOP de Ourense ou no Diario Oficial de Galicia.</p>
<p>10. Apertura de proposicións: terá lugar ás 13 horas do oitavo día hábil, non sábado, seguinte á conclusión do prazo de presentación de proposicións.</p>
<p>11. Modelo de proposición: o recollido na cláusula XXVI do prego de cláusulas.</p>
<p>Melón, 10 de setembro de 1999.</p>
<p>Celso Rodríguez Acuña</p>
<p>Alcalde</p>

