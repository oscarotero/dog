---
date: '1999-10-14'
id: 104C6
page: 12
number: 199
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 6 de outubro de 1999 pola que se convocan dúas xornadas de
  estudio sobre fiscalidade forestal.
range: Resolución
url: 'https://www.xunta.gal/dog/Publicados/1999/19991014/Anuncio104C6_gl.html'
---
<p>Dentro do plan de actividades da Escola Galega de Administración Pública para 1999 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócanse, en colaboración coa Consellería de Medio Ambiente, dúas xornadas de estudio sobre fiscalidade forestal, convocatoria que se desenvolverá conforme as seguintes bases:</p>
<p>1. Obxectivos.</p>
<p>-Presenta-la nova normativa fiscal dos montes veciñais en man común.</p>
<p>-Analiza-las circunstancias de aplicación da normativa fiscal.</p>
<p>A primeira das xornadas servirá para presenta-las problemáticas de aplica-la actual normativa fiscal dos montes veciñais en man común, e a segunda, que terá carácter complementario e continuador da anterior, estará orientada a dar resposta ás cuestións expostas na xornada do día 3 de novembro.</p>
<p>2. Contido.</p>
<p>Trataranse estes temas:</p>
<p>-O novo réxime fiscal das comunidades de montes veciñais.</p>
<p>-A fiscalidade e a consolidación da institución veciñal.</p>
<p>-O novo réxime fiscal de estimación obxectiva dentro do IRPF para os propietarios forestais.</p>
<p>-A fiscalidade como instrumento incentivador da xestión forestal sostible.</p>
<p>3. Destinatarios.</p>
<p>Persoal ó servicio da Xunta de Galicia e da Administración local galega, membros das xuntas rectoras dos montes veciñais en man común e interesados en xeral.</p>
<p>4. Desenvolvemento.</p>
<p>Horario: as sesións de ámbalas dúas xornadas serán pola tarde, a partir das 16 horas.</p>
<p>Lugar e datas: as xornadas convocadas terán lugar no salón de actos da Escola Galega de Administración Pública (rúa de Madrid 2-4, polígono das</p>
<p>Fontiñas, Santiago de Compostela) os días 3 e 16 de novembro de 1999.</p>
<p>5. Inscrición.</p>
<p>Prazo: remata o venres, día 29 de outubro de 1999.</p>
<p>Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, rúa de Madrid, 2-4, 15707, Santiago de Compostela, e presentaranse no rexistro xeral da EGAP ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 37.</p>
<p>As solicitudes do persoal ó servicio da Xunta de Galicia e da Administración local galega e dos interesados en xeral cubriranse segundo o modelo que figura como anexo I desta convocatoria.</p>
<p>As peticións dos membros das xuntas rectoras dos montes veciñais constituídas serán cubertas conforme o modelo establecido no anexo II desta convocatoria.</p>
<p>Número de prazas: limitado á capacidade do local.</p>
<p>Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión chamando por teléfono, das 10 ás 14.45 horas, o día 2 de novembro, ós seguintes números da EGAP: 981 54 62 39 ou 981 54 60 40.</p>
<p>6. Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento das xornadas, así como a de cancelalas, se o escaso número de solicitudes non xustificase a súa realización.</p>
<p>7. Certificación de asistencia.</p>
<p>Entregaráselles, ó remate da segunda xornada, a aquelas persoas inscritas que concorresen asiduamente a ámbalas dúas xornadas, cando a súa asistencia a estas sexa igual ou superior ó 85% das horas lectivas programadas, e expresarase neste documento a natureza da actividade e as datas da súa realización.</p>
<p>Santiago de Compostela, 6 de outubro de 1999.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>

