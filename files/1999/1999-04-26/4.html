---
date: '1999-04-26'
id: 6DB2
page: 4
number: 78
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 12 de abril de 1999, da Dirección Xeral da Función Pública, pola
  que se lle dá publicidade á modificación das listas para a cobertura con
  carácter temporal de postos de traballo reservados a funcionarios, reguladas
  polo Decreto 89/1997, do 10 de abril e correspondentes ó corpo superior de
  Administración xeral da Xunta de Galicia (grupo A), escala superior de
  finanzas, e corpo de xestión de Administración da Xunta de Galicia (grupo B),
  escala técnica de finanzas, publicadas pola Resolución do 29 de outubro de
  1998 (DOG número 214, do 4 de novembro), modificada pola Resolución do 26 de
  novembro de 1998 (DOG número 236, do 4 de decembro).
range: Resolución
url: 'https://www.xunta.gal/dog/Publicados/1999/19990426/Anuncio6DB2_gl.html'
---
<p>O conselleiro da Presidencia e Administración Pública dictou, con data 8 de abril de 1999, reso</p>
<p>lución que na súa parte dispositiva establece o seguinte:</p>
<p>Estimar parcialmente o recurso ordinario formulado por Mª Pilar Férnandez Nistal, contra a Resolución do 26 de novembro de 1998, da Dirección Xeral da Función Pública, pola que se fan públicas as correccións de erros materiais nas listas para a cobertura con carácter temporal, mediante o nomeamento de persoal interino, de postos de traballo reservados a funcionarios, reguladas no Decreto 89/1997, do 10 de abril, no sentido da súa inclusión nas listas correspondentes ó corpo de xestión de Administración da Xunta de Galicia(grupo B), escala técnica de finanzas, no lugar que lle corresponda, e desestimalo en canto á revisión da puntuación asignada.</p>
<p>Dado que o carácter da resolución é estimatorio do recurso da interesada, procede darlle a debida publicidade á modificación provocada pola devandita resolución, nas listas aprobadas pola Resolución do 29 de outubro de 1998, modificada pola Resolución do 26 novembro de 1998, nos termos fixados nesta, e en consecuencia:</p>
<p>a) Modifica-la Resolución do 26 de novembro de 1998 (DOG nº 214, do 4 de decembro) no sentido de figurar na lista correspondente a alínea B para a cobertura con carácter temporal de postos correspondentes ó corpo de xestión de Administración da Xunta de Galicia (grupo B), escala técnica de finanzas:</p>
<p>Mª Pilar Férnandez Nistal.</p>
<p>D.N.I. número 33.847.788.</p>
<p>-No posto número 80, para o ámbito territorial de servicios centrais.</p>
<p>-No posto número 67, para o ámbito territorial da Coruña.</p>
<p>-No posto número 52, para o ámbito territorial de Lugo.</p>
<p>-No posto número 54, para o ámbito territorial de Ourense.</p>
<p>-No posto número 58, para o ámbito territorial de Pontevedra.</p>
<p>En consecuencia, varíase correlativamente a orde de prelación dos solicitantes posteriores incluídos na lista correspondente.</p>
<p>Contra a presente resolución, que é definitiva en vía administrativa, os interesados poderán interpoñer recurso contencioso-administrativo, previsto na Lei 29/1998, do 13 de xullo, reguladora da xurisdicción contencioso-administrativa, perante o Xulgado do Contencioso-Administrativo da Coruña, segundo o previsto no seu artigo 14.2º, no prazo de dous meses contados desde o día seguinte ó da publicación da presente resolución no Diario Oficial de Galicia.</p>
<p>Santiago de Compostela, 12 de abril de 1999.</p>
<p>Joaquín López-Rúa Soler</p>
<p>Director xeral da Función Pública</p>

