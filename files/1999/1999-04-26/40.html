---
date: '1999-04-26'
id: 6E4A
page: 4
number: 78
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 26 de marzo de 1999, da Secretaría Xeral da Consellería de Medio
  Ambiente, pola que se fai pública a convocatoria de poxa para o alleamento das
  madeiras que se citan.
range: Resolución
url: 'https://www.xunta.gal/dog/Publicados/1999/19990426/Anuncio6E4A_gl.html'
---
<p>Por esta resolución convócase a poxa para o alleamento de madeiras dos lotes que se citan no anexo, e de acordo co disposto no Decreto 244/1998, do 24 de xullo, da Consellería de Medio Ambiente, e na orde da Consellería de Medio Ambiente do 8 de setembro de 1998 (DOG do 16 de setembro).</p>
<p>A celebración da mesma terá lugar no edificio administrativo da Xunta de Galicia, sito na Ronda da Muralla, 70 de Lugo.</p>
<p>Para esta poxa rexerán as ordes antes citadas e mailos pregos de condicións técnico-administrativas xerais e particulares destas que figuran no expediente correspondente no Servicio de Montes e Industrias Forestais de Lugo, sito na rúa Ronda da Muralla, 70 desa cidade, onde poderán ser examinados polos interesados a partir do día da publicación no DOG da presente resolución.</p>
<p>As ofertas poderanse presentar -durante os vinteseis días naturais seguintes ó da publicación no DOG da presente resolución- no rexistro da Delegación Provincial da Consellería de Medio Ambiente de Lugo ou en calquera das formas legalmente establecidas.</p>
<p>A apertura das proposicións será realizada pola mesa de contratación, que se reunirá ás once horas do noveno día hábil que non cadre en sábado, contados a partir do termo do prazo de presentación das ofertas.</p>
<p>Cada licitador presentará dous sobres pechados para cada oferta. O sobre «A», coa documentación administrativa, e o sobre «B», coa oferta económica.</p>
<p>O sobre «A», que contén a documentación administrativa, poderá ser único para tódalas poxas que se celebran ante a mesa e na mesma sesión.</p>
<p>Deberá conte-la seguinte documentación:</p>
<p>1. Acreditación da personalidade xurídica do empresario e, se é o caso, a súa representación.</p>
<p>2. Os xustificantes de que están constituídas as fianzas provisionais, 2% do prezo de taxación, de acordo co disposto no artigo 36 da Lei 13/1995, de contratos das administracións públicas.</p>
<p>3. Declaración responsable de non estar incursa en prohibición de contratar, consonte os artigos 15 a 20 da Lei 13/1995, de contratos das administracións públicas.</p>
<p>4. Os que acrediten a cualificación empresarial do licitador.</p>
<p>5. Os que acrediten encontrarse ó día do cumprimento das obrigacións tributarias e da Seguridade Social impostas nas disposicións vixentes.</p>
<p>No caso de que o licitador estea dado de alta no Rexistro Xeral de Contratistas da Comunidade Autónoma, deberá indicar na parte exterior do sobre o seu número, e incluír copia da inscrición da empresa no dito rexistro e os resgardos acreditativos das fianzas provisionais.</p>
<p>O sobre «B», recollerá a proposición económica e presentarase no modelo normalizado que se encontra á disposición dos interesados no Servicio de Montes e Industrias Forestais de Lugo. Cada un dos lotes deberá figurar nun sobre «B» individual.</p>
<p>O adxudicatario constituirá a fianza definitiva do 4% do prezo de adxudicación dentro dos vinte días seguintes ó da data na que regulamentariamente se lle comunique que a adxudicación é definitiva.</p>
<p>Dentro dese mesmo prazo deberá aboar:</p>
<p>1. O importe total do remate ou o importe do primeiro prazo, segundo se indique no prego de condicións particulares de cada poxa.</p>
<p>2. O importe das taxas.</p>
<p>3. Os gastos proporcionais deste anuncio.</p>
<p>4. Os demais que se establezan nos pregos particulares de aproveitamento.</p>
<p>O adxudicatario deberá aboar, ademais das cantidades expresadas no anuncio, un 4,5% sobre o importe da adxudicación en concepto de IVE.</p>
<p>Santiago de Compostela, 26 de marzo de 1999.</p>
<p>P.D.</p>
<p>José Luis Aboal García-Tuñón</p>
<p>Secretario xeral da Consellería de Medio Ambiente</p>

