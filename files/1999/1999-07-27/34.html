---
date: '1999-07-27'
id: CE56
page: 9681
number: 143
agency: CONCELLO DE CERVO
section: VI. ANUNCIOS
title: >-
  Edicto.-Anuncio de aprobación definitiva da modificación puntual das normas
  subsidiarias de planeamento en San Cibrao.
range: Edicto-Anuncio
url: 'https://www.xunta.gal/dog/Publicados/1999/19990727/AnuncioCE56_gl.html'
---
<p>O Pleno do Concello, na sesión que tivo lugar o 22-5-1999, acordou aprobar definitivamente a modificación puntual das normas subsidiarias de planeamento en San Cibrao.</p>
<p>Esta modificación puntual, segundo consta no documento técnico achegado polos promotores, afecta o solo da zona sur do núcleo de San Cibrao, parte posterior da agrupación escolar de Galdín e contorno da zona residencial da Florida: constitución do sector único Río Covo Norte.</p>
<p>Este anuncio efectúase para cumprir co establecido no artigo 48 en relación co artigo 50, ámbolos dous da Lei 1/1997, do 24 de marzo, do solo de Galicia.</p>
<p>Contra este acordo, que lle pon fin á vía administrativa, poderá interpoñerse recurso contencioso-administrativo diante da Sala do Contencioso-Administrativo do Tribunal Superior de Xustiza de Galicia, con sede na cidade da Coruña, no prazo de dous meses a partir da publicación deste anuncio, segundo determina o artigo 8 da lei 29/1998, do 13 de xullo, reguladora da xurisdicción contencioso-administrativa.</p>
<p>Así mesmo, reflíctese que, segundo establece o artigo 44 da Lei 29/1998, do 13 de xullo, cando a Administración interpoña recurso contencioso-administrativo contra outra, poderá requirila previamente para que derrogue a disposición, anule ou revogue o acto, faga cesar ou modifique a actuación material, ou inicie a actividade a que estea obrigada.</p>
<p>Todo isto sen prexuízo de que as persoas interesadas exerzan os recursos ou as accións que entendan convenientes para a defensa dos seus lexítimos intereses.</p>
<p>O que se fai público para xeral coñecemento.</p>
<p>Cervo, 29 de xullo de 1999.</p>
<p>Roberto Álvarez Fernández</p>
<p>alcalde</p>

