---
date: '1999-10-29'
id: 110F6
page: 12
number: 210
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 21 de setembro de 1999 de notificación de resolucións relativas a
  expedientes de desafiuzamento administrativo seguidos contra varios
  adxudicatarios de vivendas de protección oficial (expediente C1IV78).
range: Cédula
url: 'https://www.xunta.gal/dog/Publicados/1999/19991029/Anuncio110F6_gl.html'
---
<p>De conformidade co disposto nos artigos 60.2º e 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, por esta cédula notifícaselles ós beneficiarios de vivendas de protección oficial cos datos relacionados no anexo a resolución pola que se acorda a resolución de pleno dereito dos contratos das vivendas que lles foron adxudicadas, por falta de pagamento das cotas pendentes, e o lanzamento das devanditas vivendas.</p>
<p>Requiridos para o pagamento dos recibos pendentes e transcorrido o prazo outorgado sen que o requirimento fora atendido, este feito constitúe causa legal suficiente, ó abeiro dos artigos 138 e 142 do Decreto 2114/1968, do 24 de xullo, polo que se aproba o Regulamento de vivendas de protección oficial, para a resolución do contrato, desafiuzamento e lanzamento das vivendas.</p>
<p>Na tramitación dos expedientes observáronse as normas vixentes contidas nos artigos 138 a 144 do Regulamento de VPO, Decreto 2114/1968, do 24 de xullo, artigo 30 do texto refundido de VPO, Real decreto 2960/1976, do 12 de novembro, artigos 58, 59 e 96.3º da Lei 30/1992, do 26 de novembro, de réxime xurídico das administracións públicas e do procedemento administrativo común, e artigo 8.5º</p>
<p>da Lei 29/1998, do 13 de xullo, reguladora da xurisdicción contencioso-administrativa.</p>
<p>O lanzamento será levado a cabo polo representante legal da entidade colaboradora Hnos. Alonso Garrán S.L., con credencial para o efecto subscrita e asinada polo director xeral do Instituto Galego da Vivenda e Solo e coa autorización xudicial para a entrada no domicilio de particulares na execución de actos forzosos da Administración, incorporada ó expediente e co auxilio das forzas de seguridade do Estado, autonómicas ou locais.</p>
<p>Advírteselles ós interesados que, de conformidade co establecido no Regulamento de vivendas de protección oficial, poderán evita-lo lanzamento aboando o total da débeda co recargo do 10% establecido no artigo 138 do Decreto 2214/1968, no prazo de quince días hábiles a partir do seguinte a aquel en que teña lugar a publicación desta cédula, así como as cantidades pendentes en concepto de cotas de comunidade sen pagar.</p>
<p>Contra esta resolución, que non é definitiva en vía administrativa, cabe interpoñer recurso de alzada perante o conselleiro de Política Territorial, Obras Públicas e Vivenda, no prazo dun mes, conforme o establecido nos artigos 107, 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
<p>Santiago de Compostela, 21 de setembro de 1999.</p>
<p>José Antonio Redondo López</p>
<p>Director xeral do Instituto Galego da Vivenda</p>
<p>e Solo</p>
<p>ANEXO</p>
<table><tbody><tr><td></td></tr>
<tr><td>Adxudicatario</td><td>Expediente</td><td>Conta</td><td>Último domicilio coñecido</td><td>Réxime</td><td>Débeda
requirida</td><td>Data
resolución</td></tr>
<tr><td></td></tr>
</tbody></table>
<table><tbody><tr><td>Manuela Grueiro Maroño</td><td>C1IV78</td><td>129</td><td>Rúa Enrique Granados, Bl. 41,
Ptal. 19, baixo I, Ferrol-A Coruña</td><td>Aluguer</td><td>664.811 ptas.</td><td>8-9-1999</td></tr>
<tr><td></td></tr>
<tr><td>Pilar Seoane López</td><td>C1IV78</td><td>146</td><td>Rúa Enrique Granados, Bl. 41,
Ptal. 21, 1º I, Ferrol-A Coruña</td><td>Aluguer</td><td>493.839 ptas.</td><td>8-9-1999</td></tr>
<tr><td></td></tr>
<tr><td>Santiago Díaz Bonome</td><td>C1IV78</td><td>83</td><td>Rúa Enrique Granados, Bl. 41,
Ptal. 12, 2º C, Ferrol-A Coruña</td><td>Aluguer</td><td>1.178.976 ptas.</td><td>8-9-1999</td></tr>
<tr><td></td></tr>
<tr><td>Francisco Díaz Díaz</td><td>C1IV78</td><td>61</td><td>Rúa Enrique Granados, BL. 41,
Ptal. 9, 3º D, Ferrol-A Coruña</td><td>Aluguer</td><td>586.540 ptas.</td><td>8-9-1999</td></tr>
<tr><td></td></tr></tbody></table>

