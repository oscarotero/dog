---
date: '1999-11-24'
id: 124EA
page: 13
number: 227
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 300/1999, do 21 de outubro, polo que se desafecta do dominio público a
  parcela 639 da zona de concentración parcelaria da parroquia de San Fiz de
  Fóra (Santiago de Compostela).
range: Decreto
url: 'https://www.xunta.gal/dog/Publicados/1999/19991124/Anuncio124EA_gl.html'
---
<p>A Comunidade Autónoma de Galicia en virtude do establecido na disposición adicional 7ª.1 da Lei 11/1995, do 28 de decembro (DOG nº 249, do 30 de decembro), posúe a propiedade da parcela nº 639 da zona de concentración parcelaria de San Fiz de Fóra, Santiago de Compostela, adscrita á Consellería de Agricultura, Gandería e Política Agroalimentaria para a súa aplicación a fins e servicios de interese xeral agrario no ámbito territorial da extinta cámara agraria local de Santiago de Compostela, patrimonio do que procede.</p>
<p>Este inmoble resultou afectado polos expedientes expropiatorios de obras da demarcación de estradas do Estado en Galicia do Ministerio de Fomento, nº 60, clave 40-LC 2450, circunvalación de Santiago de Compostela. Conexión entre a N-550, p.k. 58,3 e o enlace norte da autoestrada A-9. Tramo: San Lázaro-Polígono do Tambre. TM Santiago de Compostela, e o nº 683 do proxecto de construcción CN-634 de San Sebastián a Santiago de Compostela, p.k. 710,1 ó 720,5, variante acceso noroeste de Santiago de Compostela. Tramo: aeroporto-Santiago de Compostela.</p>
<p>Por isto, e ó abeiro do artigo 10.1º da Lei 3/1985, do 12 de abril, do patrimonio da Comunidade Autónoma de Galicia, que sinala que cando os bens e dereitos non fosen necesarios para o cumprimento dos fins determinantes da súa afectación, cesará a súa natureza demanial e adquirirán a condición de patrimoniais, sen prexuízo, se é o caso, do dereito de reversión nos termos da lexislación de expropiación forzosa respecto daqueles bens adquiridos por este título, e á vista do informe favorable da Consellería de Agricultura, Gandería e Política Agroalimentaria do 22 de setembro de 1999, foi tramitado pola Consellería de Economía e Facenda expediente de desafectación do dominio público do mencionado inmoble para posibilita-la súa disposición patrimonial.</p>
<p>Por todo isto, de conformidade coa proposta do conselleiro de Economía e Facenda e logo de deliberación do Consello da Xunta de Galicia na súa reunión do día vinteún de outubro de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>Desaféctase do dominio público o ben descrito a continuación:</p>
<p>Parcela nº 639 da zona de concentración parcelaria da parroquia de San Fiz de Fóra, municipio de Santiago de Compostela, á que lle chaman Rego Pequeno de Abaixo, que ten unha superficie de 3.601 m; estrema: norte, Peregrina Mallou Souto e Manuel Esturao Hermida; sur, Manuel Rodríguez Iglesias; leste, camiño de concentración; e oeste, camiño de concentración. Inscrita no Rexistro da Propiedade nº 1 de Santiago de Compostela, no tomo 1237, libro 244, folio 138, predio nº 25.601.</p>
<p>Artigo 2º</p>
<p>Os inmobles anteriormente descritos adquiren natureza patrimonial.</p>
<p>Santiago de Compostela, vinteún de outubro de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

