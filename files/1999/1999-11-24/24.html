---
date: '1999-11-24'
id: 1254A
page: 13
number: 227
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 28 de outubro de 1999, da Dirección Xeral de Xustiza e
  Administración Local, pola que se fai pública a solicitude para a creación do
  Colexio de Educadores Sociais de Galicia.
range: Resolución
url: 'https://www.xunta.gal/dog/Publicados/1999/19991124/Anuncio1254A_gl.html'
---
<p>De conformidade co disposto no artigo 86 da Lei 30/1992, do 26 de novembro, de réxime xurídico das administracións públicas e do procedemento administrativo común, e co fin de que no prazo dun mes os interesados lexítimos poidan examina-lo expediente e formula-las alegacións que consideren pertinentes, faise público que no correspondente servicio desta dirección xeral, sita na praza de Europa, 5 A-4º, polígono das Fontiñas, en Santiago de Compostela, tivo entrada a solicitude de creación do Colexio de Educadores Sociais de Galicia, que ten os seguintes ámbitos:</p>
<p>Territorial: Comunidade Autónoma de Galicia.</p>
<p>Profesional: o Colexio de Educadores Sociais de Galicia agrupará os diplomados universitarios en Educación Social ou título equivalente debidamente homologado.</p>
<p>Asina a solicitude: Alberto Fernández de Sanmamed Santos, en calidade de presidente da Asociación Profesional de Educadores Sociais de Galicia.</p>
<p>Santiago de Compostela, 28 de outubro de 1999.</p>
<p>José A. Álvarez Vidal</p>
<p>Director xeral de Xustiza e Administración Local</p>

