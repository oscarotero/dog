---
date: '1999-11-24'
id: '12572'
page: 13
number: 227
agency: CONCELLO DE OURENSE
section: VI. ANUNCIOS
title: Anuncio (62/1999).
range: Anuncio
url: 'https://www.xunta.gal/dog/Publicados/1999/19991124/Anuncio12572_gl.html'
---
<p>Anúnciase que a Comisión Municipal de Goberno, en sesión ordinaria con data 28 de octubre de 1999 adoptou, entre outros, o seguinte acordo:</p>
<p>1. Aprobar incialmente, por instancia de Manuel Barja Bande, en representación de Promociones Campus, S.C., o proxecto de urbanización da parcela entre Campus Universitario (Canella Costa da Vela), rúa Otero Pedrayo e rúa Torres do PXOU de Ourense, logo de constitución de garantía polo importe de 36.783.287 pesetas, trinta e seis millóns setecentas oitenta e tres mil duascentas oitenta e sete pesetas para asegura-la correcta execución das obras e o seu carácter previo ou simultáneo coas da edificación.</p>
<p>De conformidade co disposto no artigo 44.3º da Lei 1/1997, do 24 de marzo, do solo de Galicia, sométese o citado expediente a exposición pública polo prazo dun mes, que empezará a contar a partir do día seguinte ó da última publicación oficial deste anuncio, para que tódalas persoas interesadas poidan achega-las alegacións que consideren pertinentes.</p>
<p>Este anuncio suple as circunstancias que poidan concorrer no disposto no artigo 59 da Lei 30/1992, do 26 de novembro.</p>
<p>Ourense, 5 de novembro de 1999.</p>
<p>Manuel Jaime Cabezas Enríquez</p>
<p>Alcalde</p>

