---
date: '1999-02-08'
id: 3AAA
page: 1
number: 25
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 16 de decembro de 1998, da Delegación Provincial da Coruña, pola
  que se anuncia o levantamento das actas previas á ocupación de bens e dereitos
  afectados pola intalación eléctrica que se cita. (Expediente 51578).
range: Resolución
url: 'https://www.xunta.gal/dog/Publicados/1999/19990208/Anuncio3AAA_gl.html'
---
<p>Outorgada a declaración de utilidade pública en concreto, da liña eléctrica aérea a 15/20 kV de 1.216 m de lonxitude desde a liña Eume-O Pedrido, centro de transformación e rede de baixa tensión no lugar de Cortizas-As Leguas no termo municipal de Monfero (expediente 51578), por Decreto</p>
<p>329/1998 do 12 novembro, declárase a urxente ocupación de bens e dereitos que se afectan polas referidas instalacións, a favor da entidade beneficiaria Hidroeléctrica del Zarzo, S.A. con enderezo na r/ Mancebo nº 26, de Pontedeume (A Coruña).</p>
<p>Esta delegación acorda sinala-lo día 10 de febreiro de 1999 para o levantamento das actas previas á ocupación de conformidade cos artigos 52 da Lei de expropiación forzosa do 16 de decembro de 1954 e 56 do seu Regulamento do 26 de abril de 1957, nas que se describirán o ben e dereito expropiable e de imposición de servidume de paso de enerxía eléctrica contidos na relación que se somete a información no taboleiro de edictos do Concello de Monfero; acto ó que deberán concorre-los propietarios propostos dos predios afectados, ós que se lles practicará notificación individual sinalándoselles os horarios de toma de datos sobre o terreo e do levantamento efectivo das actas nas oficinas da referida casa do concello.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación; e así dirixirlle ó Ministerio Fiscal as dilixencias que se produzan destes, de conformidade con artigo 5 da citada Lei de expropiación forzosa.</p>
<p>A Coruña, 16 de decembro de 1998.</p>
<p>Manuel Estévez Mengotti</p>
<p>Delegado provincial da Coruña en funcións</p>

