---
date: '1999-02-08'
id: 3A82
page: 1
number: 25
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 2 de febreiro de 1999 pola que se determinan os servicios mínimos
  dirixidos a garanti-los servicios prestados polo persoal do Hospital do
  Meixoeiro durante a folga que se levará a efecto desde as 22 horas do día 9 de
  febreiro de 1999 ás 22 horas do día 10 de febreiro de 1999.
range: Orde
url: 'https://www.xunta.gal/dog/Publicados/1999/19990208/Anuncio3A82_gl.html'
---
<p>Convocada folga que afecta o persoal do Hospital do Meixoeiro que se levará a efecto desde as 22 horas do día 9 de febreiro ás 22 horas do día 10 de febreiro de 1999 oído o comité de folga, esta consellería</p>
<p>DISPÓN:</p>
<p>Artigo 1º</p>
<p>A folga convocada desde as 22 do día 9 de febreiro de 1999 ás 22 horas do día 10 de febreiro de 1999 que afecta o persoal do Hospital do Meixoeiro, enténdese condicionada ó mantemento dos servicios mínimos que se establecen no anexo desta orde.</p>
<p>Os servicios mínimos que se fixan resultan totalmente imprescindibles para mante-la adecuada cobertura dos servicios da institución sanitaria, en evitación de que se produzan graves prexuízos ós usuarios.</p>
<p>Tales mínimos responden á necesidade de compatibiliza-lo respecto ineludible ó exercicio do dereito á folga, coa atención ós usuarios que, baixo ningún concepto, poden quedar desasistidos polas características do servicio dispensado.</p>
<p>É por iso, que se manteñen os servicios mínimos necesarios para garanti-la asistencia imprescindible ós pacientes hospitalizados, así como a atención urxente ós usuarios, que non pode aprazarse sen consecuencias negativas para a saúde.</p>
<p>Entrando na análise pormenorizada dos servicios mínimos, establécense os criterios rectores da súa determinación que se corresponden cos asinados coas centrais sindicais con motivo das folgas anteriores como a última de febreiro de 1997. Os efectivos que se fixan ponderan a duración do paro convocado así como as necesidades sanitarias de ineludible atención e supoñen a transposición, respecto e aplicación dos citados criterios ás distintas áreas asistenciais e de servicios dos centros afectados polo conflicto.</p>
<p>Os ditos criterios rectores explicítanse do seguinte xeito:</p>
<p>* Persoal facultativo:</p>
<p>I. Cobertura do 100% da actividade urxente nun triple ámbito:</p>
<p>-Servicios de urxencias e gardas médicas.</p>
<p>-Quirófanos urxentes (xerais e de tocoloxía) para a atención dos usuarios que ó ingresaren, requiran intervención cirúrxica inaprazable.</p>
<p>-Atención ós paritorios.</p>
<p>II. Cobertura da actividade cirúrxica dos pacientes hospitalizados, respecto das patoloxías que poñan en perigo a súa vida ou agraven o seu estado de saúde.</p>
<p>III. Na área de hospitalización, establecerase o número necesario para garanti-las visitas médicas, a atención indefectible dos pacientes hospitalizados e as altas clínicas.</p>
<p>IV. No ámbito da consulta atenderanse as consideradas como urxentes ou preferentes, así como as interconsultas dos pacientes hospitalizados que o requiran, por criterio do facultativo. Así mesmo, atenderanse as consultas dos pacientes desprazados.</p>
<p>V. Garantirase, así mesmo, a realización das probas complementarias urxentes e as que se refiran ós pacientes hospitalizados que, por criterio do facultativo, sexan necesarias.</p>
<p>VI. Unidades especiais:</p>
<p>Coidados críticos: o mesmo que para un domingo ou festivo.</p>
<p>Diálise: o número necesario para garanti-los coidados dos pacientes afectados.</p>
<p>* Persoal sanitario non facultativo:</p>
<p>I. Cobertura do 100% da actividade urxente nun triple ámbito:</p>
<p>-Servicios de urxencias.</p>
<p>-Quirófanos urxentes xerais e de tocoloxía para a atención dos usuarios que, ó ingresaren, requiran intervención cirúrxica inaprazable.</p>
<p>-Atención ós paritorios.</p>
<p>II. Na área de hospitalización, establecerase o número necesario para garanti-los coidados dos pacientes hospitalizados, en correspondencia cos efectivos dun domingo ou festivo.</p>
<p>III. No ámbito de consultas estableceranse un doble ámbito:</p>
<p>Apoio á atención ás consultas especializadas consideradas como urxentes ou preferentes.</p>
<p>Apoio á atención das consultas ambulatorias nunha porcentaxe máxima do 25% dos cadros de persoal habituais.</p>
<p>Neste dobre ámbito o número de servicios mínimos non superará o 30% dos cadros de persoal.</p>
<p>IV. No ámbito dos servicios centrais garantirase, a realización das probas complementarias urxentes e as que se refiran ós pacientes hospitalizados que, por criterio do facultativo, sexan necesarias.</p>
<p>V. Unidades especiais:</p>
<p>Coidados críticos: os mesmos que para un domingo ou festivo.</p>
<p>Diálise: o número necesario para garanti-lo coidado dos pacientes afectados.</p>
<p>* Persoal non sanitario:</p>
<p>I. Áreas de hospitalización: un número de efectivos equivalente ó dos domingos ou festivos.</p>
<p>II. Servicio de admisión: un número equivalente ó dos domingos ou festivos.</p>
<p>III. Cita previa: un número de efectivos que garanta a atención ó paciente que o requira, cun mínimo de un por centro e ata un máximo do 50% do cadro de persoal.</p>
<p>IV. Atención ó paciente: un número de efectivos que garanta a atención ó paciente que o requira cun mínimo de un por centro e ata un máximo do 50% do cadro de persoal.</p>
<p>V. Servicio de mantemento: un número equivalente ós festivos.</p>
<p>VI. Servicios de lavandería e lencería: ata un 50% do cadro de persoal.</p>
<p>VII. Limpeza: ata un 50% do cadro de persoal.</p>
<p>VIII. Hostelería: un número mínimo en equivalencia cos domingos ou festivos ou ben un 60% do cadro de persoal segundo as necesidades de cada centro.</p>
<p>Coa finalidade de garanti-lo adecuado mantemento do servicio servirase con carácter xeral un único menú ós pacientes que non requiran dieta médica especial.</p>
<p>IX. Conductores: o mesmo número do cadro de persoal dos domingos ou festivos cun mínimo en todo caso dun efectivo.</p>
<p>X. Servicios administrativos:</p>
<p>-Direccións-información e control de xestión: un efectivo por cada servicio.</p>
<p>-De persoal: un efectivo.</p>
<p>-De nóminas: un efectivo.</p>
<p>-De subministracións: un efectivo.</p>
<p>-Almacéns: dous efectivos.</p>
<p>Con tales premisas determínase no anexo desta resolución, por grupos profesionais, o número de servicios mínimos do persoal afectado.</p>
<p>Artigo 2º</p>
<p>A designación nominal, con carácter rotatorio, do persoal que deberá cubri-los distintos servicios será determinada polo director-xerente do centro, procedéndose á súa publicación nos taboleiros de anuncios do centro de traballo.</p>
<p>Artigo 3º</p>
<p>Os prazos e alteracións no traballo por parte do persoal necesario para o mantemento dos servicios mínimos determinados no anexo serán considerados ilegais para os efectos do establecido no artigo 16.1º do Real decreto lei 17/1977, do 4 de marzo (BOE nº 58, do 9 de marzo de 1977).</p>
<p>Artigo 4º</p>
<p>O disposto nos artigos anteriores non significará ningún tipo de limitación dos dereitos que a normativa reguladora da folga recoñece ó persoal nesta situación, nin tampouco sobre a tramitación e efectos das peticións que a motiven.</p>
<p>Artigo 5º</p>
<p>Sen prexuízo do que establecen os artigos anteriores, deberanse observa-las normas legais e regulamentarias vixentes en materia de garantías dos usuarios dos establecementos sanitarios.</p>
<p>Disposición derradeira</p>
<p>A presente orde entrará en vigor o mesmo día ó da súa publicación no Diario Oficial de Galicia.</p>
<p>Santiago de Compostela, 2 de febreiro de 1999.</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>
<p>ANEXO</p>
<p>Persoal facultativo</p>
<p>-Facultativos de urxencias o 100%.-Facultativos de garda o 100%.</p>
<table><tbody><tr><td></td></tr>
<tr><td></td></tr>
<tr><td>Servicios</td><td>S. mínimos
nº Efect.</td></tr>
<tr><td></td></tr>
</tbody></table>
<table><tbody><tr><td>Análises clínicas</td><td>2</td></tr>
<tr><td></td></tr>
<tr><td>Anatomía patolóxica</td><td>1</td></tr>
<tr><td></td></tr>
<tr><td>Anestesia</td><td>5</td></tr>
<tr><td></td></tr>
<tr><td>Aparato dixestivo</td><td>1</td></tr>
<tr><td></td></tr>
<tr><td>Cardioloxía</td><td>2</td></tr>
<tr><td></td></tr>
<tr><td>Cirurxía xeral</td><td>3</td></tr>
<tr><td></td></tr>
<tr><td>Cirurxía plástica</td><td>2</td></tr>
<tr><td></td></tr>
<tr><td>Endocrinoloxía</td><td>1</td></tr>
<tr><td></td></tr>
<tr><td>Farmacia</td><td>2</td></tr>
<tr><td></td></tr>
<tr><td>Xeriatría</td><td>1</td></tr>
<tr><td></td></tr>
<tr><td>Hematoloxía</td><td>2</td></tr>
<tr><td></td></tr>
<tr><td>Inmunoloxía</td><td>1</td></tr>
<tr><td></td></tr>
<tr><td>Medicina interna</td><td>2</td></tr>
<tr><td></td></tr>
<tr><td>Medicina nuclear</td><td>1</td></tr>
<tr><td></td></tr>
<tr><td>Medicina preventiva</td><td>1</td></tr>
<tr><td></td></tr>
<tr><td>Microbioloxía</td><td>1</td></tr>
<tr><td></td></tr>
<tr><td>Nefroloxía</td><td>1</td></tr>
<tr><td></td></tr>
<tr><td>Neumoloxía</td><td>2</td></tr>
<tr><td></td></tr>
<tr><td>Neurofisioloxía</td><td>1</td></tr>
<tr><td></td></tr>
<tr><td>Neuroloxía</td><td>2</td></tr>
<tr><td></td></tr>
<tr><td>O.R.L.</td><td>2</td></tr>
<tr><td></td></tr>
<tr><td>Obstetricia-xinecoloxía</td><td>3</td></tr>
<tr><td></td></tr>
<tr><td>Oftalmoloxía</td><td>2</td></tr>
<tr><td></td></tr>
<tr><td>Oncoloxía</td><td>1</td></tr>
<tr><td></td></tr>
<tr><td>Psiquiatría</td><td>1</td></tr>
<tr><td></td></tr>
<tr><td>Radioloxía</td><td>3</td></tr>
<tr><td></td></tr>
<tr><td>Rehabilitación</td><td>1</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Servicios</td><td>S. mínimos
nº Efect.</td></tr>
<tr><td></td></tr>
</tbody></table>
<table><tbody><tr><td>Reumatoloxía</td><td>1</td></tr>
<tr><td></td></tr>
<tr><td>Traumatoloxía</td><td>4</td></tr>
<tr><td></td></tr>
<tr><td>U.C.I.</td><td>2</td></tr>
<tr><td></td></tr>
<tr><td>Uroloxía</td><td>3</td></tr>
<tr><td></td></tr>
<tr><td>TOTAL</td><td>57</td></tr>
<tr><td></td></tr></tbody></table>
<p>Persoal sanitario non facultativo</p>
<table><tbody><tr><td></td></tr>
<tr><td></td></tr>
<tr><td>Categoría</td><td>Mañá</td><td>Tarde</td><td>Noite</td><td>Total</td></tr>
<tr><td></td></tr>
</tbody></table>
<table><tbody><tr><td>ATS/DUE</td><td>67</td><td>39</td><td>31</td><td>137</td></tr>
<tr><td></td></tr>
<tr><td>Técnicos especialistas</td><td>21</td><td>5</td><td>4</td><td>30</td></tr>
<tr><td></td></tr>
<tr><td>Fisioterapeutas</td><td>4</td><td></td><td></td><td>4</td></tr>
<tr><td></td></tr>
<tr><td>Auxiliares de enfermería</td><td>57</td><td>36</td><td>19</td><td>112</td></tr>
<tr><td></td></tr>
<tr><td>TOTAL</td><td>149</td><td>80</td><td>54</td><td>283</td></tr>
<tr><td></td></tr></tbody></table>
<p>Persoal non sanitario</p>
<table><tbody><tr><td></td></tr>
<tr><td></td></tr>
<tr><td>Servicio</td><td>Mañá</td><td>Tarde</td><td>Noite</td><td>Total</td></tr>
<tr><td></td></tr>
</tbody></table>
<table><tbody><tr><td>Admisión</td><td>29 Aux. Adtivos.</td><td>8 Aux. Adtivos.</td><td>1 Aux. Adtivo.</td><td>38</td></tr>
<tr><td></td></tr>
<tr><td>P. subalterno</td><td>23 celadores</td><td>16 celadores</td><td>10 celadores</td><td>49</td></tr>
<tr><td></td></tr>
<tr><td>Hostelería</td><td>1 Aux. Adtivo.
6 lavandeiras
15 pasadoras de ferro
1 gobernante</td><td>6 lavandeiras
15 pasadoras de ferro
1 gobernante</td><td>0</td><td>45</td></tr>
<tr><td></td></tr>
<tr><td>Servicios xerais</td><td>1 Aux. Adtivo.
1 celador
1 telefonista
1 conductor</td><td>1 telefonista</td><td>1 telefonista</td><td>6</td></tr>
<tr><td></td></tr>
<tr><td>Mantemento</td><td>1 Pers. de oficio</td><td>1 Pers. de oficio</td><td>0</td><td>2</td></tr>
<tr><td></td></tr>
<tr><td>Subministracións almacén</td><td>2 Aux. Adtivos. Subm.
1 Aux. Adm. almacén
2 celadores almacén</td><td>1 celador</td><td>0</td><td>6</td></tr>
<tr><td></td></tr>
<tr><td>Persoal</td><td>3 Aux. Adtivos.</td><td>0</td><td>0</td><td>3</td></tr>
<tr><td></td></tr>
<tr><td>Contabilidade</td><td>2 Aux. Adtivos.</td><td>0</td><td>0</td><td>2</td></tr>
<tr><td></td></tr>
<tr><td>Xerencia</td><td>1 Aux. Adm.-dirección
2 azafatas
1 Superv.-Att. paciente
1 Aux. Adm.-C. xestión</td><td>1 azafata</td><td>0</td><td>6</td></tr>
<tr><td></td></tr>
<tr><td>TOTAL</td><td>95</td><td>50</td><td>12</td><td>157</td></tr>
<tr><td></td></tr></tbody></table>

