---
date: '1999-02-08'
id: 3AAE
page: 1
number: 25
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 21 de decembro de 1998, da Dirección Xeral de Industria, pola
  que se lle autoriza a instalación dunha planta de coxeración de enerxía
  eléctrica á empresa Polipropileno de Galicia, S.A. (Poligal) no municipio de
  Narón, provincia da Coruña. (Expediente C/14700).
range: Resolución
url: 'https://www.xunta.gal/dog/Publicados/1999/19990208/Anuncio3AAE_gl.html'
---
<p>Examinado o expediente instruído por instancia da empresa Polipropileno de Galicia, S.A. (Poligal) con enderezo para efectos de notificacións no polígono da Gándara 114-118, Narón (A Coruña), resultan os seguintes:</p>
<p>Antecedentes de feito.</p>
<p>Primeiro.-Con data do 13 de xaneiro de 1998, a planta de coxeración de enerxía eléctrica prevista pola empresa Polipropileno de Galicia, S.A. (Poligal) foi incluída no réxime especial creado polo R.D. 2366/1994, do 9 de decembro, sobre producción de enerxía eléctrica por instalacións hidráulicas, de coxeración e outras abastecidas por recursos ou fontes de enerxía renovables, dictada en desenvolvemento da Lei 82/1980, do 30 de decembro, sobre conservación de enerxía.</p>
<p>Segundo.-As características básicas da planta de coxeración prevista serán as seguintes:</p>
<p>Dous motores alternativos de combustión interna, que funcionan con gas natural e cunha potencia de 3.092 kW mecánicos cada un.</p>
<p>Dous xeradores síncronos trifásicos de 3.000 kW cada un, cunha tensión de xeración de 6 kV a 50 HZ e un factor de potencia de 0,8.</p>
<p>Un centro de transformación de 6/15 kV, con dous transformadores de 3,5 MVA c/u.</p>
<p>Instalacións complementarias de aproveitamento de calor, con baixa tensión e de regulación e control de todo o sistema.</p>
<p>Terceiro.-De conformidade co establecido no Decreto 261/1966, do 20 de outubro, sobre autorización de instalacións eléctricas, de aplicación ó presente expediente en virtude do establecido na disposición transitoria primeira da Lei 54/1997, do 27 de novembro, do sector eléctrico, a Delegación Provincial da Consellería de Industria e Comercio da Coruña dictou Resolución do 20 de agosto de 1998 pola que se someteu a información pública a autorización administrativa da instalación de referencia, que se publicou no DOG do 10-9-1998 e no BOP da Coruña do 14-9-1998, sen que se presentase no período legalmente establecido para iso ningunha alegación.</p>
<p>Cuarto.-O proxecto está informació favorablemente pola Delegación Provincial da Consellería de Industria e Comercio da Coruña e cumpre coas esixencias regulamentarias fixadas no Decreto 2617/1966, do 20 de outubro, e coas demais que lle son de aplicación.</p>
<p>Fundamentos de dereito.</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, en relación co Decreto 2617/1966, do 20 de outubro, sobre autorización de instalacións eléctricas e o Real decreto 2366/1994, do 9 de decembro.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>Autorizarlle a instalación dunha planta de coxeración á empresa Polipropileno de Galicia, S.A. (Poligal), que se situará nas súas instalacións do termo municipal de Narón, na provincia da Coruña.</p>
<p>Calquera modificación das instalacións autorizadas requirirá unha nova solicitude de autorización</p>
<p>administrativa de acordo co indicado no artigo 17.4º do Real decreto 1775/1967, do 22 de xullo, que fixa o réxime de instalación, ampliación e traslado das industrias en xeral.</p>
<p>O promotor presentará ante a Delegación Provincial da Consellería de Industria e Comercio da Coruña, no prazo dun ano contado a partir da data de publicación no DOG da presente resolución, o proxecto de execución da planta de coxeración autorizada, o cal conterá os datos e condicións técnicas para a realización das instalacións de conexión da central á rede, que serán facilitados pola empresa que distribúa enerxía eléctrica na zona, así coma o punto de interconexión.</p>
<p>Como requisito necesario para a aplicación á citada instalación do réxime especial, o promotor deberá inscribi-la no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xullo de 1995 (DOG do 14), para o que acreditará o cumprimento das condicións previstas no artigo 11 do R.D. 2366/1994, presentando a documentación que figure nas instruccións que dicte esta dirección xeral en desenvolvemento da dita orde.</p>
<p>Así mesmo, a instalación interconectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Contra esta resolución, que non é definitiva en vía administrativa, poderase interpor recurso ordinario ante o conselleiro de Industria e Comercio da Xunta de Galicia, no prazo dun mes contado a partir do día da súa publicación.</p>
<p>Santiago de Compostela, 21 de decembro de 1998.</p>
<p>Joaquín del Moral Crespo</p>
<p>Director xeral de Industria</p>

