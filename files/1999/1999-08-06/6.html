---
date: '1999-08-06'
id: D4DE
page: 10
number: 151
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 236/1999, do 23 de xullo, polo que se acepta a cesión a título
  gratuíto á Comunidade Autónoma de Galicia dun terreo situado na zona da
  Charca, no termo municipal de Fisterra (A Coruña), para a construcción dun
  centro de educación secundaria.
range: Decreto
url: 'https://www.xunta.gal/dog/Publicados/1999/19990806/AnuncioD4DE_gl.html'
---
<p>O Pleno da Corporación Municipal do Concello de Fisterra, reunido en sesión celebrada o día 14 de outubro de 1998, acordou cederlle á Comunidade Autónoma de Galicia un terreo dunha superficie de 3.662 m situado na zona da Charca, no termo municipal de Fisterra (A Coruña), para a construcción dun centro de educación secundaria.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma de galega, e 34 do seu Regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta do conselleiro de Economía e Facenda. Así mesmo, os artigos 23.1º da mesma lei e 38.1º do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; se ben non se considera carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, por proposta do conselleiro de Economía e Facenda, feita nos termos nos que o Concello de Fisterra acordou a cesión e logo de deliberación do Consello da Xunta de Galicia na súa reunión do día vintetrés de xullo de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta dun terreo, situado no termo municipal de Fisterra (A Coruña), que a seguir se describe:</p>
<p>-Terreo de 3.662 m de superficie, situado na zona da Charca, no termo numicipal de Fisterra (A Coruña). Linda: norte, terreos de Laura Canosa e en parte terreos do campo de fútbol; sur, camiño público; leste, terreos do recinto do pavillón polideportivo municipal e outros; oeste, terreos de herdeiros de José Suárez Tuñas e Cándido Suárez Sixto.</p>
<p>O predio situado na zona da Charca, é o resultado da agrupación dos seguintes terreos, que segundo certificación do Rexistro da Propiedade de Corcubión de data 7 de maio de 1999, aparecen inscritos da seguinte forma:</p>
<p>a) Inscrito no tomo 704, libro 77, folio 174, predio número 8.697, inscrición 2ª.</p>
<p>b) Inscrito no tomo 792, libro 86, folio 223, predio número 9.601, inscrición 1ª.</p>
<p>c) Inscrito no tomo 792, libro 86, folio 224, predio número 9.603, inscrición 1ª.</p>
<p>d) Inscrito no tomo 792, libro 86, folio 225, predio número 9.605, inscrición 1ª.</p>
<p>e) Inscrito no tomo 809, libro 88, folio 1, predio número 9.607, inscrición 1ª.</p>
<p>f) Inscrito no tomo 909, libro 88, folio 2, predio número 9.609, inscrición 1ª.</p>
<p>Artigo 2º</p>
<p>O terreo cedido destinarase a centro público de educación secundaria.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, vintetrés de xullo de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

