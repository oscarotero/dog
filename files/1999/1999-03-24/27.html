---
date: '1999-03-24'
id: FA4A
page: 3
number: 57
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 12 de febreiro de 1999 pola que se autoriza o cambio de localización
  da batea denominada Vidal.
range: Orde
url: 'https://www.xunta.gal/dog/Publicados/1999/19990324/AnuncioFA4A_gl.html'
---
<p>Visto o escrito presentado por Ramón Vidal Abanqueiro, con DNI nº 33.192.706-A no que solicita cambio de localización da batea Vidal.</p>
<p>Tendo en conta os informes emitidos polo sector e a proposta da Dirección Xeral de Recursos Mariños, conforme o artigo 9 do Decreto 406/1996, do 7 de novembro (DOG nº 228), considerando que na tramitación do expediente se verificaron tódalas dilixencias procedentes nestes casos, esta consellería resolve autoriza-lo cambio de localización do seguinte establecemento:</p>
<p>Batea denominada: Vidal.</p>
<p>Titular: Ramón Vidal Abanqueiro.</p>
<p>Cultivo: mexillón.</p>
<p>Remate da vixencia da concesión: 30-7-2004.</p>
<p>Localización anterior: polígono Caramiñal E, cuadrícula nº 129.</p>
<p>Nova localización: polígono Ribeira B, cuadrícula nº 69.</p>
<p>Baixo as seguintes condicións:</p>
<p>1. O traslado da batea á nova localización contará coa pertinente autorización dos organismos competentes na materia.</p>
<p>2. O fondeo realizarase no prazo máximo de seis meses contados desde a publicación da presente orde.</p>
<p>3. A data do fondeo deberá ser comunicada con antelación suficiente á Delegación Comarcal desta</p>
<p>consellería en Ribeira, para os efectos de que este se realice baixo a supervisión e o control de persoal técnico do Servicio de Protección de Recursos.</p>
<p>4. A concesión manterá os prazos, dereitos e obrigas do anterior emprazamento.</p>
<p>Esta resolución esgota a vía administrativa e contra ela procederá recurso contencioso-administrativo, que se interporá no prazo de dous meses contados a partir do día seguinte ó da súa recepción, ante o tribunal contencioso-administrativo competente, de conformidade co disposto no artigo 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 12 de febreiro de 1999.</p>
<p>P.D. (Orde 17-12-1997, DOG nº 246, do 22)</p>
<p>Juan José Álvarez Pérez</p>
<p>Secretario xeral da Consellería de Pesca,</p>
<p>Marisqueo e Acuicultura</p>

