---
date: '1999-04-06'
id: '6006'
page: 3831
number: 64
agency: MANCOMUNIDADE INTERMUNICIPAL DO BAIXO MIÑO
section: VI. ANUNCIOS
title: >-
  Edicto: bases da convocatoria para cubrir tres postos de traballo de
  conductores, vacantes no cadro de persoal laboral da Mancomunidade
  Intermunicipal do Baixo Miño.
range: 'Edicto:'
url: 'https://www.xunta.gal/dog/Publicados/1999/19990406/Anuncio6006_gl.html'
---
<p>Primeira.-Postos de traballo convocados e sistema de selección: o obxecto da presente convocatoria é a provisión dos postos de traballo vacantes no cadro de persoal laboral da Mancomunidade Intermunicipal do Baixo Miño (MIBM), incluídos na oferta de emprego público do ano 1998 e que a continuación se citan:</p>
<p>-Tres postos de traballo de conductores, coa retribución bruta que figura no orzamento da MIBM.</p>
<p>O sistema de selección é de concurso-oposición para tódolos postos de traballo.</p>
<p>Segunda.-Requisitos dos aspirantes: serán con referencia á data na que remate o prazo de presentación de solicitudes, os seguintes:</p>
<p>-Ser nacional, maior de 18 anos de idade, dos estados membros da Unión Europea ou daqueles estados ós que, en virtude de tratados internacionais subscritos pola Unión Europea e ratificados por España, lles sexa aplicable a libre circulación dos traballos nos termos en que esta está definida no tratado constitutivo da Comunidade Económica Europea.</p>
<p>-Non padecer enfermidade nin eiva física que impida o desenvolvemento das correspondentes funcións.</p>
<p>-Non ter sido separado, mediante expediente disciplinario do servicio das administracións públicas, nin encontrarse inhabilitado para contratar con aquelas.</p>
<p>-Estar en posesión do certificado de escolaridade e do carné de conducir B-1.</p>
<p>Terceira.-Presentación de solicitudes: as solicitudes deberán presentarse no Rexistro de Entrada da MIBM, sito no Concello de Tui ou no de calquera dos concellos integrantes daquela, durante o prazo de vinte días naturais contados a partir do seguinte ó da publicación destas bases, coa convocatoria, noDiario Oficial de Galicia. As instancias dirixiranse ó presidente da MIBM, e os aspirantes farán constar nelas que reúnen os requisitos necesarios para tomar parte no proceso selectivo. O horario de presentación de solicitudes será de 8 a 15 horas tódolos días hábiles, agás o sábado, que será de 9 a 13 horas. Tamén poderán presentarse na forma establecida no Art. 38 da Lei de réxime xurídico das administracións públicas e do procedemento administrativo común (LRXAP).</p>
<p>As solicitudes irán acompañadas da seguinte documentación:</p>
<p>-Sobre pechado, co nome do aspirante escrito naquel, que contería a documentación acreditativa dos méritos presentados.</p>
<p>-No caso de que se queira facer proba de galego porque non se dispón de título acreditativo, terá que consignarse tal circunstancia na solicitide.</p>
<p>Cuarta.-Admisión de aspirantes e orde de actuación destes: rematado o prazo de presentación de instancias o presidente dictará un decreto, no prazo máximo dun</p>
<p>mes desde a data de expiración do prazo citado, que se publicará no Diario Oficial de Galicia e no taboleiro de edictos dos cinco concellos integrantes da MIBM no cal se resolverá sobre o seguinte:</p>
<p>-Aprobación da lista provisional de aspirantes admitidos e excluídos, así como as causas, se é o caso, da exclusión.</p>
<p>-Orde de actuación dos aspirantes para aquelas probas que non poidan realizarse conxuntamente, a cal se determinará previamente mediante sorteo público que se celebrará na alcaldía entre as 11 e 12 horas do primeiro día hábil seguinte ó de remate do prazo de presentación de instancias.</p>
<p>-Data de comezo da primeira proba.</p>
<p>-Designación dos membros do tribunal cualificador conforme o sinalado na base 5ª.</p>
<p>A publicación desta resolución será determinante dos prazos para efectos de impugnacións e recursos, facéndose referencia naquela ó prazo de emenda que a LRXAP concede ós aspirantes excluídos.</p>
<p>A lista provisional elevarase a definitiva polo transcurso do prazo para reclamacións, se non as houbese; no caso contrario exporase de novo a lista definitiva, na mesma forma que a provisional.</p>
<p>Quinta.-Tribunal cualificador: estará composto polos seguintes membros:</p>
<p>Presidente: o presidente da MIBM ou membro da Xunta de Goberno en que delegue.</p>
<p>Secretario: o secretario da MIBM ou funcionario de calquera dos concellos integrantes daquela en quen delegue.</p>
<p>Vocais: dous representantes das organizacións sindicais. No suposto de que aquelas non designen representante mediante escrito conxunto dentro do prazo que se lles sinale para efecto, será o presidente os que os nomee:</p>
<p>Un experto no traballo propio da praza designado polo presidente.</p>
<p>Un representante da Xunta de Galicia designado por este organismo.</p>
<p>Catro membros da Xunta de Goberno, designado polo presidente, no sentido de que no tribunal estean representados os cinco concellos integrantes da MIBM.</p>
<p>O tribunal poderá incorporar asesores especilistas para os exercicios que o consideren necesario. Os citados asesores terán voz, pero non voto, e a súa intervención limitarase a da-la súa opinión sobre a súa especialidade técnica en exclusiva, colaborando, desta maneira, co órgano de selección.</p>
<p>Ningún membro do tribunal poderá ter titulación inferior á esixida para ser admitido ó proceso selectivo, debendo presentar, para estes efectos no acto de constitución, ou, se é o caso, no momento de incorporación unha declaración xurada na que se indique a posesión da titulación esixida.</p>
<p>Os membros dos tribunais deberán absterse de intervir, notificándollo así o alcalde, cando concorran as circunstancias previstas no Art. 28 da LRXAP.</p>
<p>O tribunal quedará integrado ademais polos respectivos suplentes, necesitando para actuar validamente a presencia da maioría dos seus membros, xa sexan titulares ou suplentes.</p>
<p>Sexta.-Sistema de selección: será o de concurso-oposición para tódolos postos de traballo e constará dunha primeira fase, previa á oposición, na que se valorán os seguintes méritos, da forma que a continuación se sinala, agás as excepcións que se describirán nas bases específicas de cada proba.</p>
<p>1. Experiencia profesional:</p>
<p>1.1. Por traballos na Administración similares ós da praza á que se aspira, 0,5 puntos por ano.</p>
<p>Acreditaranse con certificación da Administración pública.</p>
<p>Os períodos menores dun ano ratearanse segundo o baremo sinalado; de tódolos xeitos a puntuación total por este epígrafe non superará os 1,5 puntos.</p>
<p>2. Coñecementos de galego.</p>
<p>2.1. Curso de iniciación de galego, 0,25 puntos.</p>
<p>2.2. Curso de perfeccionamento, 0,25 puntos.</p>
<p>Acreditarase mediante copia compulsada do correspondente título. A presentación do curso de perfeccionamento levará aparellada tamén a obtención da puntuación prevista para o curso de iniciación.</p>
<p>Ós aspirantes que non teñan título e declaren a súa instancia o coñecemento do idoma galego, faráselles unha proba que terá unha puntuación máxima de 0,50 puntos, sempre que así o soliciten na instancia.</p>
<p>3. Situación de desemprego.</p>
<p>Valorarase con 0,25 puntos os aspirantes que se atopen en situación de desemprego, acreditado pola documentación correspondente da entidade oficial empregadora.</p>
<p>As puntuacións obtidas na fase de concurso non poderán supera-lo 25% da puntuación final, publicándose no taboleiro de edictos dos concellos integrantes da MIBM, con anterioridade á celebración do primeiro exercicio da oposición, así mesmo non terán carácter eliminatorio nin contarán para supera-las probas da fase de oposición.</p>
<p>A oposición constará dunha soa proba práctica de conducción de vehículos.</p>
<p>A proba será eliminatoria, cunha puntuación de cero a dez puntos. A puntuación obterase pola suma dos puntos outorgados polos membros do tribunal que, pola súa vez, puntuarán individualmente da mesma forma que para a proba, dividida polo número de membros.</p>
<p>Para estes efectos faise constar que o secretario do tribunal non terá dereito a puntuar, eliminándose os aspirantes que non alcanzaran na proba cinco puntos.</p>
<p>As cualificacións da proba faranse públicas o mesmo día en que se concedan no taboleiro de edictos dos concellos integrantes da MIBM.</p>
<p>A puntuación final será a suma das obtidas nas fases de concurso e oposición.</p>
<p>O tribunal publicará no taboleiro de edictos dos concellos integrantes da MIBM un anuncio no que se fará consta-la relación de aspirantes que se presentaron ó concurso e superaron a proba eliminatoria por orde de puntuación final, sinalando seguidamente os aprobados,</p>
<p>que serán os que encabecen a relación sinalada e que non poderán ser máis que postos de traballo vacantes existentes, os cales se proporán ó presidente para a súa contratación laboral indefinida. Calquera proposta que non se axuste ó sinalado nesta base será nula de pleno dereito.</p>
<p>Séptima.-Os aspirantes propostos presentarán na secretaría da MIBM, no prazo de vinte días naturais contados a partir do seguinte ó da publicación da proposta, no taboleiro de edictos dos concellos integrantes da MIBM, os documentos acreditativos das condicións que para tomar parte no concurso-oposición se esixen na base 2ª. Quen dentro do prazo sinalado, agás os casos de forza maior, non presentara a documentación necesaria, decaerá nos seus dereitos, sen prexuízo da responsabilidade en que puidese incorrer por falsidade na instancia.</p>
<p>Presentada a documentación, e no prazo máximo dun mes formalizaranse os contratos laborais fixos correspondientes.</p>
<p>A Guarda, 1 de marzo de 1999.</p>
<p>Purificación Álvarez Álvarez</p>
<p>Presidenta da Mancomunidade Intermunicipal</p>
<p>do Baixo Miño</p>

