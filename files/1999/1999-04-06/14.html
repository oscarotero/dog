---
date: '1999-04-06'
id: 5FC2
page: 3822
number: 64
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 13 de xaneiro de 1999 pola que se lle concede á empresa Centro
  de Estudios Profesionales Aros C.B. a cualificación de entidade recoñecida
  para impartir cursos teórico-prácticos para a obtención de carnés profesionais
  de instalador e mantedor-reparador de instalacións de calefacción,
  climatización e auga quente sanitaria.
range: Resolución
url: 'https://www.xunta.gal/dog/Publicados/1999/19990406/Anuncio5FC2_gl.html'
---
<p>Vista a solicitude presentada por Alberto Martínez de Anta en representación do Centro de Estudios Profesionales Aros C.B. e a documentación anexa, na que se solicita se lle conceda a cualificación de entidade recoñecida para impartir cursos teórico-prácticos para a obtención de carnés profesionais de instalador e mantedor-reparador de instalacións de calefacción, climatización e auga quente sanitaria.</p>
<p>Vista a instrucción técnica complementaria ITE-11 do Regulamento de instalacións térmicas nos edificios (RITE) aprobada por R.D. 1751/1998, do 31 de xullo (BOE do 5 de agosto), pola que se establecen especialidades dos carnés profesionais de instalador e mantedor-reparador de instalacións de calefacción, climatización e auga quente sanitaria e se fixa o número mínimo de horas para desenvolve-los programas dos cursos teóricos e de coñecementos específicos para a súa obtención.</p>
<p>Considerando que se cumpriron os requisitos regulamentarios establecidos.</p>
<p>A Dirección Xeral de Industria</p>
<p>RESOLVE:</p>
<p>Concederlle ó Centro de Estudios Profesionales Aros C.B. a cualificación de entidade recoñecida para imparti-los cursos teórico-prácticos para a obtención dos carnés profesionais de instalador e mantedor-reparador de instalacións de calefacción, climatización e auga quente sanitaria, no ámbito da provincia da Coruña.</p>
<p>A duración dos cursos en número de horas axustarase ó disposto na ITE-11 do R.D. 1751/1998, do 31 de xullo.</p>
<p>Para imparti-los cursos, deberáselle comunicar á Dirección Xeral de Industria e á Delegación Provincial da Consellería de Industria e Comercio da Coruña o programa, profesorado, lugar, horario e exames, co fin de realiza-lo control correspondente.</p>
<p>Esta autorización deberá renovarse ós dous anos, para o que deberá acreditar ante esta Dirección Xeral de Industria o cumprimento dos requisitos esixidos na autorización inicial.</p>
<p>Santiago de Compostela, 13 de xaneiro de 1999.</p>
<p>Joaquín del Moral Crespo</p>
<p>Director xeral de Industria</p>

