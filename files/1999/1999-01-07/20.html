---
date: '1999-01-07'
id: 22EE
page: 165
number: 3
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 5 de novembro de 1998, da Delegación Provincial de Pontevedra,
  de autorización administrativa, declaración, en concreto, da utilidade pública
  e a necesidade da urxente ocupación que leva implícita, así como a aprobación
  do proxecto de execución da instalación eléctrica que se cita. (Expediente
  IN407A 97/257-4).
range: Resolución
url: 'https://www.xunta.gal/dog/Publicados/1999/19990107/Anuncio22EE_gl.html'
---
<p>Visto o expediente para outorgamento de autorización administrativa, declaración, en concreto, da utilidade pública e a necesidade da urxente ocupación que leva implícita, así como a aprobación</p>
<p>do proxecto de execución da instalación eléctrica que a continuación se cita:</p>
<p>Solicitante: Unión Eléctrica-Fenosa, S.A.</p>
<p>Domicilio social: García Barbón, 38, 36201 Vigo.</p>
<p>Denominación: L.M.T., C.T. e R.B.T. Caños.</p>
<p>Situación: Nigrán.</p>
<p>Descricións técnicas: L.M.T. aérea núa, a 20 kV, de 321 m de lonxitude, con conductor tipo LA-56, sobre apoios de formigón e metálicos, desde o apoio 8 da L.M.T. ó C.T. Camos II, rematando no C.T. que se proxecta en Caños, concello de Nigrán. C.T. de 100 kVA, relación de transformación 20 kV-380/220 V. R.B.T., aérea, de 1.105 m de lonxitude, con conductor tipo R.Z., sobre apoios de formigón.</p>
<p>Resultando que realizada a información pública e a notificación individual a cada un dos afectados, os propietarios do predio número 3 presenta alegacións con data de entrada 29-12-1997, comunicando que non están de acordo coa traxectoria da liña por sobrevoa-lo seu predio de uso agrícola. Solicita que se faga o trazado lindante a camiños e estradas públicas e que por medio de proba se soliciten ó Centro de Xestión Catastral e ó Servicio Provincial de Estradas, copias certificadas de planos topográficos da zona e nos que figuren tódolos camiños e vías. Trasladadas as alegacións a Unión Eléctrica-Fenosa, S.A. esta contesta que non é viable a instalación de apoios na zona de influencia de estradas, que nos planos que constan no expediente figura claramente definido a localización da liña, e que o que se pretende é garanti-la calidade da subministración eléctrica polo que calquera variación prexudicaría esa garantía.</p>
<p>Na inspección realizada sobre o terreo comprobouse que a traza da liña non está suxeita ás prohibicións e limitacións dos artigos 25 e 26 do Decreto 2619/1966 e que é a alternativa máis axeitada dentro das posibles solucións.</p>
<p>Considerando que o predio nº 3 non están suxeitos ás prohibicións e limitacións dos artigos 25 e 26 do Decreto 2619/1966, que o seu actual aproveitamento agrícola non se ve afectado, e que o Regulamento de liñas aéreas de alta tensión, Decreto 3151/1968, no seu artigo 4 establece que se evitarán os ángulos, o que fai problemático segui-lo curso de camiños e regatos.</p>
<p>Cumpridos os trámites ordenados na Lei 40/1994, e nos capítulos III e IV dos decretos 2617 e 2619/1966, do 20 de outubro, sobre autorización e expropiación forzosa das instalacións eléctricas, esta delegación resolve:</p>
<p>Autorizar, declarar, en concreto, a utilidade pública e a necesidade da urxente ocupación que leva implícita, así como aproba-lo proxecto de execución das devanditas instalacións, nas que as características se axustarán en tódalas súas partes ás que figuran nel e ás condicións técnicas e de seguridade</p>
<p>condicionados establecidos polos ministerios, organismos ou corporacións que constan no expediente.</p>
<p>Esta resolución é susceptible de recurso ordinario perante o conselleiro de Industria e Comercio, no prazo dun mes.</p>
<p>Pontevedra, 5 de novembro de 1998.</p>
<p>Carmen Bianchi Valcarce</p>
<p>Delegada provincial de Pontevedra</p>
<p>11241</p>

