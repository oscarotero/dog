---
date: '1999-01-07'
id: 22A6
page: 144
number: 3
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 23 de decembro de 1998 pola que se aproba o Plan de Inspección
  Sanitaria 1999.
range: Orde
url: 'https://www.xunta.gal/dog/Publicados/1999/19990107/Anuncio22A6_gl.html'
---
<p>A Lei 1/1989, do 2 de xaneiro, de creación do Servicio Galego de Saúde, no seu artigo 4, regula as competencias que lle corresponden á Consellería de Sanidade e Servicios Sociais e, entre elas, na letra m) atribúelle a inspección sanitaria do Sergas, sen prexuízo das competencias da Consellería da Presidencia e Administración Pública.</p>
<p>O Decreto 126/1992, do 14 de maio sobre ordenación das funcións de Inspección da Comunidade Autónoma de Galicia referenda as ditas atribucións e establece:</p>
<p>A necesidade de avalia-la actuación dos centros, servicios e establecementos sanitarios tanto desde o punto de vista da calidade da asistencia prestada, como do gasto realizado e do grao de cumprimento dos obxectivos que se lles marquen ós centros.</p>
<p>O exercicio da tutela, control e avaliación eficiente sobre tódolos centros, servicios e establecementos e prestacións sanitarias de titularidade pública ou privada da Comunidade Autónoma de Galicia.</p>
<p>A inspección e control de todos aqueles aspectos de atención sanitaria recollidos como dereitos dos usuarios na Lei xeral de sanidade.</p>
<p>O Decreto 48/1998, do 5 de febreiro estipula que á Inspección Sanitaria lle corresponde o exercicio das actuacións de Inspección no relativo ós centros, servicios e establecementos sanitarios civís públicos e privados que desempeñen a súa actividade no ámbito da Comunidade Autónoma, así como, neste contexto, a avaliación das súas actividades con especial atención ás prestacións do sistema sanitario público.</p>
<p>Tendo en conta as ditas consideracións e sendo ademais que:</p>
<p>Dado que para levar a cabo a actividade de inspección é imprescindible dispoñer dos recursos humanos suficientes e con formación adecuada, para a súa realización durante 1999 utilizaranse de maneira integral e coordinadamente tódolos efectivos dos que poida dispoñe-la Consellería de Sanidade e Servicios Sociais co fin de cumprir adecuadamente os obxectivos fixados.</p>
<p>É necesario establece-lo Plan de Inspección acorde cos cambios producidos e as novas tendencias xurdidas no ámbito da actividade sanitaria, orientándose así mesmo cara a un papel incentivador e de colaboración ó mesmo tempo respecto ós cometidos de xestión que lle competen ó Servicio de Saúde.</p>
<p>As actividades da Inspección Sanitaria de forma global deben considerarse como garantes da eficacia-eficiencia do sistema sanitario do que se trate.</p>
<p>No momento actual adquire transcendental importancia e relevancia a loita contra a fraude centrada especialmente no control da incapacidade temporal e a prestación farmacéutica, evitando dese modo as posibles desviacións que poidan producirse nas ditas prestacións básicas.</p>
<p>Por outra banda, de conformidade co establecido no artigo 10 do Decreto 48/1998, do 5 de febreiro, polo que se establece a estructura orgánica dos servicios centrais da Consellería de Sanidade e Servicios Sociais, e co obxecto de conformar un marco xeral aplicable a tódalas funcións de inspección atribuídas á Consellería de Sanidade e Servicios Sociais, resulta conveniente incluír, na presente orde, un apartado específico dedicado á inspección no ámbito da saúde pública.</p>
<p>Por todo iso, conforme o establecido no artigo 5 do Decreto 126/1992, do 14 de maio, sobre ordenación das funcións de Inspección de Servicios Sanitarios e no artigo 10 do Decreto 48/1998, do 5 de febreiro, por proposta do secretario xeral,</p>
<p>DISPOÑO:</p>
<p>Artigo único.-Apróbase o Plan de Inspección Sanitaria para 1999, que figura como anexo á presente orde.</p>
<p>Os servicios de inspección sanitaria das direccións provinciais remitiranlle antes do 31 de xaneiro do ano 2000 á Secretaría Xeral da Consellería de Sanidade e Servicios Sociais a memoria anual das actividades dos seus respectivos ámbitos competenciais.</p>
<p>Así mesmo, a memoria anual de actividades da Inspección Sanitaria correspondente a 1999 confeccionarase acorde cos resultados obtidos respecto das actuacións incluídas no plan que se aproba.</p>
<p>Santiago de Compostela, 23 de decembro de 1998.</p>
<p>José María Hernández Cochón</p>
<p>Conselleiro de Sanidade de Servicios Sociais</p>
<p>ANEXO</p>
<p>I.- Ámbito da incapacidade temporal (I.T.) e da saúde laboral.</p>
<p>Fase final da elaboración, posta en marcha e implantación definitiva en tódalas áreas de inspección sanitaria da Comunidade Autónoma, dun novo programa informático de xestión e seguimento de incapacidade temporal, que permita un adecuado control da dita prestación.</p>
<p>(Programa de colaboración entre diferentes unidades da Consellería de Sanidade e Servicios Sociais e do Servicio Galego de Saúde).</p>
<p>Designación dun coordinador de I.T. alomenos en cada unha das xerencias de atención primaria da Comunidade Autónoma.</p>
<p>Realización de cursos de formación dirixidos a médicos de atención primaria para a actualización na xestión, seguimento e control da incapacidade temporal.- (1ª fase.- 7 edicións, 210 facultativos de atención primaria).</p>
<p>Cumprimento dos acordos asumidos pola Comunidade Autónoma co I.N.S.S. dentro do pacto de financiamento sanitario para a reducción do absentismo por incapacidade temporal:</p>
<p>Subprogramas de reducción da taxa global de absentismo tanto do persoal dos centros propios do Sergas como da poboación xeral.</p>
<p>Realizar entrevistas ó 100% dos facultativos de atención primaria en materia de control da incapacidade temporal, priorizando as ditas entrevistas cos maiores prescritores de baixas laborais.</p>
<p>Subprogramas de desenvolvemento de actividades de información en materia de incapacidade temporal para profesionais sanitarios de atención primaria.</p>
<p>Respostas nos prazos legais establecidos ó 100% das propostas de alta emitidas polas entidades xestoras e o 100% das intencións de alta implantadas polo R.D. 1117/1998.</p>
<p>Subprogramas de revisións de tódolos procesos de incapacidade temporal ó alcanza-la duración estándar y de revisións regulamentarias de tódolos procesos.</p>
<p>Elaboración dunha guía das duracións estándar teóricas das patoloxías máis frecuentes en Galicia susceptibles de provocar procesos de incapacidade temporal.</p>
<p>Programa especial e monográfico do control de absentismo por incapacidade temporal do persoal da Xunta de Galicia.</p>
<p>Regulación normativa e requisitos sanitarios para autorización-acreditación dos servicios de prevención de riscos laborais que se constitúan na Comunidade Autónoma. Realización de inspeccións ós ditos servicios previas á súa autorización sanitaria.</p>
<p>II.- Ámbito da prestación farmaceutica.</p>
<p>Control da calidade da facturación das receitas oficiais.</p>
<p>Verificación de estaren correctamente cubertas as receitas oficiais polos facultativos médicos.</p>
<p>Seguimento da utilización dos talonarios de receitas oficiais por parte dos colexiados médicos xubilados.</p>
<p>Realización da segunda fase do programa de inspección e control dos depósitos de medicamentos e productos sanitarios nos establecementos hospitalarios que carezan de servicios de farmacia autorizados.</p>
<p>Control das boticas anexas e depósitos de medicamentos nos centros sociosanitarios.</p>
<p>Realización da segunda fase do programa de verificación da presencia e actuación profesional do farmacéutico na dispensación de medicamentos ó público e da correcta identificación do persoal facul</p>
<p>tativo e auxiliar nas oficinas de farmacia, como validación da adecuada atención farmacéutica ó usuario.</p>
<p>III.- Ámbito de concertos.</p>
<p>Promove-la concertación da prestación de servicios sociosanitarios nas áreas de Vigo e Pontevedra.</p>
<p>Promove-la concertación de servicios de fisioterapia e rehabilitación funcional na área sanitaria de Vigo.</p>
<p>Implantación de novos concertos na área sanitaria de Pontevedra para:</p>
<p>A realización de procesos asistenciais traumatolóxicos urxentes derivados dos hospitais Montecelo e Provincial.</p>
<p>A realización de procesos de cirurxía potencialmente ambulatoria.</p>
<p>A prestación da asistencia sanitaria a pacientes procedentes das listas de espera dos hospitais Montecelo e Provincial.</p>
<p>Informatiza-la actividade derivada a centros concertados para tratamento rehabilitador e logopedia na provincia de Pontevedra.</p>
<p>Avaliación do CMBD en tódolos centros concertados da provincia de Pontevedra.</p>
<p>Avaliación do programa de cirurxía maior ambulatoria no centro hospitalario Povisa.</p>
<p>Avaliación do grao de calidade asistencial nos centros concertados da provincia de Pontevedra a partir da análise da historia clínica e do estudio da formalización do consentimento informado.</p>
<p>Elabora-los protocolos de control de calidade, con indicadores específicos á singularidade de cada tipo de concerto, que sirva de base de traballo para as visitas de inspección e control que se programen na provincia da Coruña para os ditos centros concertados.</p>
<p>Implantación dun programa de seguimento da asistencia global e continuada por cada paciente atendido na Fundación Centro Oncolóxico de Galicia.</p>
<p>Implantación dun programa especial de seguimento da facturación da Fundación Centro Oncolóxico de Galicia.</p>
<p>Verifica-lo grao de implantación do consentimento informado e codificación informes de alta nos centros concertados da provincia de Ourense.</p>
<p>Promove-la actualización dos concertos mediante o establecemento de concertos singulares na provincia de Lugo.</p>
<p>Informatización dos datos de actividade remitidos ós hospitais concertados Polusa e Nosa Señora dos Ollos Grandes.</p>
<p>Programa de cuantificación e estudio de reingresos habidos en hospitais do Sergas de pacientes intervidos en centros concertados.</p>
<p>IV.- Ámbito das prestacións sanitarias non farmacéuticas, incluíndo a tutela dos dereitos dos usuarios e a mellora da calidade asistencial.</p>
<p>Actualización e revisión da circular 1/1998 da Secretaría Xeral da Consellería de Sanidade e Servicios Sociais sobre procedemento disciplinario ó persoal facultativo do Servicio Galego de Saúde.</p>
<p>Análise e estudio cuantitativos e cualitativos das reclamacións dos usuarios do Sergas para efectos de localiza-las áreas e motivos que determinan a interposición delas.- Análise especial das reclamacións de danos e prexuízos tramitadas para efectos de esixencia de responsabilidade patrimonial.</p>
<p>Fixa-lo tempo medio de tramitación dos reintegros de gastos ortoprotésicos en 30 días na provincia de Pontevedra.</p>
<p>Fixa-lo tempo medio de tramitación dos reintegros de gastos por transporte sanitario en 20 días na provincia de Pontevedra.</p>
<p>Implanta-lo rexistro de transporte sanitario programado, incluíndo o 100% dos usuarios desta prestación na provincia de Pontevedra.</p>
<p>Reducción do gasto en transporte programado dentro da provincia de Pontevedra nun 15%.</p>
<p>Reduci-las derivacións fóra da provincia de Pontevedra a centros alleos ó Servicio Público de Saúde nun 40%.</p>
<p>Incrementar na provincia de Pontevedra a cobertura asistencial dentro da Comunidade Autónoma galega ata o 65% do total das consultas e tratamentos que na actualidade se derivan fóra de Galicia.</p>
<p>Consolida-lo transporte sanitario colectivo nos desprazamentos para tratamentos prolongados, e avalia-la calidade dos servicios prestados na provincia da Coruña.</p>
<p>Implantación dun programa único de facturación para tódalas empresas de ambulancias na provincia da Coruña.</p>
<p>Posta en marcha dun programa informático que permita realizar un control económico e de calidade do transporte sanitario en ambulancia na provincia da Coruña.</p>
<p>Posta en marcha do aplicativo de reintegro de gastos de transporte sanitario.</p>
<p>Estudio e análise das posiblidades de concerto para o transporte sanitario en ambulancia no ámbito da provincia da Coruña.</p>
<p>Posta en marcha do aplicativo de reintegro de gastos do material ortoprótesico.</p>
<p>Seguimento da evolución mensual do número de visados e do gasto xerado pola totalidade dos visados na provincia da Coruña.</p>
<p>Estudio e avaliación dun novo aplicativo informático para o control do visado.</p>
<p>Estudio e avaliación dun novo aplicativo informático para o control dos tratamentos domiciliarios con terapias ventilatorias.</p>
<p>Consolidar nas áreas sanitarias de Santiago e Ferrol os controis gasométricos dos pacientes en programa de osixenoterapia domiciliaria.</p>
<p>Estudio e análise do aumento progresivo e continuo do número de pacientes con terapias ventilatorias domiciliarias.</p>
<p>Estudio e avaliación dun novo aplicativo informático para o control dos reintegros de gastos de medicina privada.</p>
<p>Reduci-lo consumo de tiras reactivas de glicemia na provincia de Ourense.</p>
<p>Diminuír ó máximo na provincia de Ourense o desvío de pacientes por falta de camas en centros propios, unha vez consolidada a xerencia única do complexo hospitalario ourensán.</p>
<p>Estudio da canalización de pacientes a servicios sanitarios extraprovinciais na provincia de Ourense.</p>
<p>Avaliación da demanda asistencial mediante o estudio das solicitudes de reintegro de gastos na provincia de Ourense.</p>
<p>Posta en funcionamento do programa de osixenoterapia e revisa-lo 30% do total de pacientes en osixenoterapia na provincia de Lugo.</p>
<p>Reducir a un máximo de 40 días a tramitación de expedientes de reintegro de gastos por desprazamentos na provincia de Lugo.</p>
<p>Enquisa de satisfacción do usuario ós pacientes remitidos ós centros concertados de fisioterapia, cirurxía maxilofacial e logopedia da provincia de Lugo.</p>
<p>Avaliación e análise dos criterios respecto dos que se prescribe transporte sanitario programado, así como a utilización que dos mesmos se realiza por parte dos facultativos do Servicio Galego de Saúde.</p>
<p>Avaliación e análise das derivacións que se producen desde os centros do Servicio Galego de Saúde a clínicas privadas en aqueles supostos nos que existe un terceiro obrigado ó pagamento da asistencia sanitaria.</p>
<p>Avaliación e análise das prestacións que se realizan en osixenoterapia a través de servicios concertados.</p>
<p>V.- Ámbito da avaliación sanitaria e da autorización e acreditación de centros sanitarios.</p>
<p>Realización da 2ª fase de inspección dos centros sanitarios públicos e privados de reproducción humana asistida.</p>
<p>Programa específico da avaliación e inspección dos centros sanitarios públicos de reproducción humana asistida autorizados en 1998.</p>
<p>Avaliación da carteira de servicios de tódolos centros do Sergas tanto de atención especializada como de atención primaria.</p>
<p>Avaliación da actividade levada a cabo polos servicios de rehabilitación dos hospitais do Sergas durante o bienio 1997-1998.</p>
<p>Regulación normativa e requisitos esixibles para a autorización sanitaria dos establecementos de ortopedia da Comunidade Autónoma.</p>
<p>Actualización e revisión da normativa reguladora actualmente vixente na Comunidade Autónoma sobre autorización de centros, servicios e establecementos sanitarios.</p>
<p>Subprograma de revisión do rexistro de centros sanitarios da Consellería de Sanidade e Servicios Sociais.</p>
<p>Elaboración da regulación normativa, posta en marcha e implantación dun programa de acreditación sanitaria de centros hospitalarios tanto públicos como privados na Comunidade Autónoma de Galicia.</p>
<p>Programa de inspeccións de seguimento e control a diversos centros, servicios e establecementos sanitarios da Comunidade Autónoma.</p>
<p>Subprograma especial de promoción de legalización administrativa de Centros Sanitarios da Comunidade Autónoma.</p>
<p>Continuación do programa especial de promoción das autorizacións sanitarias dos establecementos balnearios.</p>
<p>(Programa de colaboración entre diferentes unidades da Consellería de Sanidade e Servicios Sociais).</p>
<p>VI.- Ámbito de saúde pública.</p>
<p>1.- Plan de inspección de actuacións preventivas.</p>
<p>Control da publicidade do tabaco mediante inspeccións mensual do 100% das valadas e mobiliario urbano definido como &lt;diana&gt; no programa galego de promoción da vida sen tabaco.
&lt;/diana&gt;</p>
<p>Inspección do 100% dos locais con máquinas de venda de tabaco definidos como &lt;diana&gt; no programa galego de promoción da vida sen tabaco.
&lt;/diana&gt;</p>
<p>Tramitación do 100% das denuncias en materia de publicidade ou venda de tabaco que se realicen por terceiros.</p>
<p>2.- Plan de protección da saúde fronte a riscos xerais.</p>
<p>Inspección do 100% das industrias alimentarias suxeitas á obriga de inscrición no Rexistro Sanitario de Alimentos.</p>
<p>Control documental diario en salas de despezamento de carnes.</p>
<p>Control documental semanal en almacéns frigoríficos de carne.</p>
<p>Control documental mensual en centros de depuracón e/ou expedición e cocedoiros de moluscos bivalvos.</p>
<p>Control documental bimestral en cocedoiros de mariscos (crustáceos e angulas).</p>
<p>Control documental trimestral en industrias cárnicas; lácteas; ovos e ovoproductos; augas de bebida envasada e demais industrias alimentarias sen implantación de programas de autocontrol.</p>
<p>Toma de mostras e análise de productos en mercado.</p>
<p>Toma de mostras e análise, cada dous ou tres meses, en depuradoras e cocedoiros, tanto bivalvos como de crustáceos e angulas.</p>
<p>Tramitación do 100% das redes de alerta comunicadas a través do Sistema Coordinado de Intercambio Rápido de Informacion (SCIRI).</p>
<p>Cumprimento do 100% das mostraxes e análises do Plan Nacional de Investigación de Residuos.</p>
<p>3.- Plan de protección da saúde fronte a riscos específicos.</p>
<p>Inspección do 100% dos establecementos de actividades de ocio.</p>
<p>Cámpings e acampamentos xuvenís.</p>
<p>Restauración colectiva.</p>
<p>Picinas de uso colectivo.</p>
<p>Inspección e toma de mostras de auga do 100% das zonas de baño marítimas e fluviais.</p>
<p>Inspección do 100% dos centros escolares e garderías infantís.</p>
<p>11901</p>

