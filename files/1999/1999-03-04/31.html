---
date: '1999-03-04'
id: 4B32
page: 2
number: 44
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 18 de xaneiro de 1999, da Dirección Xerencia do Complexo
  Hospitalario Xeral-Calde de Lugo, pola que se anuncia a contratación, polo
  procedemento aberto e tramitación ordinaria mediante concurso, da
  subministración de lencería e vestiario.
range: Resolución
url: 'https://www.xunta.gal/dog/Publicados/1999/19990304/Anuncio4B32_gl.html'
---
<p>A Dirección Xerencia do Complexo Hospitalario Xeral-Calde de Lugo, en virtude das atribucións que lle foron delegadas conforme o establecido na alínea i) do artigo 7 da Orde do 21 de abril de 1998 (DOG nº 88, do 11 de maio), convoca expediente de contratación, polo procedemento aberto e tramitación ordinaria mediante concurso, da subministración de lencería e vestiario.</p>
<p>Obxecto e orzamento.</p>
<p>Lote nº 1: subministración de lencería e roupa para pacientes, por un orzamento máximo de vinteún millóns novecentas mil pesetas (21.900.000 ptas.) (IVE incluído).</p>
<p>Lote nº 2: subministración de uniformes para o persoal, por un orzamento máximo de cinco millóns trescentas corenta mil pesetas (5.340.000 ptas.) (IVE incluído).</p>
<p>Lote nº 3: subministración de zocos e botíns, por un orzamento máximo de dous millóns setecentas sesenta mil pesetas (2.760.000 ptas.) (IVE incluído).</p>
<p>Prazo de entrega.</p>
<p>O material obxecto do presente concurso público deberá ser entregado no prazo dun mes contado a partir da data de notificación de adxudicación.</p>
<p>Documentos de interese para os licitadores.</p>
<p>O prego de cláusulas administrativas particulares e demais documentación complementaria pode ser solicitada no Servicio de Subministracións do Complexo Hospitalario Xeral-Calde de Lugo, rúa Doutor Severo Ochoa, s/n, (27004) Lugo. Tfno. 982 29 65 52 e fax 982 21 29 24.</p>
<p>Fianzas.</p>
<p>Deberá consignarse unha fianza provisional de catrocentas trinta e oito mil pesetas (438.000 ptas.) para o lote nº 1, de cento seis mil oitocentas pesetas (106.800 ptas.) para o lote nº 2, e de cincuenta</p>
<p>e cinco mil duascentas pesetas (55.200 ptas.) para o lote nº 3, e unha fianza definitiva do 4% do orzamento.</p>
<p>As devanditas fianzas constituiranse segundo o disposto nos artigos 36 e 37 da Lei 13/1995, do 18 de maio, de contratos das administracións públicas.</p>
<p>Solvencia económica e financeira.</p>
<p>Acreditarase por un ou varios dos medios establecidos no artigo 16 da Lei 13/1995, do 18 de maio, de contratos das administracións públicas.</p>
<p>Solvencia técnica.</p>
<p>Acreditarase por un ou varios dos medios establecidos no artigo 18 da Lei 13/1995, do 18 de maio, de contratos das administracións públicas.</p>
<p>Clasificación.</p>
<p>Non se precisa.</p>
<p>Criterios de adxudicación.</p>
<p>-Valoración técnica e calidade, ata 5 puntos.</p>
<p>-Prezo, ata 4 puntos.</p>
<p>-Prazo de entrega, ata 2 puntos.</p>
<p>Admisión de variantes.</p>
<p>Admítese ata un máximo de tres variantes.</p>
<p>Presentación de proposicións.</p>
<p>As proposicións deberanse presentar en man, en sobres pechados e asinados polo licitador ou persoa que o represente, no rexistro do Complexo Hospitalario Xeral-Calde de Lugo antes das 14 horas do vixésimo sexto día natural contado a partir do seguinte ó da publicación no DOG. Cando a proposición se envíe por correo, o licitador deberá xustifica-la data de imposición do envío na oficina de correos e anunciarlle ó Complexo Hospitalario Xeral-Calde a remisión da oferta mediante fax ou telegrama no mesmo día.</p>
<p>Apertura de proposicións.</p>
<p>A apertura das proposicións admitidas será realizada pola mesa de contratación, reunida en acto público na sala de xuntas do Complexo Hospitalario Xeral-Calde de Lugo ás 10 horas do décimo primeiro día natural contado a partir do seguinte a aquel no que finalice o prazo de presentación de ofertas. No caso de que o devandito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que deberán achega-los licitadores.</p>
<p>Os documentos que figuran no prego de cláusulas administrativas particulares.</p>
<p>Anuncios.</p>
<p>Os anuncios do presente concurso público serán por conta dos adxudicatarios do contrato.</p>
<p>Lugo, 18 de xaneiro de 1999.</p>
<p>Fernando Varela Noreña</p>
<p>Director xerente do Complexo Hospitalario</p>
<p>Xeral-Calde de Lugo</p>

