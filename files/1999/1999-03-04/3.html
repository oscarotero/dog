---
date: '1999-03-04'
id: 4ABA
page: 2
number: 44
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 8 de febreiro de 1999 pola que se establecen validacións entre
  determinadas materias das ensinanzas de música reguladas polo Decreto
  2618/1966, do 10 de setembro, con outras correspondentes ó novo sistema
  educativo.
range: Orde
url: 'https://www.xunta.gal/dog/Publicados/1999/19990304/Anuncio4ABA_gl.html'
---
<p>As equivalencias entre os estudios de música que establece o anexo III do Real decreto 986/1991, do 14 de xuño, polo que se aproba o calendario de aplicación do novo sistema educativo, permiten a incorporación a 2º e 3º cursos do grao medio a aqueles alumnos que estiveran en posesión do diploma elemental de música.</p>
<p>As ordes do 1 de outubro de 1992 (BOE do 8) e 17 de maio de 1994 (BOE do 24) establecen as validacións entre as materias de solfexo e teoría da música de 2º, 3º e 4º do plan de estudios que establece o Decreto 2618/1966, do 10 de setembro, polos correspondentes cursos da materia de linguaxe musical do novo sistema educativo que regula o Real decreto 756/1992, do 26 de xuño.</p>
<p>Pola Orde do 1 de xuño de 1998 (BOE do 24) recoñécese a validación de determinadas materias correspondentes ó grao medio dos estudios de música que regula o Decreto 2618/1966, por outras que pertencen ó mesmo grao destes estudios do novo sistema educativo, conforme dispón o Real decreto 756/1992 polo que se establecen os aspectos básicos do currículo dos graos elemental e medio das ensinanzas de música para todo o Estado.</p>
<p>Cómpre, pois, determina-la validación entre materias correspondentes ó plan de estudios que se extingue polas do plan de estudios que regula o Decreto 253/1993, do 29 de xullo, polo que se establece o currículo do grao elemental e do grao medio das ensinanzas de música na Comunidade Autónoma de Galicia.</p>
<p>En consecuencia co anteriormente exposto, a Consellería de Educación e Ordenación Universitaria</p>
<p>DISPÓN:</p>
<p>Artigo 1º</p>
<p>A presente orde é de aplicación en tódolos conservatorios de música e centros autorizados de música da Comunidade Autónoma de Galicia que impartan o grao medio do plan de estudios regulado polo Decreto 2618/1966, do 10 de setembro e os tres ciclos do grao medio das ensinanzas de música.</p>
<p>Artigo 2º</p>
<p>Apróbanse as validacións entre materias do plan de estudios de música establecido no Decreto 2618/1966, do 10 de setembro, e as materias das ensinanzas de música da nova ordenación do sistema educativo reguladas no Decreto 253/1993, do 29 de xullo, polo que se establece o currículo do grao elemental e do grao medio das ensinanzas de música, que se recollen no anexo da presente orde.</p>
<p>Artigo 3º</p>
<p>As validacións establecidas no anexo desta orde serán recoñecidas, por pedimento do interesado, pola dirección do centro educativo no que se atope o seu expediente académico, ó que se incorporará a solicitude de validación.</p>
<p>Artigo 4º</p>
<p>A presente orde entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 8 de febreiro de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<table><tbody><tr><td></td></tr>
<tr><td></td></tr>
<tr><td>Plan de estudios de 1966</td><td>Plan de estudios LOXSE</td></tr>
<tr><td></td></tr>
<tr><td>Materia</td><td>Curso</td><td>Materia</td><td>Grao</td><td>Ciclo</td><td>Curso</td></tr>
<tr><td></td></tr>
</tbody></table>
<table><tbody><tr><td>Conxunto coral</td><td>1º</td><td>Coro</td><td>Elemental</td><td></td><td>3º</td></tr>
<tr><td></td></tr>
<tr><td></td></tr>
<tr><td>Piano</td><td>3º</td><td>Piano complementario</td><td>Medio</td><td>1º</td><td>1º</td></tr>
<tr><td></td></tr>
<tr><td>Piano</td><td>4º</td><td>Piano complementario</td><td>Medio</td><td>1º</td><td>2º</td></tr>
<tr><td></td></tr>
<tr><td>Piano</td><td>5º</td><td>Piano complementario</td><td>Medio</td><td>2º</td><td>1º</td></tr>
<tr><td></td></tr>
<tr><td>Piano</td><td>6º</td><td>Piano complementario</td><td>Medio</td><td>2º</td><td>2º</td></tr>
<tr><td></td></tr>
<tr><td>Historia da Música</td><td>1º</td><td>Historia da Música</td><td>Medio</td><td>3º</td><td>1º</td></tr>
<tr><td></td></tr>
<tr><td>Historia da Música</td><td>2º</td><td>Historia da Música</td><td>Medio</td><td>3º</td><td>2º</td></tr>
<tr><td></td></tr></tbody></table>

