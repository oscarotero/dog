---
date: '1999-12-02'
id: 12A56
page: 14
number: 233
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Decreto 306/1999, do 11 de novembro, polo que se declara de utilidade pública
  e urxente execución a concentración parcelaria da zona de Quins
  (Melón-Ourense).
range: Decreto
url: 'https://www.xunta.gal/dog/Publicados/1999/19991202/Anuncio12A56_gl.html'
---
<p>A parroquia de Quins, que pertence ó concello de Melón, está situada ó oeste da provincia de Ourense, resultando afectadas pola concentración parcelaria aproximadamente 845 ha.</p>
<p>A dispersión parcelaria que presentan os terreos da dita parroquia, posta de manifesto polos agricultores desta mediante solicitude dirixida ó con</p>
<p>selleiro de Agricultura, Gandería e Política Agroalimentaria, motivou un estudio de viabilidade e de valoración das posibilidades que ofrece a zona para incrementa-lo rendemento dos recursos agropecuarios, deducíndose a conveniencia de levar a cabo a concentración parcelaria por razóns de utilidade pública e interese social.</p>
<p>Na súa virtude, por proposta do conselleiro de Agricultura, Gandería e Política Agroalimentaria, formulada conforme o establecido na Lei galega 10/1985, do 14 de agosto, de concentración parcelaria para Galicia e logo de deliberación do Consello da Xunta de Galicia na súa reunión do día once de novembro de mil novecentos noventa e nove,</p>
<p>DISPOÑO:</p>
<p>Artigo 1º.-Declarar de utilidade pública e urxente execución a concentración parcelaria da zona de Quins (Melón-Ourense).</p>
<p>Artigo 2º.-O perímetro da zona será, en principio, o correspondente á totalidade dos terreos da parroquia de Quins. O referido perímetro quedará en definitiva modificado polas rectificacións, inclusións o exclusións que se acorden, ó abeiro dos artigos 23 e seguintes da Lei 10/1985, do 14 de agosto, de concentración parcelaria para Galicia.</p>
<p>Artigo 3º.-A esta zona seranlle de aplicación os beneficios económicos programados ou asumidos pola Xunta de Galicia, para mellorar ou moderniza-las explotacións agrarias, e, en concreto, os que sinale o artigo 6 da Lei de concentración parcelaria para Galicia.</p>
<p>Artigo 4º.-Os traballos de execución desta concentración parcelaria iniciaranse nun prazo non superior ós 6 meses a partir da publicación deste decreto.</p>
<p>Disposicións derradeiras</p>
<p>Primeira.-Facultarase a Consellería de Agricultura, Gandería e Política Agroalimentaria para dicta-las disposicións complementarias que requiran a execución deste decreto.</p>
<p>Segunda.-Esta disposición entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, once de novembro de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Cástor Gago Álvarez</p>
<p>Conselleiro de Agricultura, Gandería e Política Agroalimentaria</p>

