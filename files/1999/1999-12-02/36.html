---
date: '1999-12-02'
id: 12AE6
page: 14
number: 233
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: VI. ANUNCIOS
title: >-
  Resolución do 11 de novembro de 1999, da Dirección Xeral de Xustiza e
  Administración Local, pola que se fai pública a solicitude de creación do
  Colexio Oficial de Enxeñeiros en Informática de Galicia.
range: Resolución
url: 'https://www.xunta.gal/dog/Publicados/1999/19991202/Anuncio12AE6_gl.html'
---
<p>De conformidade co disposto no artigo 86 da Lei 30/1992, do 26 de novembro, de réxime xurídico das administracións públicas e do procedemento administrativo común, e co fin de que no prazo dun mes os interesados lexítimos poidan examina-lo expediente e formula-las alegacións que consideren pertinentes, faise público que no correspondente servicio desta dirección xeral, sita na Praza de Europa, 5 A -4º, polígono das Fontiñas, en Santiago de Compostela, tivo entrada a solicitude de creación do Colexio Oficial de Enxeñeiros en Informática de Galicia, que terá os seguintes ámbitos:</p>
<p>Territorial: Comunidade Autónoma de Galicia.</p>
<p>Profesional: o Colexio Oficial de Enxeñeiros en Informática de Galicia agrupará as persoas que estean en posesión do título de enxeñeiro en informática, establecido polo Real decreto 1459/1990, do 26 de outubro, e as que posúan o título de licenciado en informática en tódalas súas especialidades, de acordo co establecido no anexo do Real decreto 1954/1994, que regula a homologación de títulos ós do catálogo de títulos universitarios oficiais.</p>
<p>Asina a solicitude: Julio Ángel Fernández Vilas, en calidade de presidente da Asociación de Doutores, Licenciados e Enxeñeiros en Informática de Galicia (Aliga).</p>
<p>Santiago de Compostela, 11 de novembro de 1999.</p>
<p>José A. Álvarez Vidal</p>
<p>Director xeral de Xustiza e Administración Local</p>

