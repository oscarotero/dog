---
date: '1999-11-16'
id: 146AA
page: 13
number: 221
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 29 de outubro de 1999, da Dirección Xeral de Xustiza e
  Administración Local, pola que se emprazan os interesados no recurso
  contencioso-administrativo de procedemento abreviado 38/1999, interposto por
  Ricardo Rodríguez Pena e Albina López Alonso.
range: Resolución
url: 'https://www.xunta.gal/dog/Publicados/1999/19991116/Anuncio146AA_gl.html'
---
<p>Recibida providencia do Xulgado do Contencioso-Administrativo número tres da Coruña, pola que se reclama o expediente relativo ó recurso contencioso-administrativo, procedemento abreviado 38/1999, interposto por Ricardo Rodríguez Pena e Albina López Alonso, contra a Resolución do 29 de maio de 1999, pola que se outorgaban os destinos correspondentes ó concurso de traslado do 15 de febreiro de 1999, polo que se convocaban prazas vacantes entre oficiais, auxiliares e axentes da Administración de xustiza.</p>
<p>A Dirección Xeral de Xustiza e Administración Local, de conformidade co disposto no artigo 49 da Lei 29/1998, do 13 de xullo, reguladora da xurisdicción contencioso-administrativa, acorda a remisión dos citados expedientes administrativos ó referido órgano xudicial, o que se notifica para un xeral coñecemento de tódalas persoas interesadas no procedemento referido e se emprazan para que poidan comparecer como parte ante o Xulgado do Contencioso-Administrativo número tres da Coruña no prazo de nove días.</p>
<p>Santiago de Compostela, 29 de outubro de 1999.</p>
<p>José Antonio Álvarez Vidal</p>
<p>Director xeral de Xustiza e Administración Local</p>

