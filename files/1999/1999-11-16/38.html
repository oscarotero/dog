---
date: '1999-11-16'
id: '14732'
page: 13
number: 221
agency: CONCELLO DE LALÍN
section: VI. ANUNCIOS
title: >-
  Anuncio de aprobación inicial do proxecto de estatutos e bases de actuación
  para a constitución da xunta de compensación da área de reparto 10 do Plan
  Xeral de Ordenación Municipal de Lalín.
range: Anuncio
url: 'https://www.xunta.gal/dog/Publicados/1999/19991116/Anuncio14732_gl.html'
---
<p>A Comisión de Goberno, en sesión do día 2 de novembro de 1999, logo de decidir definitivamente que a área de reparto 10 das do PXOM sexa executada polo sistema de compensación, acordou aprobar inicialmente o proxecto de estatutos e as bases de actuación da xunta de compensación que se vai constituír para a execución da devandita área de reparto.</p>
<p>Co obxecto de dar cumprimento ó establecido nos artigos 133.4º e 102 da Lei 1/1997, do 24 de marzo, do solo de Galicia e 161.3º do Regulamento de xestión urbanística, sométense a información pública polo prazo de 20 días mediante inserción de anuncios no DOG e no BOP, con inserción nesta último dos textos íntegros.</p>
<p>O prazo de información pública entenderase aberto desde o día seguinte ó da publicación do primeiro anuncio, ata transcorridos vinte días desde o día seguinte ó da publicación do derradeiro anuncio,</p>
<p>todo iso sen prexuízo da citación persoal ós interesados.</p>
<p>O expediente, xunto coa relación de afectados e parcelario, atópase á disposición do público en xeral na secretaría xeral do concello, sita na casa do concello (teléfono 986 78 70 60), onde pode ser consultado en horas de oficina (de 8.30 a 14.30 horas).</p>
<p>Lalín, 5 de novembro de 1999.</p>
<p>José Crespo Iglesias</p>
<p>Alcalde</p>

