---
date: '1999-12-22'
id: 139C2
page: 14
number: 245
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 321/1999, do 16 de decembro, polo que se asumen funcións e servicios
  transferidos á Comunidade Autónoma de Galicia mediante o Real decreto
  1748/1999, do 19 de novembro, en materia de mediadores de seguros e se lle
  asignan á Consellería de Economía e Facenda.
range: Decreto
url: 'https://www.xunta.gal/dog/Publicados/1999/19991222/Anuncio139C2_gl.html'
---
<p>A Lei orgánica 6/1999, do 6 de abril, transferiu, de acordo co previsto no artigo 150.2º da Constitución, diversas competencias de titularidade estatal á Comunidade Autónoma galega, coa finalidade de que esta complete as competencias que pode exercer, equiparándoa a outras comunidades autónomas.</p>
<p>En aplicación do previsto no artigo 8 da citada lei orgánica, por medio do Real decreto 1748/1999, do 19 de novembro, traspasáronselle á Comunidade Autónoma de Galicia as funcións e servicios da Administración xeral do Estado en materia de mediadores de seguros.</p>
<p>Resulta, pois, conveniente asumir de forma expresa tales funcións e servicios, que se relacionan no antedito real decreto, nos termos e condicións acordados pola Comisión Mixta de Transferencias prevista na disposición transitoria cuarta do Estatuto de autonomía para Galicia, e asignárllelos ós órganos correspondentes da Comunidade Autónoma de Galicia.</p>
<p>En virtude do exposto, e en exercicio da potestade de autoorganización prevista no artigo 39 do Estatuto de autonomía, por proposta do conselleiro da Presidencia e Administración Pública logo de deliberación do Consello da Xunta de Galicia na súa reunión do día dezaseis de decembro de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>Asúmense as funcións e servicios traspasados á Comunidade Autónoma de Galicia en virtude do Real decreto 1748/1999, do 19 de novembro, en materia de mediadores de seguros, así como os medios orzamentarios a eles adscritos, nos termos e condicións sinalados no acordo adoptado pola Comisión Mixta de Transferencias na súa reunión do 8 de outubro de 1999, publicado como anexo do citado real decreto.</p>
<p>Artigo 2º</p>
<p>As funcións e servicios asumidos de conformidade co disposto no artigo anterior, así como os créditos orzamentarios a eles adscritos, asígnanselle á Consellería de Economía e Facenda.</p>
<p>Disposicións derradeiras</p>
<p>Primeira.-O conselleiro de Economía e Facenda dictará as disposicións que sexan necesarias para o desenvolvemento e execución deste decreto.</p>
<p>Segunda.-Este decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, dezaseis de decembro de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia e Administración Pública</p>

