---
date: '1999-12-22'
id: 13A9A
page: 15
number: 245
agency: CONCELLO DE VIGO
section: VI. ANUNCIOS
title: >-
  Anuncio de exposición pública do proxecto de urbanización da vía na U.E. IV-04
  Ramón Nieto, 1. (Expediente 4161/401).
range: Anuncio
url: 'https://www.xunta.gal/dog/Publicados/1999/19991222/Anuncio13A9A_gl.html'
---
<p>O Consello da Xerencia Municipal de Urbanismo, en sesión do día 18 de novembro de 1999, acordou aprobar inicialmente o proxecto de urbanización da vía na U.E. IV-04 Ramón Nieto, 1, formulado pola entidade Edificaciones y Desarrollos Galaicos, S.A., e redactado polo arquitecto Ricardo Salgado Salgado, visado polo C.O.A.G. do 11 de xuño, 17 de setembro, e 15 de novembro de 1999.</p>
<p>Sométese a información pública polo prazo dun mes, mediante inserción de anuncios no DOG e nun xornal dos de maior circulación da provincia e taboleiro da casa do concello.</p>
<p>Signifícase que o prazo de exposición ó público se entenderá aberto desde a primeira publicación ata o remate do mes, contado desde o derradeiro anuncio. A documentación atópase na oficina de Información da Xerencia Municipal de Urbanismo ó dispor do público, planta baixa da casa do concello.</p>
<p>Este anuncio servirá de notificación, nos termos do artigo 59 da Lei de réxime xurídico das administracións públicas e do procedemento administrativo común, para tódolos propietarios e interesados directamente afectados que, por resultaren descoñecidos ou ignorándose o seu enderezo, non poidan ser notificados persoalmente.</p>
<p>Vigo, 14 de decembro de 1999.</p>
<p>Lois Pérez Castrillo</p>
<p>Alcalde-presidente da Xerencia</p>
<p>Municipal de Urbanismo</p>

