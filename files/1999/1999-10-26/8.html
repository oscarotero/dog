---
date: '1999-10-26'
id: 10C0A
page: 12
number: 207
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: IV. OPOSICIÓNS E CONCURSOS
title: >-
  Orde do 8 de outubro de 1999 pola que se resolve a convocatoria para a
  provisión, polo sistema de libre designación, dun posto de traballo vacante no
  Servicio Galego de Promoción da Igualdade do Home e da Muller, anunciada por
  orde desta consellería do 26 de agosto de 1999 (DOG número 181, do 17 de
  setembro).
range: Orde
url: 'https://www.xunta.gal/dog/Publicados/1999/19991026/Anuncio10C0A_gl.html'
---
<p>Convocada a provisión, polo sistema de libre designación, dun posto de traballo vacante no Servicio</p>
<p>Galego de Promoción da Igualdade do Home e da Muller, mediante Orde do 26 de agosto de 1999 (DOG nº 181, do 17 de setembro), de conformidade co establecido nas bases quinta e sexta da referida orde, esta consellería</p>
<p>DISPÓN:</p>
<p>Primeiro.-Adxudicarlle destino, no posto de traballo que se indica, ó funcionario que se expresa no anexo desta orde, seleccionado conforme o establecido nas bases da convocatoria, realizada por orde desta consellería do 26 de agosto de 1999.</p>
<p>Segundo.-O cesamento no actual destino do funcionario que obtivo praza producirase no prazo de tres días, contados a partir do seguinte ó da publicación desta orde no Diario Oficial de Galicia.</p>
<p>Se na data na que debe cesar no seu destino o funcionario está desfrutando un período de licencia, vacacións ou permiso, o prazo para efectualo empezará a contar a partir do día seguinte ó da súa incorporación.</p>
<p>A toma de posesión da praza adxudicada deberase realizar no prazo dos tres días seguintes ó do cesamento, de tratarse da mesma localidade na que actualmente presta os seus servicios o funcionario, ou no prazo dun mes, de tratarse de distinta localidade, conforme o establecido no artigo 14 do Decreto 93/1991, do 20 de marzo.</p>
<p>Terceiro.-O xefe do centro no que cause baixa o funcionario, así como o daquel no que obteña destino, consignarán no título administrativo, dentro do prazo sinalado no punto anterior, as correspondentes dilixencias de cesamento e toma de posesión, das que se dará traslado, mediante copia, á Dirección Xeral da Función Pública.</p>
<p>Cuarto.-Contra esta orde, que esgota a vía administrativa, os interesados poderán interpoñer recurso potestativo de reposición perante esta conselleira, no prazo dun mes contado desde o día seguinte ó da súa publicación no DOG, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente perante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 8 de outubro de 1999.</p>
<p>Manuela López Besteiro</p>
<p>Conselleira de Familia e Promoción do Emprego,</p>
<p>Muller e Xuventude</p>
<p>ANEXO</p>
<p>NRP: 3276966446 A2060.</p>
<p>Grupo: A.</p>
<p>Apelidos e nome: Fernández-Mosquera Sande, Natalia.</p>
<p>Código do posto: FA.A01.00.000.15770.005.</p>
<p>Denominación: secretaria.</p>
<p>Nivel: 30.</p>
<p>Dependencia: Servicio Galego de Promoción da Igualdade do Home e da Muller.</p>
<p>Localidade: Santiago de Compostela.</p>

