---
date: '1999-05-28'
id: 8C96
page: 6
number: 101
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 23 de abril de 1999, da Delegación Provincial de Ourense, pola
  que se autoriza e se declara, en concreto, de utilidade pública, para os
  efectos da urxente ocupación, a instalación eléctrica denominada L.M.T., Bao-O
  Bolo, nos concellos do Bolo e Manzaneda. (Expediente IN407A 98/131-3 A.T.).
range: Resolución
url: 'https://www.xunta.gal/dog/Publicados/1999/19990528/Anuncio8C96_gl.html'
---
<p>Unión Eléctrica-Fenosa, S.A., con domicilio para efectos de notificación, na r/ Sáenz Díez nº 45, 32003 Ourense, solicitou desta delegación provincial a autorización administrativa e a declaración, en concreto, de utilidade pública da instalación eléctrica de referencia.</p>
<p>No expediente cumpríronse os trámites sinalados no artigo 53 da Lei 54/1997, do 27 de novembro, do sector eléctrico, e os regulamentarios ordenados no capítulo III do Decreto 2617/1966, do 20 de outubro, sobre autorización de instalacións eléctricas, e nos capítulos III e IV do regulamento de aplicación da Lei 10/1966, do 18 de marzo, sobre expropiación forzosa e sancións en materia de instalacións eléctricas, aprobado polo Decreto 2619/1966, do 20 de outubro, de aplicación ó presente expediente segundo o que establece a disposición transitoria 1ª da indicada Lei 54/1997.</p>
<p>Na fase de información pública presentaron alegacións os titulares dos predios nº 1, 205, 207, 210, 228, 236, 238, 260, 263, 265 e 267 da relación de afectados por non estar de acordo coa traza. As ditas alegacións foron desestimadas polas razóns que en cada caso se lle notifican ó afectado en escrito á parte, e que non se transcriben nesta resolución para evitar repeticións.</p>
<p>Vista sobre o terreo a traza da liña eléctrica proxectada, obsérvase que nesta non se dá ningunha das prohibicións ou limitacións ás que se refiren respectivamente os artigos 25 e 26 do citado Decreto 2619/1966.</p>
<p>Sendo competente este organismo, con base no Estatuto de autonomía de Galicia, no Real decreto 2563/1982, do 24 de xullo, sobre traspaso de funcións e servicios da Administración do Estado á Comunidade Autónoma galega en materia de industria, enerxía e minas, e no exercicio das competencias atribuídas polos decretos 2617/1966 e 2619/1966 resolvo,</p>
<p>1.- Autorizarlle a Unión Eléctrica-Fenosa, S.A. o establecemento da instalación eléctrica que conta cos seguintes datos básicos:</p>
<p>-De 5.939 m, con orixe no pórtico de saída do Centro Reparto Bao e remate no apoio nº 34 da L.M.T. proxectada Bao-O Bolo</p>
<p>-De 4.479 m, con orixe no apoio nº 34 da L.M.T. proxectada Bao-O Bolo e remate no apoio de derivación da L.M.T. a Fornelos.</p>
<p>-De 120 m, cono rixe n o apio nº1 da L.M.T. proxectada Bao-O Bolo e remate no apoio nº 3 da L.M.T. a Manzaneda.</p>
<p>-De 128 m, con orixe no apoio nº 2 da L.M.T. proxectada Bao-O Bolo e remate en C.T. existente en caseta do Bolo.</p>
<p>-De 47 m, con orixe no apoio nº 22 da L.M.T. proxectada Bao-O Bolo e remate en apoio de derivación da L.M.T. a C.T. Celeiros.</p>
<p>-De 44 m, con orixe no apoio nº 29 da L.M.T. proxectada Bao-O Bolo e remate en poste de derivación a C.T. existente Chao de Castro.</p>
<p>-De 56 m, con orixe no apoio nº 46 da L.M.T. proxectada Bao-O Bolo e remate en apoio de derivación da L.M.T. a Balbuxán.</p>
<p>-De 173 m, con orixe no apoio nº 50 da L.M.T. proxectada Bao-O Bolo e remate en apoio de derivación existente a C.T. As Ermidas.</p>
<p>-De 128 m, con orixe no apoio nº 60 da L.M.T. proxectada Bao-O Bolo e remate no apoio nº 3 da L.M.T. proxectada a C.T. O Bolo.</p>
<p>2.-Declara-la utilidade pública, en concreto, da instalación eléctrica autorizada, coas consecuencias establecidas no artigo 54 da Lei 54/1997, do sector eléctrico, de necesidade de ocupación dos bens ou de adquisición dos dereitos afectados e a urxente ocupación para os efectos do artigo 52 da Lei de expropiación forzosa. Igualmente levará implícita a autorización para o establecemento ou paso da instalación eléctrica sobre terreos de dominio, uso ou servicio público, ou patrimoniais do Estado, ou das comunidades autónomas, ou de uso público, propios ou comunais da provincia ou municipio, obras e servicios seus e zonas de servidume pública.</p>
<p>3.-Que o representante da Administración, en cumprimento do disposto nos artigos 52 da Lei de expropiación forzosa, do 16 de decembro de 1954, e 31 do regulamento da Lei 10/1966, do 18 de marzo, dea comenzo ó levantamento das actas previas á ocupación, nos días e horas que a cada interesado se lle notifique individualmente, dos predios contidos na resolución desta delegación provincial do 30 de xuño de 1998, que se publicou no DOG do 28 de agosto, no BOP de Ourense do 22 de agosto e no xornal local La Región do 5 de agosto.</p>
<p>Contra a presente resolución, que non é definitiva en vía administrativa, poderá interpoñerse recurso de alzada perante o conselleiro de Industria e Comercio, no prazo dun mes contado desde o día seguinte ó da súa publicación, conforme o establecido no artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común, ou calquera outro recurso que se considere pertinente.</p>
<p>Ourense, 23 de abril de 1999.</p>
<p>Alfredo Cacharro Pardo</p>
<p>Delegado provincial de Ourense</p>
<p>4310</p>

