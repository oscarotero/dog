---
date: '1999-04-05'
id: 5F52
page: 3
number: 63
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/1999/19990405/Anuncio5F52_gl.html'
---
<p>A Comisión de Goberno, na súa sesión do 21 de decembro de 1998, aprobou inicialmente a modificación do vixente plan especial de ordenación do Campus Universitario (PE-8), promovido pola Unidade Técnica da Universidade de Santiago de Compostela.</p>
<p>O expediente exponse ó público no Negociado de Planeamento e Xestión polo prazo dun mes, contado desde a publicación deste anuncio no Diario Oficial de Galicia, co obxecto de que os interesados poidan presenta-las alegacións que xulguen oportunas.</p>
<p>A aprobación inicial da modificación determina, por aplicación do disposto no artigo 34.2º da Lei do solo de Galicia, a suspensión do outorgamento de licencias no ámbito obxecto de ordenación, sen prexuízo da concesión daquelas que, baseadas no plan especial vixente, non incumpran as determinacións do proxecto de modificación.</p>
<p>Contra o acto de suspensión de licencias, os interesados poderán interpoñer recurso contencioso-administrativo perante o Tribunal Superior de Xustiza ou, de se-lo caso, Xulgado do Contencioso-Administrativo, no prazo de dous meses contados a partir do día seguinte ó da publicación deste anuncio.</p>
<p>Santiago de Compostela, 3 de marzo de 1999.</p>
<p>O alcalde</p>
<p>Rubricado</p>

