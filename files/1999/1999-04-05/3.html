---
date: '1999-04-05'
id: 5E8E
page: 3
number: 63
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Orde do 17 de marzo de 1999 pola que se declara a alienabilidade do inmoble
  denominado As Triguerizas, situado na rúa Alameda, 1, termo municipal de
  Celanova (Ourense).
range: Orde
url: 'https://www.xunta.gal/dog/Publicados/1999/19990405/Anuncio5E8E_gl.html'
---
<p>A Comunidade Autónoma de Galicia, en virtude do Real decreto 2411/1982, do 24 de xullo, sobre traspaso de funcións e servicios do Estado á Comunidade Autónoma de Galicia en materia de servicios e asistencia social, ten a titularidade do terreo situado na rúa Alameda, 1, termo municipal de Celanova (Ourense).</p>
<p>O Concello de Celanova solicitou á Consellería de Economía e Facenda a cesión do dito inmoble, co fin de dedicalo, entre outras actuacións, á construcción dun ximnasio-pavillón con pista polideportiva.</p>
<p>Mediante Decreto 372/1998, do 18 de decembro (DOG nº 4, do 8 de xaneiro de 1999), desafectouse do domicilio público o antedito inmoble, logo do informe favorable da Consellería de Educación e Ordenación Universitaria.</p>
<p>Co obxecto de posibilita-la cesión do dito inmoble, requírese a previa declaración da súa alienabilidade, segundo o disposto nos artigos 24 da Lei 3/1985, do 12 de abril, do patrimonio da Comunidade Autónoma de Galicia e 60 do Decreto 50/1989, do 9 de marzo, polo que se aproba o Regulamento para a execución da antedita lei.</p>
<p>En virtude do anteriormente exposto, por proposta da Secretaría Xeral e do Patrimonio,</p>
<p>DISPOÑO:</p>
<p>Artigo único.-Declárase a alienabilidade do predio situado na rúa Alameda, 1, termo municipal de Celanova (Ourense), que se describe como segue:</p>
<p>Soar coñecido como As Triguerizas, no lugar denominado Cercado, dunha superficie dunha hectárea, dez áreas e cincuenta centiáreas, que linda ó norte, rúa Celso Emilio Ferreiro; ó sur, campo da Feira de Celanova; ó leste, Avda. de San rosendo; e ó oeste, convento e horta parroquial.</p>
<p>O dito inmoble atópase inscrito no Rexistro da Propiedade de Celanova, no libro 83 de Celanova, folio 192, predio número 8.371, inscrición 3ª.</p>
<p>Santiago de Compostela, 17 de marzo de 1999.</p>
<p>P.D. (Orde 13-12-1993)</p>
<p>Emilio Álvarez Rey</p>
<p>Secretario xeral e do Patrimonio da Consellería de Economía e Facenda</p>

