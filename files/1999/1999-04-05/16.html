---
date: '1999-04-05'
id: 5ECA
page: 3
number: 63
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 18 de febreiro de 1999, do Servicio de Desenvolvemento Rural de
  Ourense, pola que se anuncia a publicación do acordo de concentración
  parcelaria da zona de Cualedro-Carzoá-Vilela (Cualedro-Ourense).
range: Resolución
url: 'https://www.xunta.gal/dog/Publicados/1999/19990405/Anuncio5ECA_gl.html'
---
<p>Ponse en coñecemento de tódolos interesados na concentración parcelaria da zona de Cualedro-Carzoá-Vilela (Cualedro-Ourense), declarada de utilidade pública e interese social a urxente execución polo Decreto 213/1991, do 13 de xuño, o seguinte:</p>
<p>Primeiro.-Con data do 18 de febreiro de 1999, o director xeral de Desenvolvemento Rural aprobou o acordo de concentración parcelaria da zona de Cualedro-Carzoá-Vilela (Cualedro-Ourense), logo de introducir no proxecto as modificacións oportunas á vista do resultado da enquisa deste último.</p>
<p>Segundo.-O acordo de concentración estará exposto ó público no concello de Cualedro e na zona, durante trinta días hábiles, contados desde o día seguinte a aquel en que sexa publicado o último dos avisos que corresponde facer no Diario Oficial</p>
<p>de Galicia, no BOP, no xornal de máis circulación da provincia, no lugar habitual da parroquia e no taboleiro de anuncios do concello.</p>
<p>Terceiro.-No prazo dos trinta días que se din, cabe interpoñer recurso de alzada perante o conselleiro de Agricultura, Gandería e Política Agroalimentaria, podendo os recorrentes presentalo na xefatura do Servicio de Desenvolvemento Rural (r/ Florentino L. Cuevillas, 4-6, baixo, Ourense), nas oficinas centrais da consellería (edificio San Caetano, Santiago de Compostela), ou en calquera das dependencias ás que fai referencia o artigo 38.4º da Lei de réxime xurídico das administracións públicas e do procedemento administrativo común, por si mesmos ou por representación, facéndose constar no escrito un domicilio dentro do termo municipal para efectos das notificacións que procedan.</p>
<p>Advírtese, ademais, que o acordo de concentración parcelaria só poderá ser impugnado en alzada se se infrinxen as formalidades prescritas para a súa elaboración e publicación ou se non se axustase ás bases (artigos 36, 38, 40 e 41 da Lei de concentración parcelaria para Galicia, do 14 de agosto de 1985).</p>
<p>Ourense, 18 de febreiro de 1999.</p>
<p>Francisco Marín Muñoz</p>
<p>Xefe do Servicio de Desenvolvemento Rural</p>
<p>de Ourense</p>
<p>Visto e prace</p>
<p>José Manuel Baltar Blanco</p>
<p>Delegado provincial de Ourense</p>

