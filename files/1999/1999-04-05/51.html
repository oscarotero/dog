---
date: '1999-04-05'
id: 5F56
page: 3
number: 63
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/1999/19990405/Anuncio5F56_gl.html'
---
<p>A Comisión de Goberno do Concello de Santiago de Compostela, en sesión que tivo lugar o día 21 de decembro de 1998, rectificada na sesión que tivo lugar o 8 de marzo de 1999, aprobou inicialmente a modificación do estudio de detalle do Burgo das Nacións, promovido pola Unidade Técnica da Universidade de Santiago de Compostela.</p>
<p>O ámbito da actuación está comprendido entre os seguintes lindes:</p>
<p>Norte: Avenida de Castelao.</p>
<p>Sueste: Avenida do Burgo das Nacións.</p>
<p>Oeste: Colexio Maior Xelmírez e terreos que lindan con fronte á rúa de Vista Alegre.</p>
<p>En cumprimento do que dispón o artigo 44.3º da Lei 1/1997, do solo de Galicia (LSG), o expediente sométese a información pública durante o prazo dun mes, contado a partir da publicación deste anuncio no Diario Oficial de Galicia e nun periódico de circulación na provincia. Durante este prazo, os interesados poderán consulta-lo expediente na Sección de Planeamento e Xestión e formular por escrito as alegacións que xulguen oportunas.</p>
<p>A aprobación inicial da modificación do estudio de detalle determina, por aplicación do disposto no artigo 34.2º da Lei do solo de Galicia, a suspensión do outorgamento de licencias no ámbito obxecto de ordenación, sen prexuízo da concesión daquelas que, baseadas no estudio de detalle vixente, non incumpran as determinacións do proxecto de modificación.</p>
<p>Contra o acto de suspensión de licencias, os interesados poderán interpoñer recurso contencioso-administrativo perante o Tribunal Superior de Xustiza ou, de se-lo caso, Xulgado do Contencioso-Administrativo, no prazo de dous meses contados a partir do día seguinte ó da publicación deste anuncio.</p>
<p>Santiago de Compostela, 18 de marzo de 1999.</p>
<p>O alcalde</p>
<p>Rubricado</p>

