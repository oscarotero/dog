---
date: '1999-02-24'
id: '4532'
page: 2
number: 38
agency: CONSELLERÍA DE EDUCACIÓN E ORDENACIÓN UNIVERSITARIA
section: II. AUTORIDADES E PERSOAL
title: >-
  Decreto 39/1999, do 11 de febreiro, polo que se dispón a substitución de
  varios membros do Consello Social da Universidade de Santiago de Compostela.
range: Decreto
url: 'https://www.xunta.gal/dog/Publicados/1999/19990224/Anuncio4532_gl.html'
---
<p>Os artigos 3 e 5 da Lei 5/1987, do 27 de maio (DOG nº 103, do 2 de xuño), do Consello Social</p>
<p>da Universidade e do Consello Universitario de Galicia, determinan, respectivamente, o número de membros que compoñen o Consello Social da Universidade e o número e forma de elección dos representantes da Xunta de Goberno da universidade.</p>
<p>A Universidade de Santiago de Compostela comunicou a esta consellería o cesamento como membros do Consello Social da Universidade de Santiago de Compostela de catro dos seus membros, e o nomeamento pola Xunta de Goberno de catro novos membros en substitución destes.</p>
<p>Así mesmo, recibíronse nesta consellería, en cumprimento do artigo 8, os documentos preceptivos de non ter incorrido en incompatibilidade.</p>
<p>Por todo iso, por proposta do conselleiro de Educación e Ordenación Universitaria, e por instancia da Universidade de Santiago de Compostela, en cumprimento do artigo 7 da Lei 5/1987, e en uso das atribucións conferidas pola Lei 1/1983, do 22 de febreiro, reguladora da Xunta e do seu presidente, modificada pola Lei 11/1988, do 20 de outubro e logo de deliberación do Consello da Xunta de Galicia na súa reunión do día once de febreiro de mil novecentos noventa e nove,</p>
<p>DISPOÑO:</p>
<p>Artigo único.-Nomear como membros do Consello Social da Universidade de Santiago de Compostela a Óscar García Martín, Francisco Carracedo Doce, Luis Villares Naveira e José Vicente Paradelo Rodríguez en representación da Xunta de Goberno desta universidade.</p>
<p>Estas persoas substitúen respectivamente, e polo mesmo concepto, a José Sordo Rodríguez, Alberto Pérez Viso, María del Carmen Dopico Rodríguez e Antonio Monje Fernández, que cesan como membros do Consello Social da Universidade de Santiago de Compostela, agradecéndolle-los servicios prestados.</p>
<p>Disposición derradeira</p>
<p>Única.-O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, once de febreiro de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

