---
date: '1999-02-24'
id: 454A
page: 2
number: 38
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 1 de febreiro de 1999 pola que se autoriza definitivamente o centro
  privado Dobao Imagen de Lugo, para imparti-los ciclos formativos de grao medio
  de perruquería e estética persoal decorativa da familia profesional de imaxe
  persoal.
range: Orde
url: 'https://www.xunta.gal/dog/Publicados/1999/19990224/Anuncio454A_gl.html'
---
<p>Examinado o expediente que presenta María Jesús Pérez Rodríguez, solicitando autorización para a apertura e funcionamento do centro privado Dobao Imagen de Lugo, para poder imparti-los ciclos formativos de grao medio perruquería e estética persoal decorativa da familia profesional de imaxe persoal.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Lugo, que se remite cos informes correspondentes.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Real decreto 777/1998 (BOE do 8 de maio) polo que se desenvolven determinados aspectos da ordenación da formación profesional no ámbito do sistema educativo, Real Decreto 629/1995 (BOE do 21-9-1995) polo que se establece o título de técnico en perruquería, Real decreto 630/1995 (BOE do 22-9-1995) polo que se establece o título de técnico en estética persoal decorativa, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias, e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que concorre no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo centro para poder imparti-los ciclos formativos de grao medio que se relacionan no anexo desta orde.</p>
<p>Segundo.-Antes do inicio das ensinanzas que se autorizan, a Delegación Provincial da Consellería de Educación e Ordenación Universitaria, logo de informe da Inspección Educativa, aprobará expresamente a relación de persoal que impartirá docencia no dito centro.</p>
<p>Terceiro.-O centro que pola presente orde se autoriza, deberá cumpri-la norma básica da edificación NBE-CPI/1996, de condicións de protección contra incendios nos edificios, aprobada por Real decreto 2177/1996, do 4 de outubro (BOE do 29). Todo isto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Cuarto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Santiago de Compostela, 1 de febreiro de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Lugo.</p>
<p>Concello: Lugo.</p>
<p>Localidade: Lugo.</p>
<p>Enderezo: Avda. Carrero Blanco, 222-224 baixo e Entlo.</p>
<p>Código do centro: 27016431.</p>
<p>Denominación específica: Dobao Imagen.</p>
<p>Titular: Dobao Imagen, S.L.</p>
<p>Ensinanzas que se autorizan:</p>
<p>Familia profesional: imaxe persoal.</p>
<p>-1 ciclo formativo de grao medio de perruquería (2 unidades para 30 alumnos/unidade).</p>
<p>-1 ciclo formativo de grao medio de estética persoal decorativa (1 unidade para 30 alumnos).</p>

