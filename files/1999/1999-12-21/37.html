---
date: '1999-12-21'
id: 1399A
page: 14
number: 244
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 14 de decembro de 1999, da División de Recursos Humanos, pola
  que se aproba a resolución provisional do concurso de traslados para a
  provisión de prazas de persoal sanitario non facultativo e persoal non
  sanitario dependentes do Servicio Galego de Saúde convocado por Resolución do
  25 de maio de 1999.
range: Resolución
url: 'https://www.xunta.gal/dog/Publicados/1999/19991221/Anuncio1399A_gl.html'
---
<p>De conformidade co previsto na base 6.2º da Resolución do 25 de maio de 1999 (DOG nº 107, do 7 de xuño) pola que se fai pública a convocatoria do concurso de traslados para a provisión de prazas de persoal sanitario non facultativo e persoal non sanitario das institucións sanitarias dependentes do Servicio Galego de Saúde, rematada pola Comisión de Baremación a tarefa de baremación dos méritos alegados e acreditados polos concursantes, procede resolver provisionalmente o dito concurso de traslados.</p>
<p>En consecuencia, este centro directivo</p>
<p>ACORDA:</p>
<p>Primeiro.-Declarar resolto provisionalmente o concurso de traslados para a provisión de prazas pertencentes ás categorías de persoal estatutario do Servicio Galego de Saúde convocado por Resolución do 25 de maio de 1999, adxudicando a puntuación provisional acadada e, se é o caso, o destino dun xeito provisional, sen que este supoña ningún dereito ou expectativa.</p>
<p>As correspondentes listaxes de adxudicación atópanse expostas nos servicios centrais e periféricos da Consellería de Sanidade e Servicios Sociais e do Servicio Galego de Saúde, así como nos diferentes centros de xestión de atención primaria e especializada do Servicio Galego de Saúde.</p>
<p>Segundo.-Declarar excluídos provisionalmente do concurso de traslados os concursantes que, en cada categoría, aparecen reflectidos como tales polas causas que se especifican.</p>
<p>Terceiro.-De conformidade co establecido na base 6.3º da Resolución do 25 de maio de 1999, os interesados disporán dun prazo de quince días hábiles contados a partir do seguinte ó da publicación no Diario Oficial de Galicia da presente resolución provisional, para formular reclamacións contra ela ou, de se-lo caso, para emendar aquelas causas de exclusión do concurso de traslados que sexan susceptibles de tal emenda.</p>
<p>Igualmente, e de acordo co disposto na base 4.5º da Resolución do 25 de maio de 1999, os interesados que o dexesen poderán, dentro do dito prazo, desistir da súa participación no presente concurso.</p>
<p>Santiago de Compostela, 14 de decembro de 1999.</p>
<p>Valeriano Martínez García</p>
<p>Director xeral da División de Recursos Humanos</p>

