---
date: '1999-12-21'
id: 1396A
page: 14
number: 244
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 15 de novembro de 1999, do Servicio de Estructuras Rurais de
  Lugo, pola que se anuncia a publicación das bases definitivas da zona de
  Frexulfe (O Valadouro-Lugo).
range: Resolución
url: 'https://www.xunta.gal/dog/Publicados/1999/19991221/Anuncio1396A_gl.html'
---
<p>Ponse en coñecemento de tódolos interesados na concentración parcelaria da zona de Frexulfe (O Valadouro-Lugo), declarada de utilidade pública e de urxente execución polo Decreto 283/1997, do 1 de outubro, (DOG nº 198, do 14 de outubro), que a xunta local da zona, na súa reunión do 20-10-1999, aprobou as bases definitivas de concentración, que estarán expostas ó público na Casa do Concello do Valadouro e na zona, durante o prazo de trinta días, contados desde o seguinte ó da última inserción deste aviso no DOG e no BOP, no diario de máis circulación da provincia, no lugar habitual da parroquia e no taboleiro de anuncios do concello, de conformidade co que determina a Lei de concentración parcelaria para Galicia (artigo 36).</p>
<p>Os documentos que os interesados poden examinar no lugares de exposición, refírense á determinación do perímetro (colección de planos coas parcelas incluídas e relación das excluídas), á clasificación de terras e fixación dos coeficientes que servirán de base para face-las compensacións que sexan necesarias, así como a determinación de propietarios e titulares de gravaméns e outras situacións xurídicas, das que se declara formalmente a súa titularidade.</p>
<p>Contra as bases poden os interesados interpor recurso de alzada perante o conselleiro de Agricultura, Gandería e Política Agroalimentaria, dentro do prazo dos trinta días sinalados, e presentalo no Servicio de Estructuras Rurais (Ronda da Muralla, 70), nas oficinas centrais da consellería (edificio San Caetano, Santiago de Compostela) ou en calquera das dependencias ás que fai referencia o artigo 38.4º da Lei de réxime xurídico das administracións públicas e do procedemento administrativo común, expresando no escrito un domicilio dentro do termo municipal, para face-las notificacións que procedan.</p>
<p>Lugo, 15 de novembro de 1999.</p>
<p>Fernando López Gutiérrez</p>
<p>Xefe do Servicio de Estructuras Rurais de Lugo</p>
<p>Visto e prace</p>
<p>P.S.R.</p>
<p>Juan José Cabañó Fernández</p>
<p>Secretario da Delegación Provincial de Lugo</p>

