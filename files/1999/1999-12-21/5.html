---
date: '1999-12-21'
id: '13912'
page: 14
number: 244
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Resolución do 29 de novembro de 1999 pola que se ordena publica-la decisión do
  xurado do Premio Elías Valiña ó esforzo revitalizador e promocional do Camiño
  de Santiago.
range: Resolución
url: 'https://www.xunta.gal/dog/Publicados/1999/19991221/Anuncio13912_gl.html'
---
<p>Por Orde do 14 de abril de 1999 (DOG nº 81, do 29) convocouse o Premio Elías Valiña ó esforzo revitalizador e promocional do Camiño de Santiago, co fin de recoñecer e recompensa-los méritos de todas aquelas institucións, asociacións ou entidades culturais que dediquen unha parte significativa da súa actividade á revitalización e promoción do Camiño de Santiago, contribuíndo así ó coñecemento e divulgación do significado histórico, relixioso e cultural da Ruta Xacobea.</p>
<p>O artigo 4 da citada orde establece que o premio será outorgado por un xurado presidido polo conselleiro de Cultura, Comunicación Social e Turismo ou persoa en quen delegue e integrado polo presidente do Comité Internacional de Expertos do Camiño de Santiago, por dous membros nomeados</p>
<p>polo comité e os presidentes das asociacións inscritas no Rexistro de Entidades de Promoción do Camiño de Santiago cos números 09, 10, 11 e 12.</p>
<p>De acordo co citado artigo 4, as decisións do xurado serán inapelables e daranse a coñecer mediante publicación no DOG e por comunicación directa ó galardoado.</p>
<p>Por todo isto,</p>
<p>RESOLVO:</p>
<p>Artigo único.-Ordeno publica-la decisión do xurado do Premio Elías Valiña ó esforzo revitalizador e promocional do Camiño de Santiago.</p>
<p>O citado xurado, reunido en Santiago de Compostela o día 26 de novembro de 1999, acordou concede-lo Premio Elías Valiña ó esforzo revitalizador e promocional do Camiño de Santiago, ó proxecto presentado pola Asociación Amigos del Camino de Santiago de la Comunidad Valenciana.</p>
<p>Santiago de Compostela, 29 de novembro de 1999.</p>
<p>Jesús Pérez Varela</p>
<p>Conselleiro de Cultura, Comunicación Social e</p>
<p>Turismo</p>

