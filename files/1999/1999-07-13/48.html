---
date: '1999-07-13'
id: C636
page: 9
number: 133
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Resolución do 5 de xullo de 1999 pola que se anuncia concurso público de
  alleamento de parcelas propiedade deste instituto, no polígono de Esteiro, en
  Ferrol.
range: Resolución
url: 'https://www.xunta.gal/dog/Publicados/1999/19990713/AnuncioC636_gl.html'
---
<p>Cumpridos os trámites regulamentarios no correspondente expediente administrativo, a Dirección Xeral do Instituto Galego da Vivenda e Solo resolve convoca-lo seguinte concurso público:</p>
<p>Obxecto: concurso público para o alleamento das parcelas que se detallan, propiedade do IGVS, para o seu destino preceptivo e exclusivo á construcción de vivendas declaradas protexidas.</p>
<p>Polígono de Esteiro:</p>
<table><tbody><tr><td></td></tr>
<tr><td></td></tr>
<tr><td>Cuarteirón</td><td>Valoración (ptas.)</td><td>IVE (16%) (ptas.)</td><td>Total (ptas.)</td></tr>
<tr><td></td></tr>
</tbody></table>
<table><tbody><tr><td>28 A-1</td><td>326.979.906</td><td>52.316.785</td><td>379.296.691</td></tr>
<tr><td></td></tr>
<tr><td>28 A-2</td><td>375.150.228</td><td>60.024.036</td><td>435.174.264</td></tr>
<tr><td></td></tr>
<tr><td>28 A-3</td><td>293.846.941</td><td>47.015.511</td><td>340.862.452</td></tr>
<tr><td></td></tr></tbody></table>
<p>Prego de bases: o prego de bases que rexerá no concurso poderá ser examinado nos servicios centrais do Instituto Galego da Vivenda e Solo, sitos na Área Central, Polígono das Fontiñas, en Santiago de Compostela, ou na Delegación Provincial do IGVS na Coruña, sito no Edificio de Servicios Múltiples, r/ Salvador de Madariaga, s/n, durante o prazo de presentación de proposicións, os días e horas hábiles agás o sábado.</p>
<p>Garantías: para a presentación de proposicións esixirase aval bancario por importe equivalente ó 5% do prezo da parcela (IVE incluído).</p>
<p>Destinatarios: a esta convocatoria poderán concorre-las seguintes persoas físicas e/ou xurídicas:</p>
<p>a) As persoas físicas e/ou xurídicas que teñan por finalidade a promoción de vivendas e desenvolvesen a súa actividade nese campo, polo menos, os últimos tres anos.</p>
<p>b) As cooperativas de vivendas que, conforme a lexislación vixente, estean validamente constituídas e inscritas ou que se constitúan e inscriban para o efecto, cunha antigüidade mínima de 1 ano, e estean facultadas para seren promotoras de vivendas declaradas protexidas.</p>
<p>c) As demais entidades de finalidade e carácter social, sen ánimo de lucro, que teñan entre os seus propios obxectivos o de promover e proporcionarlles ós seus membros vivendas sometidas a algún réxime de protección pública, sempre que se constituísen ou se constitúan para o efecto, segundo a respectiva lexislación vixente pola que se rexan.</p>
<p>Presentación de proposicións: as proposicións presentaranse no rexistro da Delegación Provincial do IGVS na Coruña, sito no Edificio de Servicios Múltiples, 8ª planta, na rúa Salvador de Madariaga, s/n, en días e horas hábiles, agás os sábados.</p>
<p>O prazo de admisión das proposicións rematará o 15 de setembro de 1999.</p>
<p>Apertura das proposicións: a apertura e admisión de proposicións realizaraa a mesa de contratación, que se reunirá na Delegación Provincial do IGVS na Coruña, ás 11 horas do día 22 de setembro de 1999.</p>
<p>O tribunal técnico constituirase ás 11 horas do día 5 de outubro de 1999, no lugar anteriormente sinalado, para os efectos de emiti-lo informe de valoración ó que fai referencia a cláusula sétima do prego de bases.</p>
<p>A adxudicación provisional das parcelas farase pública no prazo máximo de 30 días contados a partir da data de admisión das proposicións.</p>
<p>Documentos que deben presenta-los ofertantes: as proposicións deberán ir acompañadas dos documentos esixidos na cláusula sexta do prego de bases.</p>
<p>Santiago de Compostela, 5 de xullo de 1999.</p>
<p>José Antonio Redondo López</p>
<p>Director xeral do Instituto Galego da Vivenda e Solo</p>

