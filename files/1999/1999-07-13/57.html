---
date: '1999-07-13'
id: C65A
page: 9
number: 133
agency: 'XENÉTICA FONTAO, S.A.'
section: VI. ANUNCIOS
title: >-
  Anuncio do 28 de xuño de 1999 polo que se fai pública a convocatoria de
  proceso selectivo para a cobertura dunha praza de persoal laboral fixo no
  cadro de persoal da sociedade Xenética Fontao, S.A.
range: Anuncio
url: 'https://www.xunta.gal/dog/Publicados/1999/19990713/AnuncioC65A_gl.html'
---
<p>Dando cumprimento ó previsto no artigo 4º da Lei 10/1996, do 5 de novembro, de actuación de entes e empresas nas que ten participación maioritaria a Xunta de Galicia en materia de persoal e contratación, a sociedade Xenética Fontao, S.A. anuncia a convocatoria de proceso selectivo para a contratación laboral fixa da praza seguinte pertencente ó seu cadro de persoal:</p>
<p>-Posto: director de producción.</p>
<p>-Funcións principais: dirección do persoal e do funcionamento interno e medios de producción do</p>
<p>centro de escolma; control das produccións e da calidade; control do banco de seme; e dirección e control dos programas sanitarios do centro.</p>
<p>O proceso selectivo axustarase ás seguintes bases da convocatoria:</p>
<p>I. Requisitos dos aspirantes:</p>
<p>I.1. Titulación oficial superior no ámbito agropecuario.</p>
<p>I.2. Experiencia mínima de dous (2) anos en producción de seme en centros oficiais de escolma e reproducción animal.</p>
<p>II. Méritos valorables:</p>
<p>II.1. Currículo.</p>
<p>II.2. Título de doutor universitario.</p>
<p>II.3. Coñecemento da lingua galega.</p>
<p>II.4. Cursos de especialización en escolma e mellora gandeira, en mellora xenética animal e en inseminación artificial gandeira.</p>
<p>III. Solicitudes:</p>
<p>III.1. Para tomar parte nas probas de selección, deberase presentar unha solicitude xunto coa seguinte documentación:</p>
<p>-Fotocopia do documento nacional de identidade.</p>
<p>-Fotografía tamaño carné.</p>
<p>Documentación orixinal ou fotocopia compulsada que acredite a titulación e a experiencia esixida, así como os méritos para valorar.</p>
<p>III.2. As solicitudes faranse chegar á Secretaría de Xenética Fontao, S.A., ó enderezo do Instituto Lácteo e Gandeiro de Galicia (Ilgga) en Santiago de Compostela, rúa dos Irmandiños, s/n-Salgueiriños (CP 15704).</p>
<p>III.3. O prazo de presentación de solicitudes será de quince (15) días naturais contados a partir do seguinte ó da publicación deste anuncio no Diario Oficial de Galicia.</p>
<p>III.4. Rematado o prazo de presentación de solicitudes, a comisión de selección publicará no taboleiro de anuncios dos servicios centrais do Ilgga, no mesmo enderezo sinalado na base III.2, a lista previa de admitidos e excluídos ó proceso selectivo, establecéndose un prazo de cinco (5) días naturais para que, se é o caso, os interesados poidan corrixi-los posibles erros emendables.</p>
<p>III.5. Transcorrido o prazo sinalado na base III.4., publicaranse as listas definitivas de admitidos e excluídos ó proceso selectivo, estableceranse as puntuacións correspondentes á valoración dos méritos, e sinalarase o lugar, data e hora na que comezarán as probas de selección. A primeira proba realizarase transcorrido un prazo mínimo dun mes desde a publicación da convocatoria no Diario Oficial de Galicia.</p>
<p>III.6. A presentación da solicitude supón a aceptación incondicionada das bases da convocatoria.</p>
<p>IV. Comisión de selección.</p>
<p>IV.1. O proceso selectivo efectuarao por unha comisión de selección, integrada polo director do Ilgga, como presidente, o xefe do Servicio de Xestión Administrativa do Ilgga, como secretario, e tres membros do Consello de Administración de Xenética Fontao, S.A., como vocais.</p>
<p>IV.2. A comisión de selección resolverá cantas dúbidas xurdan no desenvolvemento do proceso selectivo, con suxeición á normativa vixente e ó previsto nas presentes bases da convocatoria.</p>
<p>V. Probas de selección.</p>
<p>Establécense dúas probas de selección:</p>
<p>V.1. Unha, de carácter teórico e práctico, que versará sobre coñecementos no funcionamento interno e dirección da producción dun centro de escolma e reproducción animal, e o control sanitario e mellora xenética dos animais.</p>
<p>V.2. Outra, consistente nunha entrevista persoal, na que se avaliarán os coñecementos dos aspirantes e a súa adecuación ó posto de traballo.</p>
<p>V.3. Efectuada a proba teórica e práctica, a comisión de selección publicará no taboleiro de anuncios sinalado na base III.4 as puntuacións de tódolos aspirantes, e establecerá o lugar, data e hora para que, os que superaron a dita proba, efectúen a entrevista persoal.</p>
<p>VI. Baremo de puntuación.</p>
<p>VI.1. Os méritos ós que se refire a base II puntuaranse cun máximo de dez (10) puntos.</p>
<p>VI.2. A proba teórica e práctica a que se refire a base V.1 terá unha puntuación máxima de dez (10) puntos, e para que se entenda superada é necesario acadar un mínimo de cinco (5) puntos. De non obter esta puntuación mínima o aspirante non poderá acceder á entrevista persoal.</p>
<p>VI.3. A entrevista persoal (base V.2) puntuarase cun máximo de dez (10) puntos.</p>
<p>VII. Selección do candidato.</p>
<p>VII.1 Seleccionarase o candidato que obteña a maior puntuación final, logo da suma das puntuacións parciais obtidas na fase de méritos e nas probas de selección.</p>
<p>VII.2. A comisión de selección proporá ó Consello de Administración de Xenética Fontao, S.A. o nomeamento do candidato seleccionado, que procederá a autoriza-la correspondente contratación.</p>
<p>Santiago de Compostela, 28 de xuño de 1999.</p>
<p>Antonio Crespo Iglesias</p>
<p>Presidente do Consello de Administración</p>
<p>de Xenética Fontao, S.A.</p>

