---
date: '1999-09-29'
id: FCBE
page: 11
number: 189
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 6 de setembro de 1999 pola que se lle concede ó centro de
  formación ocupacional A Ran do concello de Cuntis a cualificación de entidade
  recoñecida para impartir cursos teórico-prácticos para a obtención de carnés
  profesionais de instalador e mantedor-reparador de instalacións de
  calefacción, climatización e auga quente sanitaria.
range: Resolución
url: 'https://www.xunta.gal/dog/Publicados/1999/19990929/AnuncioFCBE_gl.html'
---
<p>Vista a solicitude presentada por Eduardo Rey Rodríguez en representación do centro de formación ocupacional A Ran do concello de Cuntis e a documentación anexa, na que se solicita que se lle conceda a cualificación de entidade recoñecida para impartir cursos teórico-prácticos para a obtención de carnés profesionais de instalador e mantedor-reparador de instalacións de calefacción, climatización e auga quente sanitaria.</p>
<p>Vista a instrucción técnica complementaria IT-IC 11 do Regulamento de instalacións térmicas nos edificios (RITE) aprobada por R.D. 1751/1998, do 31 de xullo (BOE do 5 de agosto), pola que se establecen especialidades dos carnés profesionais de instalador e mantedor-reparador de instalacións de calefacción, climatización e auga quente sanitaria e se fixa o número mínimo de horas para desenvolve-los programas dos cursos teóricos e de coñecementos específicos para a obtención destes.</p>
<p>Considerando que se cumpriron os requisitos regulamentarios establecidos.</p>
<p>Esta dirección xeral</p>
<p>RESOLVE:</p>
<p>Conceder ó centro de formación ocupacional A Ran do concello de Cuntis a cualificación de entidade recoñecida para imparti-los cursos teórico-prácticos para a obtención dos carnés profesionais de instalador e mantedor-reparador de instalacións de calefacción, climatización e auga quente sanitaria, no ámbito da provincia de Pontevedra.</p>
<p>A duración dos cursos en número de horas axustarase ó disposto na IT-IC 11 do R.D. 1751/1998, do 31 de xullo.</p>
<p>Para imparti-los cursos deberase comunicar á Dirección Xeral de Industria e á delegación provincial da Consellería de Industria e Comercio da provincia correspondente o programa, profesorado, lugar, horario e exames, co fin de realiza-lo control correspondente.</p>
<p>Esta autorización deberá renovarse ós dous anos, para o que deberá acreditar ante esta dirección xeral o cumprimento dos requisitos esixidos na autorización inicial.</p>
<p>Santiago de Compostela, 6 de setembro de 1999.</p>
<p>Joaquín del Moral Crespo</p>
<p>Director xeral de Industria</p>

