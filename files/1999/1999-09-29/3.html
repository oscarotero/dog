---
date: '1999-09-29'
id: FC72
page: 11
number: 189
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 22 de setembro de 1999 pola que se dá cumprimento ó establecido na
  cláusula duodécima do convenio marco asinado entre a Administración xeral do
  Estado e a Comunidade Autónoma de Galicia para a colaboración na implantación
  dun sistema intercomunicado de rexistros entre a Administración xeral do
  Estado, a Administración da Comunidade Autónoma de Galicia e as entidades
  locais do ámbito territorial de Galicia.
range: Orde
url: 'https://www.xunta.gal/dog/Publicados/1999/19990929/AnuncioFC72_gl.html'
---
<p>Con data do 21 de xuño de 1997, asinouse un convenio marco de colaboración entre a Administración xeral do Estado e a Comunidade Autónoma de Galicia que tiña como obxectivo o de que as dúas administracións, asumisen o firme compromiso de mellora-la calidade na prestación dos servicios públicos, mediante a adopción de medidas que articulen un modelo de funcionamento administrativo caracterizado polos principios de economía e eficacia, e orientado definitivamente ó cidadán como suxeito activo e protagonista principal na actividade das administracións públicas.</p>
<p>Entre as medidas tendentes a logra-lo mencionado modelo de funcionamento administrativo, destaca a de implantar un sistema intercomunicado de rexistros públicos que permitan unha mellor atención ó cidadán baseada na economía de medios, a eficacia e axilidade administrativas, eliminando parte da complexa burocracia administrativa sen, por iso, quebranta-la seguridade xurídica que debe primar nos actos emanados da Administración.</p>
<p>O mencionado convenio marco establecía, na súa cláusula duodécima, que as entidades locais interesadas na adhesión a el poderían solicitalo á Consellería da Presidencia e Administración Pública da Xunta de Galicia sempre que, xunto coas súas solicitudes, cumprisen cos requisitos que a dita cláusula determinaba.</p>
<p>Solicitada a adhesión por determinados concellos da Comunidade Autónoma de Galicia, procede, agora, cumprimenta-lo disposto na mencionada cláusula mediante a publicación da aceptación no Diario Oficial de Galicia, unha vez que esta xa lles foi notificada ós concellos solicitantes pola Consellería da Presidencia e Administración Pública. Na súa virtude,</p>
<p>DISPOÑO:</p>
<p>Artigo único.-Acéptase a adhesión ó convenio marco asinado entre a Administración xeral do Estado e a Comunidade Autónoma de Galicia para a colaboración na progresiva implantación dun sistema intercomunicado de rexistros, solicitada polos Concellos de Baiona, Baños de Molgas, Baralla, Becerreá, Boqueixón, Burela, Cabanas, A Cañiza, Carballo, Covelo, Cuntis, Dodro, Fisterra, Maceda, Mazaricos, Montederramo, Muras, Noia, Palas de Rei, Páramo, Ponteareas, Porto do Son, Quintela de Leirado, Ribadeo, Rubiá, Sada, Touro, O Valadouro, Verín, Viana do Bolo, Vilanova de Arousa e Vilar de Barrio, mediante a sinatura dos correspondentes protocolos.</p>
<p>Santiago de Compostela, 22 de setembro de 1999.</p>
<p>Jaime Pita Varela</p>
<p>Conselleiro da Presidencia e Administración Pública</p>

