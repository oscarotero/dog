---
date: '1999-09-14'
id: F38A
page: 11
number: 178
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 19 de agosto de 1999, da Dirección Xerencia de Atención Primaria
  de Lugo, pola que se anuncia concurso público aberto, polo trámite de
  urxencia, para a adquisición de aparellos e dispositivos para equipamento nos
  distintos centros dependentes da Xerencia de Atención Primaria de Lugo (C.P.
  3/1999).
range: Resolución
url: 'https://www.xunta.gal/dog/Publicados/1999/19990914/AnuncioF38A_gl.html'
---
<p>A Dirección Xerencia de Atención Primaria de Lugo, en virtude das atribucións que lle foron delegadas conforme o establecido no artigo 7º da Orde do 21 de abril de 1998 (Diario Oficial de Galicia nº 88, do 11 de maio), e unha vez cumpridos os trámites administrativos correspondentes, resolve anuncia-la contratación do servicio que a seguir se cita.</p>
<p>Obxecto: adquisición de aparellos e dispositivos para equipamento nos distintos centros dependentes desta Xerencia de Atención Primaria de Lugo, de acordo co contido do prego de prescricións técnicas e normas complementarias (C.P. 3/1999).</p>
<p>Orzamento: máximo autorizado de sete millóns catrocentas cincuenta mil pesetas (7.450.000 ptas.) (IVE incluído) (44.775,40 euros).</p>
<p>Forma de adxudicación: concurso público, procedemento aberto, polo trámite de urxencia.</p>
<p>Prazo de execución do contrato: un mes desde a sinatura do contrato.</p>
<p>Admisión de variantes: non se admiten variantes.</p>
<p>Documentos de interese para os licitadores: o prego de cláusulas administrativas particulares e demais documentación complementaria estarán de manifesto e á disposición dos concursantes para o seu exame nos servicios de subministracións da Xerencia de Atención Primaria de Lugo, praza do Ferrol nº 11, 4ª planta, 27001 Lugo. Teléfono: 982 29 63 29 e 982 29 62 19; fax: 982 29 62 28; tódolos días laborables, agás sábados, de 9 a 14 horas.</p>
<p>Garantía provisional: 2% do orzamento máximo.</p>
<p>Nº orde 1: 14.000 ptas. ó 84,14 euros.</p>
<p>Nº orde 2: 6.000 ptas. ó 36,06 euros.</p>
<p>Nº orde 3: 45.000 ptas. ó 270,46 euros.</p>
<p>Nº orde 4: 4.800 ptas. ó 28,85 euros.</p>
<p>Nº orde 5: 33.000 ptas. ó 198,33 euros.</p>
<p>Nº orde 6: 7.200 ptas. ó 43,27 euros.</p>
<p>Nº orde 7: 39.000 ptas. ó 234,39 euros.</p>
<p>Solvencia económica e financeira: acreditarase por algún dos documentos sinalados no anexo I do prego.</p>
<p>Solvencia técnica: acreditarase por algún dos documentos sinalados no anexo II do prego.</p>
<p>Criterios de adxudicación:</p>
<p>a) Prezo: 11.</p>
<p>b) Calidade da prestación: 9.</p>
<p>Clasificación: non se precisa.</p>
<p>Presentación de proposicións: as proposicións deberán ser presentadas en man, en sobres pechados e asinados polo licitador ou persoa que o represente, no rexistro da Xerencia de Atención Primaria de Lugo, antes das 14 horas do décimo terceiro día natural, contado a partir do seguinte ó da publicación desta resolución no Diario Oficial de Galicia, ou enviadas por correo dentro de prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciar á Xerencia de Atención Primaria a remisión da oferta mediante fax: 982 29 62 28, ou telegrama no mesmo día, de conformidade co artigo 100 do Regulamento xeral de contratación do Estado.</p>
<p>Apertura das proposicións: terá lugar no salón de actos desta Xerencia de Atención Primaria de Lugo a partir das 10 horas do décimo primeiro día natural contado desde o seguinte a aquel en que remate o prazo de presentación de ofertas; no caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que achegarán os licitadores: os documentos que figuran no prego de cláusulas administrativas particulares.</p>
<p>Anuncios: o pagamento do anuncio do presente concurso público será por conta do adxudicatario do contrato.</p>
<p>Lugo, 19 de agosto de 1999.</p>
<p>Lorenzo Armenteros del Olmo</p>
<p>Director xerente de Atención Primaria de Lugo</p>

