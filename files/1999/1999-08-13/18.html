---
date: '1999-08-13'
id: E9AE
page: 10
number: 156
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 5 de xullo de 1999, da Delegación Provincial de Lugo, pola que
  se abre o período de información pública no expediente de ocupación temporal
  para a realización de labores no permiso de investigación denominado La
  Amistad, 5905.
range: Resolución
url: 'https://www.xunta.gal/dog/Publicados/1999/19990813/AnuncioE9AE_gl.html'
---
<p>Antonio Tapia Arias e Manuel Fernández Méndez, titulares do permiso de investigación denominado La Amistad, 5905, solicitaron á Delegación Provincial da Consellería de Industria e Comercio en Lugo, a incoación de expediente de ocupación temporal dunha zona de terreo de 23,62 hectáreas situada dentro do monte veciñal en man común de Toca (Samos), co fin de realiza-los labores previstos nos proxectos de investigación aprobados por esta delegación.</p>
<p>En consecuencia, e concorrendo nesta solicitude as circunstancias recollidas no disposto polos artigos 104 da Lei de minas (Lei 22/1973, do 21 de xullo) e 130 do seu regulamento (Real decreto 2857/1978, do 25 de agosto), esta delegación, para os efectos previstos nos artigos 18 e 19 da Lei de expropiación forzosa de 16 de decembro de 1954 e artigo 17 do seu Regulamento do 26 de abril de 1957, en relación cos artigos 108 e seguintes da Lei de expropiación forzosa, acorda someter a información pública os dereitos afectados pola citada solicitude.</p>
<p>O que se fai público para xeral coñecemento e, para que os interesados poidan formula-las alegacións que consideren convenientes, sobre a procedencia da ocupación ou disposición dos bens que se van expropiar temporalmente, o seu estado material ou xurídico, ou achegar cantos datos permitan a rectificación de posibles erros, así como opoñerse por motivos de forma ou de fondo, se é o caso, formularanse os fundamentos da oposición e os razoamentos que poidan aconsella-la estimación como preferentes ou convenientes para a ocupación temporal doutros bens e dereitos distintos. Tamén, e para os únicos efectos da emenda de erros, poderá</p>
<p>comparecer ante a Alcaldía de Samos ou ante esta delegación provincial, sita no número 70 da Ronda da Muralla desta capital, calquera persoa natural ou xurídica para alegar e ofrecer cantos antecedentes ou referencias sirvan de fundamento para as rectificacións que procedan.</p>
<p>O prazo para formular alegacións e rectificar erros é de vinte días a partir da última das publicacións no Boletín Oficial del Estado, Diario Oficial de Galicia, BOP de Lugo, diario El Progreso de Lugo e taboleiro do Concello de Samos.</p>
<p>Lugo, 5 de xullo de 1999.</p>
<p>Jesús Bendaña Suárez</p>
<p>Delegado provincial de Lugo</p>
<p>7178</p>

