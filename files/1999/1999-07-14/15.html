---
date: '1999-07-14'
id: C6AA
page: 9
number: 134
agency: >-
  XULGADO DE PRIMEIRA INSTANCIA E INSTRUCCIÓN NÚMERO CATRO DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto (7/1999).
range: Edicto
url: 'https://www.xunta.gal/dog/Publicados/1999/19990714/AnuncioC6AA_gl.html'
---
<p>Eu, Lorenzo Villalpando Lucas, secretario do Xulgado de Primeira Instancia e Instrucción número catro de Santiago de Compostela, dou fe e certifico:</p>
<p>Que neste xulgado do meu cargo e baixo o número 7/1999, se segue xuízo de faltas sobre delicto contra a orde pública no cal se dictou a sentencia que contén o seguinte encabezamento e decisión:</p>
<p>«Sentencia.</p>
<p>En Santiago de Compostela o dous de xuño de mil novecentos noventa e nove.</p>
<p>Vistos por Rosa del Carmen Collazo Lugo, maxistrada do Xulgado de Primeira Instancia e Instrucción número catro dos do seu partido, os presentes autos de xuízo de faltas nº 7 /1999, seguidos por conducción de vehículo de motor carecendo de seguro obrigatorio, sendo parte denunciante a correspondente autoridade de tráfico; aparecendo como parte denunciada José Antonio Rojo Bardanca, maior de idade, en situación procesual de rebeldía; o Ministerio Fiscal mostrouse parte.</p>
<p>Decisión.</p>
<p>Que debo condenar e condeno a José Antonio Rojo Bardanca, como autor responsable dunha falta de conducción sen seguro, do artigo 636 do Código Penal, á pena de corenta días de multa a razón de 2.000 ptas/día, con arresto substitutorio dun día de privación de liberdade por cada dúas cotas diarias non satisfeitas, que poderá cumprirse en réxime de</p>
<p>arrestos de fin de semana; así mesmo deberá aboa-lo pagamento das custas procesuais.</p>
<p>Contra esta sentencia cabe interpor recurso de apelación no prazo de cinco días desde a súa notificación, ante este xulgado para ante a Audiencia Provincial da Coruña.</p>
<p>Así por esta miña sentencia, pronúncioo, mándoo e asínoo».</p>
<p>O inserido anteriormente concorda ben e fielmente co seu orixinal transcrito ó que me remito e para que conste, para os efectos que procedan e para que lles sirva de notificación en forma ós demandados en ignorado paradoiro José Antonio Rojo Bardanca e José Antonio Rojo Pombo expido, asino e selo o presente edicto en Santiago de Compostela o once de xuño de mil novecentos noventa e nove.</p>
<p>O secretario.</p>
<p>Rubricado.</p>

