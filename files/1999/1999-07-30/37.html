---
date: '1999-07-30'
id: D08A
page: 9
number: 146
agency: CONCELLO DE CULLEREDO
section: VI. ANUNCIOS
title: Resolución da Concellería de Urbanismo e Obras.
range: Resolución
url: 'https://www.xunta.gal/dog/Publicados/1999/19990730/AnuncioD08A_gl.html'
---
<p>Solicitada pola Xunta de Compensación do Plan Parcial de Cordeda 2º fase, a expropiación dos terreos dos propietarios non incorporados en tempo e forma a ela, tendo a citada xunta a condición de beneficiaria e presentado simultaneamente o proxecto expropiatorio para a súa tramitación polo procedemento de taxación conxunta.</p>
<p>Vistos os informes da Área de Urbanismo incorporados ó expediente.</p>
<p>De conformidade cos artigos 134.1º, parágrafo segundo e 145 da lei do solo de Galicia.</p>
<p>Resolvo:</p>
<p>1. Incoar expediente expropiatorio polo procedemento de taxación conxunta, dos bens incluídos no</p>
<p>ámbito do Plan parcial de Cordeda 2ª fase, dos propietarios non incorporados á Xunta de Compensación.</p>
<p>2. Aprobar inicialmente o proxecto expropiatorio presentado pola Xunta de Compensación e sometelo a información pública polo prazo dun mes, o que se anunciará no DOG e nun dos xornais de maior circulación da provincia, co fin de que os que resultaren interesados formulen as observacións e reclamacións que consideren convenientes, en particular no que afecta á titularidade ou valoración dos seus respectivos dereitos.</p>
<p>3. Notificárlle-las taxacións contidas no proxecto de forma individual ós que aparecen como titulares de bens e dereitos, mediante traslado literal da correspondente folla de aprecio e da proposta de fixación dos criterios de valoración, contándose para eles o prazo de alegacións a partir da data de notificación se esta fose posterior ás publicacións do anuncio de información pública.</p>
<p>Culleredo, 22 de xullo de 1999.</p>
<p>P.D. (Resolución 14-7-1999)</p>
<p>Ricardo Seoane Candamio</p>
<p>Concelleiro de Urbanismo</p>

