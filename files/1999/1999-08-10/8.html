---
date: '1999-08-10'
id: D69A
page: 10
number: 153
agency: CONSELLO DE CONTAS DE GALICIA
section: IV. OPOSICIÓNS E CONCURSOS
title: >-
  Resolución do 30 de xullo de 1999 pola que se resolve a convocatoria do
  concurso de méritos para a provisión dun posto de traballo vacante no Consello
  de Contas de Galicia.
range: Resolución
url: 'https://www.xunta.gal/dog/Publicados/1999/19990810/AnuncioD69A_gl.html'
---
<p>Convocado concurso de méritos para a provisión dun posto de traballo vacante no Consello de Contas de Galicia, publicado no DOG nº 95, do 20 de maio de 1999, e logo do acordo da Comisión de Goberno do 27 de xullo deste ano, á vista da proposta realizada pola comisión de valoración encargada de valora-los méritos alegados polos concursantes, e en uso das atribucións que me confire o artigo 8 da Lei 6/1985, do 24 de xuño, do Consello de Contas de Galicia,</p>
<p>RESOLVO:</p>
<p>Primeiro.-Publicar no taboleiro de anuncios deste organismo a relación de funcionarios admitidos ó concurso coa valoración final obtida por cada un deles pola orde de prioridade correspondente para a adxudicación do posto de traballo.</p>
<p>Segundo.-Resolve-la adxudicación do dito posto de traballo, contido no anexo desta resolución.</p>
<p>Terceiro.-O prazo para tomar posesión será de tres días hábiles se o destino anterior se encontra na mesma localidade cá do novo destino e dun mes se radica en localidade distinta ou comporta o reingreso ó sevicio activo. O prazo de toma de posesión comezará a contarse a partir do día seguinte ó do cesamento, que deberá efectuarse dentro dos tres días hábiles seguintes ó da publicación desta resolución no DOG.</p>
<p>O cómputo dos prazos posesorios iniciarase cando finalicen os permisos ou licencias que, se é o caso, lle fosen concedidos ó interesado.</p>
<p>Nos supostos de baixa temporal ou transitoria o cómputo do prazo iniciarase a partir da alta.</p>
<p>Cuarto.-Contra esta resolución poderase interpor recurso de alzada perante o Pleno do Consello de Contas de Galicia no prazo dun mes a partir do día seguinte ó da súa publicación no Diario Oficial de Galicia.</p>
<p>Santiago de Compostela, 30 de xullo de 1999.</p>
<p>Carlos Otero Díaz</p>
<p>Conselleiro maior do Consello de Contas de Galicia</p>
<p>ANEXO</p>
<p>NRP/DNI: 3493653324 A1146.</p>
<p>Grupo: D.</p>
<p>Apelidos e nome: Cancelas González, Pilar.</p>
<p>Posto de traballo: auxiliar administrativo.</p>
<p>Nivel: 12.</p>
<p>Localidade: Santiago de Compostela.</p>

