---
date: '1999-08-10'
id: D682
page: 10
number: 153
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Orde do 4 de agosto de 1999 pola que se modifica o Regulamento da denominación
  de orixe Rías Baixas e do seu consello regulador.
range: Orde
url: 'https://www.xunta.gal/dog/Publicados/1999/19990810/AnuncioD682_gl.html'
---
<p>Por Orde do 17 de marzo de 1988, a Consellería de Agricultura, Gandería e Montes da Xunta de Galicia recoñeceu a denominación de orixe Rías Baixas para os viños producidos nesta zona vitivinícola. Seguidamente, por Orde do 4 de xullo de 1988, aprobouse o Regulamento da denominación de orixe Rías Baixas e do seu consello regulador.</p>
<p>Posteriormente, por Orde do 23 de outubro de 1996, da Consellería de Agricultura, Gandería e Montes, aprobouse un novo Regulamento da denominación de orixe Rías Baixas e do seu consello regulador, que foi posteriormente modificado por Orde do 9 de xullo de 1997, da Consellería de Agricultura, Gandería e Montes.</p>
<p>Dado que esta denominación foi crecendo dunha forma ordenada, alcanzando un bo grao de desenvolvemento tanto a nivel productor coma de industrias elaboradoras, e estudiados os criterios técnicos presentados polo consello regulador para a ampliación da denominación de orixe Rías Baixas.</p>
<p>En consecuencia, por petición do sector interesado e de conformidade co artigo 30.I.3º e 4º do Estatuto</p>
<p>de autonomía de Galicia, e en uso das competencias que me confire a Lei 1/1983, do 22 de febreiro, reguladora da Xunta de Galicia e do seu presidente, reformada pola Lei 11/1988, do 20 de outubro,</p>
<p>DISPOÑO:</p>
<p>Artigo único.-Modifícase o artigo 4º do Regulamento da denominación de orixe Rías Baixas, aprobado por Orde do 23 de outubro de 1996, que queda redactado como se expresa a continuación:</p>
<p>Artigo 4º</p>
<p>A zona de producción dos viños protexidos pola denominación de orixe Rías Baixas está constituída polos terreos que o consello regulador considere aptos para a producción de uvas das variedades que se indican no artigo 5º, coa calidade necesaria para obter viños das características específicas dos amparados pola denominación, e que se encontren nos termos municipais e lugares que compoñen as subzonas seguintes:</p>
<p>a) Subzona Val do Salnés: concellos de Cambados, Meaño, Sanxenxo, Ribadumia, Meis, Vilanova de Arousa, Portas, Caldas de Reis, Vilagarcía de Arousa, Barro, O Grove e A Illa de Arousa.</p>
<p>b) Subzona Condado do Tea: concellos de Salvaterra de Miño, As Neves, Arbo, Crecente e Salceda de Caselas, así como as parroquias que se citan dos seguintes concellos:</p>
<p>-Concello da Cañiza: na parroquia de Valeixe.</p>
<p>-Concello de Tui: nas parroquias de Guillarei, Páramos, Baldráns e Caldelas de Tui.</p>
<p>-Concello de Ponteareas: nas parroquias de Angoares, Arcos, Areas, Bugarín, Cristiñade, Fontenla, Moreira, Nogueira, San Mateo de Oliveira, Ponteareas e Ribadetea.</p>
<p>-Concello de Mos: na parroquia de Louredo.</p>
<p>c) Subzona O Rosal: concellos do Rosal, Tomiño e A Guarda, así como as parroquias que se citan dos seguintes concellos:</p>
<p>-Concello de Tui: nas parroquias de Pexegueiro, Areas, Malvás, Ribadelouro, Rebordáns, Pazos de Reis, Randufe e Tui.</p>
<p>-Concello de Gondomar: nas parroquias de Mañufe e Vilaza.</p>
<p>d) Subzona Soutomaior: concello de Soutomaior.</p>
<p>Disposición derradeira</p>
<p>A modificación da Orde do 23 de outubro de 1996, aprobada por esta orde, entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 4 de agosto de 1999.</p>
<p>Cástor Gago Álvarez</p>
<p>Conselleiro de Agricultura, Gandería e Política</p>
<p>Agroalimentaria</p>

