---
date: '1999-01-26'
id: 2E2A
page: 915
number: 16
agency: CONSELLERÍA DE EDUCACIÓN E ORDENACIÓN UNIVERSITARIA
section: IV. OPOSICIÓNS E CONCURSOS
title: >-
  Orde do 19 de xaneiro de 1999 pola que se resolve a convocatoria, polo sistema
  de libre designación, de dous postos de traballo vacantes na Consellería de
  Educación e Ordenación Universitaria.
range: Orde
url: 'https://www.xunta.gal/dog/Publicados/1999/19990126/Anuncio2E2A_gl.html'
---
<p>Convocada a provisión, polo sistema de libre designación, de dous postos de traballo vacantes na Consellería de Educación e Ordenación Universitaria pola Orde do 2 de decembro de 1998 (DOG nº 240, do 14).</p>
<p>Esta consellería, no uso das facultades e atribucións conferidas polos artigos 15.4º e 27.2º da Lei da función pública de Galicia, e os artigos 16 e 17 do Decreto 93/1991, do 20 de marzo,</p>
<p>RESOLVE:</p>
<p>Primeiro.-Adxudicarlles destino nos postos de traballo que se indican ós funcionarios dos que se expresan os datos no anexo desta orde.</p>
<p>Segundo.-O cesamento no actual destino dos funcionarios que obtiveron as prazas producirase no prazo de tres días contados a partir do seguinte ó da publicación desta orde no Diario Oficial de Galicia.</p>
<p>A toma de posesión das prazas adxudicadas deberá realizarse no prazo dos tres días seguintes ó do cesamento, se se trata da mesma localidade na que presta os seus servicios o funcionario, ou no prazo dun mes se se trata de distinta localidade, conforme o establecido no artigo 14 do Decreto 93/1991, do 20 de marzo.</p>
<p>Terceiro.-A xefatura de persoal do centro onde causen alta os funcionarios realizará, dentro dos prazos sinalados nos puntos anteriores, a dilixencia de toma de posesión e seguidamente levaranse a cabo os trámites necesarios para a entrada en nómina.</p>
<p>Das dilixencias efectuadas darase traslado, mediante fotocopia, á Dirección Xeral da Función Pública.</p>
<p>Cuarto.-Contra esta orde poderase interpoñer recurso contencioso-administrativo perante o Tribu</p>
<p>nal Superior de Xustiza de Galicia no prazo de dous meses contados a partir do día seguinte ó da súa publicación no Diario Oficial de Galicia, comunicándolle previamente a esta consellería a vontade de interpoñelo.</p>
<p>Santiago de Compostela, 19 de xaneiro de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Denominación e código do posto: subdirector xeral de Formación Profesional e de Educación de Adultos. ED.C05.00.001.15770.001.</p>
<p>Dependencia: Dirección Xeral de Ordenación Educativa e de Formación Profesional.</p>
<p>Localidade: Santiago de Compostela.</p>
<p>Grupo: A.</p>
<p>Nivel: 30.</p>
<p>Corpo ou escala: corpo de profesores de ensino secundario.</p>
<p>Apelidos e nome: Corredoira López, Manuel.</p>
<p>Nº de rexistro de persoal: A33EC3767217857.</p>
<p>Denominación e código do posto: subdirector xeral de Ordenación Educativa. ED.C05.00.002.15770.001.</p>
<p>Dependencia: Dirección Xeral de Ordenación Educativa e de Formación Profesional.</p>
<p>Localidade: Santiago de Compostela.</p>
<p>Grupo: A.</p>
<p>Nivel: 30.</p>
<p>Corpo ou escala: corpo de profesores de ensino secundario.</p>
<p>Apelidos e nome: Fernández Ares, Eduardo José.</p>
<p>Nº de rexistro persoal: A33EC00004217.</p>

