---
date: '1999-12-17'
id: 1370E
page: 14
number: 242
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 315/1999, do 3 de decembro, polo que se declara a urxente ocupación,
  para efectos de expropiación forzosa, pola Deputación Provincial de
  Pontevedra, dos bens e dereitos necesarios para a realización das obras do
  proxecto: estrada provincial, plan operativo 5.106 O Covelo-Barcia de Mera,
  variante de Redondo.
range: Decreto
url: 'https://www.xunta.gal/dog/Publicados/1999/19991217/Anuncio1370E_gl.html'
---
<p>A Deputación de Pontevedra, en sesión do día 30 de abril de 1999, aprobou o proxecto de estrada provincial, plan operativo 5.106 Covelo-Barcia de Mera, variante de Redondo, e na mesma sesión, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. A deputación</p>
<p>remitiu a documentación complementaria para a correcta tramitación do expediente, con data de entrada no rexistro xeral da Consellería de Xustiza, Interior e Relacións Laborais do día 10 de novembro de 1999.</p>
<p>Os bens nos que se concreta a declaración de urxente expropiación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable con data do 29 de xuño de 1999.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque o trazado actual da estrada provincial Covelo-Barcia de Mera presenta unha acusada e perigosa sinuosidade causante de diversos accidentes, constituíndo un dos puntos negros da rede provincial, polo que se considera de imperiosa necesidade a acometida das obras de referencia.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día tres de decembro de mil novecentos noventa e nove,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Pontevedra, para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de estrada provincial, plan operativo 5.106 O Covelo-Barcia de Mera, variante de Redondo.</p>
<p>Santiago de Compostela, tres de decembro de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

