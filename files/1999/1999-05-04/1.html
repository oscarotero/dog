---
date: '1999-05-04'
id: E41A
page: 5
number: 84
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 106/1999, do 23 de abril, polo que se modifica o Decreto 116/1995, do
  31 de marzo, polo que se regula o control de biotoxinas en moluscos bivalvos e
  outros organismos procedentes da pesca, o marisqueo e a acuicultura.
range: Decreto
url: 'https://www.xunta.gal/dog/Publicados/1999/19990504/AnuncioE41A_gl.html'
---
<p>Coa publicación do Decreto 116/1995, do 31 de marzo, da Consellería da Presidencia e Administración Pública, polo que se regula o control das biotoxinas en moluscos bivalvos e outros organismos procedentes da pesca, o marisqueo e a acuicultura, quedou establecido que é competencia da Consellería de Pesca, Marisqueo e Acuicultura a vixilancia e control sobre as biotoxinas nas zonas de producción, correspondendo á Consellería de Sanidade e Servicios Sociais a vixilancia e control nas fases de transporte, comercialización, transformación e mercados de venda.</p>
<p>Co obxecto de mellora-lo seguimento e control das biotoxinas mariñas no que ás biotoxinas P.S.P. e D.S.P. se refire, considérase necesaria a adaptación das técnicas analíticas de control de biotoxinas descritas nos anexos I e II do Decreto 116/1995.</p>
<p>Na súa virtude, por iniciativa da Consellería de Sanidade e Servicios Sociais e da Consellería de Pesca, Marisqueo e Acuicultura, por proposta do conselleiro de Presidencia e Administración Pública e logo de deliberación do Consello da Xunta de Galicia na súa reunión do día vintetrés de abril de mil novecentos noventa e nove,</p>
<p>DISPOÑO:</p>
<p>Artigo único.</p>
<p>Modifica-lo antedito Decreto 116/1995 nos citados anexos I e II que pasan a ser como segue:</p>
<p>ANEXO I</p>
<p>Método de bioensaio para a determinación de biotoxina paralizante (P.S.P.) en moluscos bivalvos e outros organismos procedentes da pesca, o marisqueo e a acuicultura.</p>
<p>1. Principio. A biotoxina hidrosoluble paralizante (P.S.P.) extráese en quente, en medio ácido dunha maceración acuosa da mostra, e posterior determinación usando bioensaio do rato.</p>
<p>2. Reactivos:</p>
<p>2.1. Ácido clorhídrico PA.</p>
<p>2.2. Hidróxido sódico PA.</p>
<p>2.3. Padrón de referencia de STX</p>
<p>2.4. Auga destilada.</p>
<p>3. Procedemento:</p>
<p>3.1. Preparación da mostra:</p>
<p>No caso dos moluscos bivalvos, limpalos externamente con auga limpa. Con axuda dun coitelo abrilos seccionando os músculos aductores e lava-lo contido das cunchas (vianda ou carne), con suficiente cantidade de auga para eliminar tódalas materias estrañas que poida conter. Separa-la carne das cunchas apartando os músculos e tecidos que estean en contacto con ela. Non usa-la calor nin anestésicos para abrilos. A vianda ou carne deposítase nun funil de filtración ó que previamente se lle coloca papel de filtro ou nun coador co obxecto de separa-la maior cantidade de auga posible. Posteriormente, colócase a carne ou vianda en papel de filtro e déixase secar durante uns minutos.</p>
<p>Coa axuda dun homoxeneizador ou muíño, tritúranse uns 150 g da mostra ata conseguir unha pasta o máis fina e homoxénea posible.</p>
<p>3.2. Extracción da toxina paralizante (P.S.P):</p>
<p>Pesar un vaso de precipitados de 600 ml ou 1 l e anota-la tara. Engadir 100 g da mostra triturada, tal como se describiu no punto 3.1. Engadir 100 ml de ClH 0,1 N e coa axuda dunha variña ou dun axitador magnético, mesturar ata que quede empapada toda a carne co ácido e se obteña unha maceración o máis homoxénea posible.</p>
<p>Axusta-lo pH entre 2-4, preferentemente ó redor de 3. Para isto engadir NaOH 0,1N gota a gota con axitación continua. Nunca superar un pH superior a 4, porque se destrúe a saxitoxina (P.S.P.); se fose necesario diminuí-lo pH, engadir con continua axitación CIH 5N.</p>
<p>Quenta-la mestura con axitación ata que empece a ferver usando unha placa calefactora e deixar que ferva durante cinco minutos evitando a formación de escumas. Arrefriar ata a temperatura ambiente; transferi-la mestura a unha probeta de 250 ml, e completa-lo volume ata 200 ml para compensa-la perda de líquido durante a ebulición, verificar que o pH final sexa 3 (pH entre 2-4); axitar e homoxeneizar. Deixar en repouso ata pousaren as partes sólidas e quedar translúcido o sobrenadante.</p>
<p>Se fose necesario, centrifugar a 3.000 rpm durante cinco minutos o líquido sobrenadante. Se o centrifugado non estivese totalmente límpido, filtrar a través dun papel de filtro recollendo o filtrado para efectua-la proba do bioensaio do rato.</p>
<p>3.3. Proba do bioensaio do rato:</p>
<p>Os pesos dos ratos deben ser de 17 a 23 g, usándose preferentemente ratos de peso 20 g ±1 g.</p>
<p>Débense empregar, como mínimo, tres ratos por mostra para determina-la mediana do tempo de morte. (Poderase utilizar un só rato para a determinación inicial do tempo de morte).</p>
<p>Inocular a cada rato por vía intraperitoneal 1 ml do líquido sobrenadante do extracto da mostra cen</p>
<p>trifugada. Anota-lo tempo de inoculación (para isto usar un cronómetro que poida medir segundos). Considérase o rato morto no momento en que se produce o derradeiro movemento respiratorio.</p>
<p>Se o tempo de morte do rato inoculado para calcula-la determinación inicial do tempo de morte é menor de cinco minutos, dilúese a mostra (usar dilucións 1:5; 1:10; etc.), para conseguir que o tempo de morte estea comprendido entre 5 e 7 minutos. Cando sexa necesario facer estas dilucións é preciso axusta-lo pH a 3 (rango entre 2-4).</p>
<p>Se o tempo de morte do rato inoculado para calcula-la determinación inicial do tempo de morte é maior de 7 minutos (ou hai supervivencia) deberanse inocular un mínimo de tres ratos para establece-la toxicidade da mostra.</p>
<p>Se os ratos sobreviven despois de que transcorresen 60 minutos, darase a proba por negativa, e indicarase tempo de non morte (T.N.M.)&gt;60 minutos.</p>
<p>4. Cálculos:</p>
<p>Calcula-la mediana do tempo de morte do rato das tres probas realizadas (desbotar aqueles que T.N.M.&gt;60 minutos).</p>
<p>Facendo uso da táboa de Sommer calcula-lo número de unidades rato (U.R.). Se o peso dos ratos fose superior a 21 g ou inferior a 19 g facer uso da táboa de corrección de pesos, e calcula-lo factor de corrección de peso.</p>
<p>Multiplícanse as unidades rato (U.R.) correspondentes ó tempo de morte calculado mediante a táboa de Sommer polo factor de corrección de peso para obte-las unidades de rato corrixidas (U.R.C.). Unha vez obtidas as U.R.C. para tódolos ratos na proba de grupo, determínase a mediana das U.R.C. para o grupo. Convértense as U.R.C., en lg equivalentes de saxitoxina por 100 g de vianda, mediante a fórmula seguinte:</p>
<p>lg equivalentes de saxitoxina/100 g de vianda de molusco= U.R.C. en lg/mlxFCxfactor de diluciónx200, sendo:</p>
<p>FC= Factor de conversión a microgramos de toxina equivalente a unha unidade rato.</p>
<p>U.R.C.= U.R. (táboa de Sommer).</p>
<p>O valor final exprésase en microgramos equivalentes de saxitoxina por 100 g de vianda e considéranse como potencialmente perigosas aquelas mostras que conteñan máis de 80 lg equivalentes de saxitoxina/100 g de vianda.</p>
<p>Considérase tempo de non morte (T.N.M. de supervivencia do rato) cando este é superior a 60 minutos ou, o que é equivalente, inferior a 0,875 U.R.</p>
<p>Defínese unha unidade rato como a cantidade de toxina contida en 1 ml de extracto ácido que mata un rato de 20 g de peso en 15 minutos, e é aproximadamente igual a 0,2 lg de saxitoxina (P.S.P.).</p>
<p>Táboa de Sommer</p>
<table><tbody><tr><td></td></tr>
<tr><td></td></tr>
<tr><td>Tempo
(minutos e
segundos)</td><td>Unidades
rató
(U.R.)</td><td>Tempo
(minutos e
segundos)</td><td>Unidades
rató
(U.R.)</td></tr>
<tr><td></td></tr>
</tbody></table>
<table><tbody><tr><td>1:00</td><td>100</td><td>55</td><td>1,96</td></tr>
<tr><td></td></tr>
<tr><td>10</td><td>66,2</td><td>5:00</td><td>1,92</td></tr>
<tr><td></td></tr>
<tr><td>15</td><td>38,3</td><td>05</td><td>1,89</td></tr>
<tr><td></td></tr>
<tr><td>20</td><td>26,4</td><td>10</td><td>1,86</td></tr>
<tr><td></td></tr>
<tr><td>25</td><td>20,7</td><td>15</td><td>1,83</td></tr>
<tr><td></td></tr>
<tr><td>30</td><td>16,5</td><td>20</td><td>1,80</td></tr>
<tr><td></td></tr>
<tr><td>35</td><td>13,9</td><td>30</td><td>1,74</td></tr>
<tr><td></td></tr>
<tr><td>40</td><td>11,9</td><td>40</td><td>1,71</td></tr>
<tr><td></td></tr>
<tr><td>45</td><td>10,4</td><td>45</td><td>1,67</td></tr>
<tr><td></td></tr>
<tr><td>50</td><td>9,33</td><td>50</td><td>1,64</td></tr>
<tr><td></td></tr>
<tr><td>55</td><td>8,42</td><td>6:00</td><td>1,60</td></tr>
<tr><td></td></tr>
<tr><td>2:00</td><td>7,67</td><td>15</td><td>1,54</td></tr>
<tr><td></td></tr>
<tr><td>05</td><td>7,04</td><td>30</td><td>1,48</td></tr>
<tr><td></td></tr>
<tr><td>10</td><td>6,52</td><td>45</td><td>1,43</td></tr>
<tr><td></td></tr>
<tr><td>15</td><td>6,06</td><td>7:00</td><td>1,39</td></tr>
<tr><td></td></tr>
<tr><td>20</td><td>5,66</td><td>15</td><td>1,35</td></tr>
<tr><td></td></tr>
<tr><td>25</td><td>5,32</td><td>30</td><td>1,31</td></tr>
<tr><td></td></tr>
<tr><td>30</td><td>5,00</td><td>45</td><td>1,28</td></tr>
<tr><td></td></tr>
<tr><td>35</td><td>4,73</td><td>8:00</td><td>1,25</td></tr>
<tr><td></td></tr>
<tr><td>40</td><td>4,48</td><td>15</td><td>1,22</td></tr>
<tr><td></td></tr>
<tr><td>45</td><td>4,26</td><td>30</td><td>1,20</td></tr>
<tr><td></td></tr>
<tr><td>50</td><td>4,06</td><td>45</td><td>1,18</td></tr>
<tr><td></td></tr>
<tr><td>55</td><td>3,88</td><td>9:00</td><td>1,16</td></tr>
<tr><td></td></tr>
<tr><td>3:00</td><td>3,70</td><td>30</td><td>1,13</td></tr>
<tr><td></td></tr>
<tr><td>05</td><td>3,57</td><td>10:00</td><td>1,11</td></tr>
<tr><td></td></tr>
<tr><td>10</td><td>3,43</td><td>30</td><td>1,09</td></tr>
<tr><td></td></tr>
<tr><td>15</td><td>3,31</td><td>11:00</td><td>1,075</td></tr>
<tr><td></td></tr>
<tr><td>20</td><td>3,19</td><td>30</td><td>1,06</td></tr>
<tr><td></td></tr>
<tr><td>25</td><td>3,08</td><td>12:00</td><td>1,05</td></tr>
<tr><td></td></tr>
<tr><td>30</td><td>2,98</td><td>13</td><td>1,03</td></tr>
<tr><td></td></tr>
<tr><td>35</td><td>2,88</td><td>14</td><td>1,015</td></tr>
<tr><td></td></tr>
<tr><td>40</td><td>2,79</td><td>15</td><td>1,000</td></tr>
<tr><td></td></tr>
<tr><td>45</td><td>2,71</td><td>16</td><td>0,99</td></tr>
<tr><td></td></tr>
<tr><td>50</td><td>2,63</td><td>17</td><td>0,98</td></tr>
<tr><td></td></tr>
<tr><td>55</td><td>2,56</td><td>18</td><td>0,972</td></tr>
<tr><td></td></tr>
<tr><td>4:00</td><td>2,50</td><td>19</td><td>0,965</td></tr>
<tr><td></td></tr>
<tr><td>05</td><td>2,44</td><td>20</td><td>0,96</td></tr>
<tr><td></td></tr>
<tr><td>10</td><td>2,38</td><td>21</td><td>0,954</td></tr>
<tr><td></td></tr>
<tr><td>15</td><td>2,32</td><td>22</td><td>0,948</td></tr>
<tr><td></td></tr>
<tr><td>20</td><td>2,26</td><td>23</td><td>0,942</td></tr>
<tr><td></td></tr>
<tr><td>25</td><td>2,21</td><td>24</td><td>0,937</td></tr>
<tr><td></td></tr>
<tr><td>30</td><td>2,16</td><td>25</td><td>0,934</td></tr>
<tr><td></td></tr>
<tr><td>35</td><td>2,12</td><td>30</td><td>0,917</td></tr>
<tr><td></td></tr>
<tr><td>40</td><td>2,08</td><td>40</td><td>0,898</td></tr>
<tr><td></td></tr>
<tr><td>45</td><td>2,04</td><td>60</td><td>0,875</td></tr>
<tr><td></td></tr>
<tr><td>50</td><td>2,00</td></tr>
<tr><td></td></tr></tbody></table>
<p>Táboa de corrección de peso dos ratos</p>
<table><tbody><tr><td></td></tr>
<tr><td></td></tr>
<tr><td>Peso</td><td>Factor de
corrección</td><td>Peso</td><td>Factor de
corrección</td></tr>
<tr><td></td></tr>
</tbody></table>
<table><tbody><tr><td>10</td><td>0,50</td><td>17,5</td><td>0,905</td></tr>
<tr><td></td></tr>
<tr><td>10,5</td><td>0,53</td><td>18</td><td>0,93</td></tr>
<tr><td></td></tr>
<tr><td>11</td><td>0,56</td><td>18,5</td><td>0,95</td></tr>
<tr><td></td></tr>
<tr><td>11,5</td><td>0,59</td><td>19</td><td>0,975</td></tr>
<tr><td></td></tr>
<tr><td>12</td><td>0,62</td><td>19,5</td><td>0,985</td></tr>
<tr><td></td></tr>
<tr><td>12,5</td><td>0,65</td><td>20</td><td>1,000</td></tr>
<tr><td></td></tr>
<tr><td>13</td><td>0,675</td><td>20,5</td><td>1,015</td></tr>
<tr><td></td></tr>
<tr><td>13,5</td><td>0,70</td><td>21</td><td>1,03</td></tr>
<tr><td></td></tr>
<tr><td>14</td><td>0,73</td><td>21,5</td><td>1,04</td></tr>
<tr><td></td></tr>
<tr><td>14,5</td><td>0,76</td><td>22</td><td>1,05</td></tr>
<tr><td></td></tr>
<tr><td>15</td><td>0,785</td><td>22,5</td><td>1,06</td></tr>
<tr><td></td></tr>
<tr><td>15,5</td><td>0,81</td><td>23</td><td>1,07</td></tr>
<tr><td></td></tr>
<tr><td>16</td><td>0,84</td><td></td><td></td></tr>
<tr><td></td></tr>
<tr><td>16,5</td><td>0,86</td><td></td><td></td></tr>
<tr><td></td></tr>
<tr><td>17</td><td>0,88</td><td></td><td></td></tr>
<tr><td></td></tr></tbody></table>
<p>5. Cálculo do factor de conversión (FC).</p>
<p>Procédese da seguinte maneira:</p>
<p>Cóllense alícuotas de 10 ml da solución patrón internacional de 1 lg/ml e vanse diluíndo con 10, 15, 20, 25 e 30 ml de auga destilada sucesivamente, ata chegar a aquela dilución que, en ensaios cun mínimo de tres ratos, trala inxección intraperitoneal de 1 ml, provocan unha mediana do tempo de morte do rato entre 5-7 minutos. O pH das dilucións debe estar entre 2 e 4. Fanse ensaios con dilucións adicionais, con incrementos de 1 ml; por exemplo: se a dilución que provoca unha mediana do tempo de morte entre 5 e 7 minutos é a de 25 ml de auga engadida, fanse ensaios con alícuotas de 10 ml da solución patrón internacional diluída con 24 ml e con 26 ml de auga destilada.</p>
<p>Nestes ensaios preliminares identifícanse dúas ou preferiblemente as tres dilucións que provocan unha mediana do tempo de morte entre 5 e 7 minutos; fanse ensaios con estas dilucións, en cada caso cun grupo de dez ratos. De novo cada rato debe recibir 1 ml da dilución, por inxección intraperitoneal.</p>
<p>Repítense estes ensaios 1 ou 2 días despois usando as dilucións xa preparadas que provocaron un tempo de morte entre 5 e 7 minutos.</p>
<p>Repítese todo o protocolo usando dilucións preparadas a partir dunha nova solución patrón internacional de 1 lg/ml.</p>
<p>Calcúlase para cada grupo de dez ratos a mediana do tempo de morte. Se tódolos grupos de dez ratos inxectados cunha dilución dada mostran unha mediana de tempo de morte menor de 5 minutos ou maior de 7 minutos, exclúese esta dilución da análise posterior. Pero se a mediana do tempo de morte de alomenos un dos grupos está dentro do rango 5-7 minutos, débense incluír tódolos grupos</p>
<p>de ratos inxectados con esta dilución na análise (aínda que a mediana do tempo da morte para algún grupo se encontre fóra deste rango).</p>
<p>Para cada grupo non excluído da análise, consúltase a táboa de Sommer para obter un valor de unidades rato por ml a partir da mediana do tempo de morte. Desta forma para cada grupo calcúlase o factor de conversión (FC). Para calcula-lo factor de conversión (FC), divídese a cantidade de lg STX/ml da dilución elixida polo número de unidades de rato (U.R.) achadas na táboa de Sommer. O valor de FC, polo tanto, corresponde ós lg de toxina equivalentes a unha unidade rato. Calcu-la media dos valores de FC de cada grupo, utilizando esta media como FC para a monitorización dos ensaios rutineiros.</p>
<p>Débese comprobar cunha periodicidade mínima semestral o valor do FC ou no caso no que un cambio nas características dos ratos utilizados faga sospeitar unha variación no valor do FC. A comprobación do FC realízase inxectando 5 ratos cunha das dilucións apropiadas da solución de patrón internacional de 1 lg/ml.</p>
<p>O valor do FC debe estar dentro dun rango definido polo valor do FC ±20%; se non está dentro deste rango, debe repetirse o ensaio cun grupo de 5 ratos e outro de 10; xuntando este grupo de 5 ratos cos 5 xa ensaiados, obtéñense dous grupos de 10 ratos. Calcúlase o FC para cada grupo e obtense a media de ámbolos dous, que se converterá nun novo valor do FC que se vai utilizar.</p>
<p>Se o novo valor do FC difire do orixinal en máis dun 20%, indica que houbo un cambio importante na resposta dos ratos á toxina ou na execución do ensaio. Variacións desta magnitude requiren un novo cálculo do valor do FC.</p>
<p>As comprobacións repetidas do valor do FC debe diferir entre si menos dun 20%. Se en sucesivas comprobacións a diferencia encontrada é máis alta, hai que investiga-la posible existencia de variables metodolóxicas non controladas ou non recoñecidas antes de continua-los ensaios.</p>
<p>6. Referencias.</p>
<p>6.1. A.O.A.C., Official Methods of Analysis (1995) Official Method 959.08 Paralytic Shellfish Poison. Biological Method. Chapter 35, pp. 21-22.</p>
<p>6.2. Sommer H., Meyer K. F. (1937) Arch. Pathol., 24, 560.</p>
<p>ANEXO II</p>
<p>Método de bioensaio para a determinación de enterotoxina (D.S.P.) en moluscos bivalvos e outros organismos procedentes da pesca, o marisqueo e a acuicultura.</p>
<p>1. Principio: As biotoxinas liposolubles (D.S.P.) extráense en medio orgánico (mediante acetona) dun homoxeneizado da vianda ou do hepatopáncreas ou glándula dixestiva, e posterior investigación usando o bioensaio do rato.</p>
<p>2. Reactivos:</p>
<p>2.1. Acetona PA.</p>
<p>2.2. Tween 60.</p>
<p>2.3. Auga destilada.</p>
<p>2.4. Éter Dietílico PA.</p>
<p>2.5. Diclorometano PA.</p>
<p>3. Procedemento:</p>
<p>3.1. Preparación da mostra:</p>
<p>No caso dos moluscos bivalvos, limpalos externamente con auga limpa. Con axuda dun coitelo abrilos seccionando os músculos abductores e lava-lo contido das cunchas (vianda ou carne), con suficiente cantidade de auga para eliminar tódalas materias estrañas que poida conter. Separa-la carne das cunchas apartando os músculos e tecidos que estean en contacto con ela. Non usa-la calor nin anestésicos para abrilos.</p>
<p>Separa-lo hepatopáncreas ou glándula dixestiva do resto da vianda, refugando esta. Os hepatopáncreas ou glándula dixestiva deposítanse nun funil de filtración ó que previamente se coloca papel de filtro ou nun coador, con obxecto de separa-la maior cantidade de auga. Posteriormente colócanse os hepatopáncreas ou glándulas dixestivas nun papel de filtro e déixanse secar durante uns minutos.</p>
<p>Coa axuda dun homoxeneizador ou muíño triturar uns 30 gramos de hepatopáncreas ou glándula dixestiva ata conseguir unha pasta o máis fina e homoxénea posible.</p>
<p>3.2. Extracción da enterotoxina (D.S.P.).</p>
<p>Pesar 20 g de hepatopáncreas ou glándula dixestiva triturada e homoxeneizada, tal como se describiu no punto 3.1.</p>
<p>Os 20 g de hepatopáncreas ou glándula dixestiva extráense con tres porcións sucesivas de 50 ml de acetona cada unha, durante cinco minutos a temperatura ambiente.</p>
<p>En cada unha das extraccións, déixase sedimenta-la fase sólida (hepatopáncreas ou glándula dixestiva), e recóllese toda a fracción acetónica que queda na parte superior (pódese facer usando unha pipeta). A fracción acetónica debe estar límpida; se fose necesario, filtraríase ou decantaríase novamente.</p>
<p>As tres fraccións acetónicas combinadas evapóranse usando un rotavapor ou unha bomba de baleiro. Co obxecto de axudar á evaporación, a fracción acetónica mergúllase nun baño de auga que debe estar a unha temperatura que non supere os 60º C.</p>
<p>O extracto acetónico evaporado redisólvese engadindo 4 ml dunha disolución ó 1% en auga de Tween 60 (2.2). A relación peso/volume que se vai obter será de 1 ml de solución acuosa ó 1% de Tween 60 por cada 5 g de hepatopáncreas ou glándula dixestiva iniciais.</p>
<p>3.3. Proba do bioensaio do rato.</p>
<p>Inxéctanse alícuotas de 1 ml da disolución anterior por vía intraperitoneal a tres ratos machos que teñan un peso aproximado de 20 g. Os ratos obsérvanse durante un tempo mínimo de 12 horas.</p>
<p>No caso de observar nos ratos unha sintomatoloxía que puidera indicar inequivocamente a presencia de biotoxinas P.S.P., A.S.P durante aproximadamente a primeira media hora posterior á inxección, ou no caso de realizarse a extracción a partir de molusco eviscerado e co fin de evita-la interferencia de sales ou metais, seguirase o procedemento 4.</p>
<p>3.4. Extracción de enterotoxina D.S.P. en moluscos bivalvos e outros organismos procedentes da pesca, o marisqueo e a acuicultura nos que non se dispoña do hepatopáncreas ou glándula dixestiva.</p>
<p>Cando na mostra que se vai analizar non se dispoña de hepatopáncreas ou glándula dixestiva, pódese face-la extracción da enterotoxina D.S.P. a partir de toda a vianda. Neste caso, será necesario partir de 200 g de vianda. Como práctica xeral, utilizarase un volume de acetona igual a tres veces o peso da mostra que se vai analizar, para a extracción inicial, e un volume de dúas veces o peso da mostra para unha segunda extracción, aínda que, dependendo da especie de molusco, podería ser necesario variar estes volumes.</p>
<p>Unha vez evaporado o extracto acetónico, e co obxecto de eliminar interferencias por sales ou metais que poidan estar na mostra seguirase o procedemento 4.</p>
<p>4. Procedemento de eliminación de interferencias.</p>
<p>4.1. Principio. Esta modificación do bioensaio do rato baséase no efecto tóxico agudo causado por un extracto orgánico da mostra analítica evaporada e redisolta nunha solución acuosa de Tween 60. Para a obtención deste extracto, a mostra extráese primeiramente con acetona. Unha vez evaporada a acetona, realízase unha partición do extracto en auga e éter dietílico co fin de refugar na fase acuosa as substancias polares tales como toxinas PSP, toxinas ASP, sales ou metais que puideran interferir co ensaio.</p>
<p>4.2. Procedemento.</p>
<p>O extracto acetónico evaporado procedente do punto 3.2 ou 3.4 resuspéndese nuns 15 ml de auga. Esta suspensión acuosa extráese con 3 porcións sucesivas duns 50 ml de éter dietílico. Dado que a solubilidade das Yessotoxinas é maior en diclorometano que en éter dietílico, no caso de sospeitarse a presencia de Yessotoxinas na mostra, é aconsellable substituí-lo éter dietílico por diclorometano. As fases orgánicas combinadas lávanse con dúas porcións sucesivas duns 15 ml de auga para finalmente evapora-la fase orgánica ata a sequidade.</p>
<p>O extracto evaporado redisólvese engadindo 4 ml dunha disolución ó 1% en auga de Tween 60 (2.2). A relación peso/volume para obter será de 1 ml de</p>
<p>solución acuosa ó 1% de Tween 60 por cada 5 g de hepatopáncreas ou glándula dixestiva iniciais ou de 1 ml de solución acuosa ó 1% de Tween 60 por cada 50 g de vianda.</p>
<p>4.3. Proba do bioensaio do rato.</p>
<p>Inxéctanse alícuotas de 1 ml da disolución anterior por vía intraperitoneal a tres ratos machos que teñan un peso aproximado de 20 g. Os ratos obsérvanse durante un tempo mínimo de 12 horas.</p>
<p>5. Criterio de positividade.</p>
<p>De producirse a morte de polo menos dous dos tres ratos inxectados antes de 12 horas, indicará a presencia de enterotoxina (D.S.P.) en niveis considerados como perigosos e que poden provocar un risco para a saúde pública.</p>
<p>6. Referencias.</p>
<p>6.1. Yasumoto T., Oshima Y. e Yamaguchi M. (1978) Bull. Jap. Soc. Sci. Fish. 44, 1249-1255.</p>
<p>6.2. Yasumoto T., Murata M., Oshima Y., Matsumoto K. e Clardy J. (1984) In «Seafood Toxins». Ragelis E. P., Ed. ACS. 207-214.</p>
<p>6.3. Cacho E. (1993) En «Tercera Aula Ibérica sobre Fitoplancton Tóxico y Biotoxinas Marinas» Mariño J. et al., Eds. 79-82.</p>
<p>6.4. McCulloch A., Boyd R., Freitas S., Foxall R., Jamieson W., Laycock M., Quilliam M. e Wright J. (1989) J. Assoc. Offic. Anal. Chem. 72, 384-386.</p>
<p>Disposición derrogatoria</p>
<p>Quedan derrogados os anexos I e II do Decreto 116/1995, polo que se regula o control das biotoxinas en moluscos bivalvos e outros organismos procedentes da pesca, o marisqueo e a acuicultura e tódalas disposicións de igual ou inferior rango que se opoñan ó disposto neste decreto.</p>
<p>Disposicións derradeiras</p>
<p>Primeira.-Calquera modificación deste decreto se realizará por iniciativa conxunta da Consellería de Sanidade e Servicios Sociais e da Consellería de Pesca, Marisqueo e Acuicultura.</p>
<p>Segunda.-Facúltanse as consellerías de Sanidade e Servicios Sociais e Pesca, Marisqueo e Acuicultura para dictaren, no ámbito das súas respectivas competencias, as disposicións necesarias para o desenvolvemento e execución deste decreto.</p>
<p>Terceira.-O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, vintetrés de abril de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia e Administración Pública</p>

