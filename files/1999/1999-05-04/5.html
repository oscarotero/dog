---
date: '1999-05-04'
id: E432
page: 5
number: 84
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Orde do 20 de abril de 1999 pola que se recoñece a denominación de orixe
  Queixo de San Simón da Costa e se nomea o seu consello regulador provisional.
range: Orde
url: 'https://www.xunta.gal/dog/Publicados/1999/19990504/AnuncioE432_gl.html'
---
<p>Polo Decreto 69/1988, do 10 de marzo, regulouse a denominación Producto Galego de Calidade, para o sector agroalimentario, que ten por fin garanti-la calidade e a orixe dos productos tradicionais de Galicia, tipificalos, fomentar e mellora-la súa industrialización nas propias bisbarras de procedencia, e acadar, ó mesmo tempo, unha efectiva presencia deles no mercado.</p>
<p>Como consecuencia, por orde da Consellería de Agricultura, Gandería e Montes, do 16 de abril de 1991, recoñeceuse a denominación Producto Galego de Calidade para o Queixo de San Simón, aprobándose o seu regulamento particular pola Orde do 7 de xullo de 1992.</p>
<p>De acordo co disposto na Lei 25/1970 e no Decreto 837/1972, do 23 de marzo, pola que se aproba o Regulamento do Estatuto da viña, o viño e os alcohois e o Real decreto 4189/1982, do 29 de decembro,</p>
<p>os interesados no recoñecemento e regulamentación dunha denominación de orixe deberán solicitalo á Consellería de Agricultura, Gandería e Política Agroalimentaria.</p>
<p>Recibiuse a solicitude de recoñecemento e protección deste producto por parte do sector queixeiro interesado, baixo unha denominación de orixe, co nome de Queixo de San Simón da Costa para os queixos elaborados a partir do leite de vaca producida na bisbarra de San Simón.</p>
<p>En consecuencia, por petición do sector interesado, unha vez examinada a viabilidade da proposta e de conformidade co artigo 30.1.3º e 4º, do Estatuto de autonomía de Galicia, e no uso das competencias que me confire a Lei 1/1983, do 22 de febreiro, reguladora da Xunta de Galicia e do seu presidente,</p>
<p>DISPOÑO:</p>
<p>Primeiro.-Recoñécese a denominación de orixe Queixo de San Simón da Costa para os queixos producidos e elaborados na bisbarra de San Simón, na maneira e condicións que se determinen no seu regulamento particular.</p>
<p>Segundo.-Noméase un consello regulador con carácter provisional que, por proposta do sector interesado, queda formado polos membros seguintes:</p>
<p>Presidenta:</p>
<p>Rosa María Rey Pérez.</p>
<p>Vocais:</p>
<p>Polo sector elaborador:</p>
<p>Titulares:</p>
<p>Remedios Cuba López.</p>
<p>Gabino Román Barrio.</p>
<p>María Dolores Alonso Cortiñas.</p>
<p>Jesús Rey Pérez.</p>
<p>Suplentes:</p>
<p>Adelaida Fernández Cuba.</p>
<p>Esther Candamil López.</p>
<p>Crisanto Cuba Cendán.</p>
<p>Olga Ribeira Requeixo.</p>
<p>Polo sector productor:</p>
<p>Titulares:</p>
<p>Norberto Piñeiro Pernas.</p>
<p>Luisa Pérez Orosa.</p>
<p>Darío Villares Rouco.</p>
<p>Esther Prieto Funcasta.</p>
<p>Suplentes:</p>
<p>Rosario García Maseda.</p>
<p>Alfonso Rey Funcasta.</p>
<p>Fernando Villares López.</p>
<p>Manuel Prieto Corral.</p>
<p>Terceiro.-Encoméndaselle ó consello regulador provisional a redacción do regulamento particular da denominación, que o elevará á Consellería de Agricultura, Gandería e Política Agroalimentaria para a súa aprobación.</p>
<p>Cuarto.-O consello regulador provisional elaborará os censos de productores de leite e elaboradores</p>
<p>de queixo que se encontren interesados en adscribirse á denominación.</p>
<p>Quinto.-A indicación denominación de orixe Queixo de San Simón da Costa non poderá ser mencionada nas etiquetas, documentación ou publicidade destes queixos ata que sexa aprobado o seu regulamento específico pola Consellería de Agricultura, Gandería e Política Agroalimentaria.</p>
<p>Disposición derradeira</p>
<p>Única.-Facúltase o director xeral de Industrias e Alimentación para dicta-las normas precisas para o mellor desenvolvemento do establecido nesta orde.</p>
<p>Santiago de Compostela, 20 de abril de 1999.</p>
<p>Cástor Gago Álvarez</p>
<p>Conselleiro de Agricultura, Gandería</p>
<p>e Política Agroalimentaria</p>

