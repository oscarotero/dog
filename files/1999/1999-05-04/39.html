---
date: '1999-05-04'
id: E4C6
page: 5
number: 84
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 5 de abril de 1999, da Delegación Provincial de Pontevedra, pola
  que se notifica o apercibimento previo á execución subsidiaria no expediente
  sancionador M-14/95 por infracción da normativa en materia de montes.
range: Resolución
url: 'https://www.xunta.gal/dog/Publicados/1999/19990504/AnuncioE4C6_gl.html'
---
<p>Por resolución firme do 4 de agosto de 1995 do delegado provincial da anteriormente competente Consellería de Agricultura en Pontevedra, sanciónase a Manuel Prado Costas cunha multa de 7.500 pesetas por infracción do artigo 410 do Regulamento de montes, e unha indemnización, de igual contía, a favor da Comunidade de San Miguel de Oia do concello de Vigo, quedando obrigado á demolición do construído no terreo do monte ocupado, e a repoñelo ó seu estado orixinario.</p>
<p>A dita resolución notificóuselle ó expedientado con data do 9 de agosto de 1995.</p>
<p>Incumprida a obriga de demoler por parte do sancionado, acórdase apercibi-lo infractor outorgándolle un prazo de tres meses para levar a efecto a sanción imposta con carácter previo á execución subsidiaria pola Administración , notificación que non puido ser practicada ó ser devolta polo servicio de correos coa indicación de «faltan datos».</p>
<p>En consecuencia, de conformidade co disposto no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle á persoa que se relaciona no anexo o acordo da delegación da consellería en Pontevedra polo que se apercibe a Manuel Prado Costas de que dispón dun prazo de tres meses, contados a partir da publicación desta notificación, para realiza-la demolición do construído repoñendo o terreo ó seu estado orixinario.</p>
<p>De non facelo, procederase á execución subsidiaria de acordo co establecido no artigo 98 da citada Lei 30/1992.</p>
<p>Pontevedra, 5 de abril de 1999.</p>
<p>José Luis Díez Yáñez</p>
<p>Delegado provincial de Pontevedra</p>
<p>ANEXO</p>
<p>Expediente: M-14/95.</p>
<p>Denunciado: Manuel Prado Costas.</p>
<p>DNI: 18.850.990.</p>
<p>Último enderezo coñecido: San Miguel de Oia-Vigo.</p>
<p>Feito denunciado: ocupación de 300 m de monte veciñal en man común de San Grande, pertencente á Comunidade de San Miguel de Oia do concello de Vigo, con construcción dunha chabola.</p>
<p>Precepto infrinxido: artigo 410 do Regulamento de montes.</p>
<p>Sanción: multa de 7.500 pesetas e indemnización de igual contía con obriga de demolición do construído e reposición do monte ó seu estado orixinario.</p>

