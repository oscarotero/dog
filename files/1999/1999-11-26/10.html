---
date: '1999-11-26'
id: '126E2'
page: 13
number: 229
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 22 de novembro de 1999, da Dirección Xeral da Función Pública,
  pola que se fan públicas as listas ás que se refire o artigo 12 c) do Decreto
  89/1997, do 10 de abril, para os corpos superior, de xestión, administrativo,
  auxiliar e subalterno de Administración xeral da Xunta de Galicia (grupos A,
  B, C, D e E), de conformidade co punto terceiro da Resolución do 30 de
  setembro de 1999 (Diario Oficial de Galicia número 198, do 13 de outubro).
range: Resolución
url: 'https://www.xunta.gal/dog/Publicados/1999/19991126/Anuncio126E2_gl.html'
---
<p>Publicada a Resolución do 30 de setembro de 1999, relativa á publicación das listas ás que se refire o artigo 12.c) do Decreto 89/1997, do 10 de abril, e unha vez rematado o prazo previsto no punto terceiro da dita resolución, constatada a existencia dalgúns erros materiais nas listas publicadas por parte da comisión permanente de selección de persoal para a cobertura de postos de traballo reservados a funcionarios, unha vez elevada a correspondente proposta, esta dirección xeral</p>
<p>RESOLVE:</p>
<p>Primeiro.-Facer públicas, unha vez reparados os erros materiais constatados, as listas ás que se refire o artigo 12.c) do Decreto 89/1997, do 10 de abril, correspondente ós corpos superior, de xestión, administrativo, auxiliar e subalterno de Administración xeral da Xunta de Galicia (grupos A, B, C, D e E), da forma que a continuación se indica:</p>
<p>Anexo I: figuran os solicitantes incluídos nas listas.</p>
<p>Anexo II: figuran os solicitantes excluídos con expresión das causas de exclusión.</p>
<p>Segundo.-Os citados anexos encóntranse expostos nos taboleiros de anuncios da Consellería da Presidencia e Administración Pública e nos das súas delegacións provinciais, no da Delegación Territorial da Consellería de Pesca, Marisqueo e Acuicultura en Vigo e nas oficinas comarcais da Xunta de Galicia.</p>
<p>Terceiro.-As listas entrarán en vigor a partir do día seguinte ó da publicación desta resolución no Diario Oficial de Galicia.</p>
<p>Para efectos de información, o teléfono de contacto é o 902 12 00 12 en horarios de 9 a 19 horas de luns a venres, e de 9 a 14 horas os sábados.</p>
<p>Cuarto.-Contra esta resolución poderán os interesados interpoñer recurso de alzada ante o conselleiro da Presidencia e Administración Pública no prazo dun mes a partir do día seguinte ó da publicación desta resolución no Diario Oficial de Galicia.</p>
<p>Santiago de Compostela, 22 de novembro de 1999.</p>
<p>Joaquín López-Rúa Soler</p>
<p>Director xeral da Función Pública</p>

