---
date: '1999-11-26'
id: 126D2
page: 13
number: 229
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 305/1999, do 4 de novembro, polo que se declara a urxente ocupación,
  para efectos de expropiación forzosa, polo Concello de Sandiás (Ourense), dos
  bens e dereitos necesarios para a realización das obras do proxecto de
  beirarrúas e iluminación pública en Couso de Limia.
range: Decreto
url: 'https://www.xunta.gal/dog/Publicados/1999/19991126/Anuncio126D2_gl.html'
---
<p>O Concello de Sandiás (Ourense), en sesión realizada o día 11 de maio de 1999, aprobou o proxecto de beirarrúas e iluminación pública en Couso de Limia e na sesión do 27 de xaneiro de 1999, acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 21 de outubro de 1999.</p>
<p>Os bens nos que se concreta a declaración de urxente expropiación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable con data 5 de outubro de 1999.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, por</p>
<p>que para a protección de peóns ante o incremento do tráfico rodado, faise necesario o retranqueo de peches de predios nas saídas do núcleo, co fin de obte-lo largo necesario para a localización de beirarrúas, ó non poder ser reducido o largo de calzada dadas as esixencias establecidas na normativa vixente da rede vial provincial.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, e por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día catro de novembro de mil novecentos noventa e nove,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Sandiás (Ourense), para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de beirarrúas e iluminación pública en Couso de Limia.</p>
<p>Santiago de Compostela, catro de novembro de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Antonio Pillado Montero</p>
<p>Conselleiro de Xustiza, Interior e Relacións Laborais</p>

