---
date: '1999-08-19'
id: DB6A
page: 10
number: 160
agency: 'CONSELLERÍA DE FAMILIA E PROMOCIÓN DO EMPREGO, MULLER E XUVENTUDE'
section: IV. OPOSICIÓNS E CONCURSOS
title: >-
  Resolución do 10 de agosto de 1999, da comisión de selección para a
  elaboración do Catálogo de Expertos da Xunta de Galicia en materia de
  formación profesional ocupacional, pola que se fan públicas as notas
  correspondentes á entrevista e á valoración curricular.
range: Resolución
url: 'https://www.xunta.gal/dog/Publicados/1999/19990819/AnuncioDB6A_gl.html'
---
<p>Realizadas as valoracións curriculares e as entrevistas previstas para a elaboración do Catálogo de Expertos da Xunta de Galicia en materia de formación profesional ocupacional, regulado na orde da Consellería de Familia e Promoción do Emprego, Muller e Xuventude do 30 de outubro de 1998, publicada no Diario Oficial de Galicia número 228, do 24 de novembro de 1998.</p>
<p>En cumprimento das fases de elaboración previstas na base terceira da citada Orde do 30 de outubro de 1998;</p>
<p>ACORDO:</p>
<p>Publica-las notas obtidas polos aspirantes que se presentaron ás citadas probas.</p>
<p>Sinalar que os aspirantes dispoñen dun prazo de 10 días desde a publicación deste anuncio para a presentación das reclamacións que consideren oportunas contra as notas expostas.</p>
<p>As listas coas notas correspondentes a ámbalas dúas probas estarán expostas nas delegacións provinciais da Consellería de Familia e Promoción do Emprego, Muller e Xuventude, así como na Consellería da Presidencia e Administración Pública e nas oficinas comarcais da Xunta de Galicia.</p>
<p>Santiago de Compostela, 10 de agosto de 1999.</p>
<p>Juan Manuel Cotanda Bueno</p>
<p>Presidente da comisión de selección</p>

