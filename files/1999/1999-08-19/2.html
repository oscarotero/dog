---
date: '1999-08-19'
id: DB5A
page: 10
number: 160
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 5 agosto de 1999 pola que se resolve o concurso público convocado na
  Orde do 14 de xaneiro de 1999, pola que se regula a concesión de subvencións a
  empresas privadas encamiñadas a aumenta-lo coñecemento e o uso social da
  lingua galega.
range: Orde
url: 'https://www.xunta.gal/dog/Publicados/1999/19990819/AnuncioDB5A_gl.html'
---
<p>Visto o informe-proposta realizado pola comisión reunida o 26 de xullo de 1999, de acordo cos artigos 7 e 8 da Orde do 14 de xaneiro de 1999, pola que se regula a concesión de subvencións a empresas privadas encamiñadas a aumenta-lo coñecemento e o uso social da lingua galega (DOG do 8 de febreiro), e atendendo ó disposto no artigo 9 da mesma orde,</p>
<p>DISPOÑO:</p>
<p>1. Concede-las axudas ós proxectos e polas contías relacionados no anexo I desta orde. Nesta relación inclúense os proxectos que non se subvencionan por non acadaren prioridade suficiente de acordo cos criterios establecidos na orde de convocatoria.</p>
<p>2. Desestima-los proxectos que aparecen relacionados no anexo II por non atende-lo requirimento de emenda de erros no prazo establecido, de acordo co disposto no artigo 71 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>3. Excluí-los proxectos relacionados no anexo III desta orde, por seren presentados fóra do prazo previsto no artigo 6 da orde de convocatoria.</p>
<p>4. De acordo co previsto no artigo 10 da orde de convocatoria, as empresas ás que lles sexan subven</p>
<p>cionados proxectos deberán comunicarlle por escrito á Dirección Xeral de Política Lingüística a aceptación das subvencións concedidas, cos compromisos que isto impón, no prazo máximo de dez días contados a partir da publicación desta orde no DOG.</p>
<p>5. Esta orde ponlle fin á vía administrativa, segundo o disposto no artigo 109 c) da Lei 30/1992, do 26</p>
<p>de novembro, de réxime xurídico das administracións públicas e do procedemento administrativo común.</p>
<p>6. Esta orde entrará en vigor o día seguinte ó da súa publicación no DOG.</p>
<p>Santiago de Compostela, 5 de agosto de 1999.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

