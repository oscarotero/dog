---
date: '1999-06-11'
id: A2DE
page: 7
number: 111
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 7 de xuño de 1999 pola que se determinan os servicios mínimos
  dirixidos a garanti-los servicios prestados polo persoal facultativo do
  Complexo Hospitalario Xeral-Cíes de Vigo durante a folga que se levará a
  efecto desde as 8 horas do día 11 de xuño ata as 8 horas do día 12 de xuño de
  1999.
range: Orde
url: 'https://www.xunta.gal/dog/Publicados/1999/19990611/AnuncioA2DE_gl.html'
---
<p>O artigo 28.2º da Constitución española recoñece, como dereito fundamental da persoa, o dereito á folga.</p>
<p>O exercicio deste dereito na Administración e nas empresas, entidades e institucións públicas ou privadas que presten servicios públicos ou de recoñecida e inaprazable necesidade, no ámbito e competencias da Comunidade Autónoma de Galicia, está condicionado ó mantemento dos servicios esenciais fixados no artigo 2 do Decreto 155/1998, do 9 de xuño (DOG nº 116, do 20 de xuño de 1998), entre os que se atopa a sanidade.</p>
<p>O exercicio público da prestación da asistencia sanitaria non se pode ver afectado gravemente polo lexítimo dereito do exercicio de folga, xa que aquel é considerado e recoñecido prioritariamente en relación a este.</p>
<p>O artigo 3 do citado decreto faculta os conselleiros competentes, por razón dos servicios esenciais afectados, para que, mediante orde e ante cada situación de folga, decidan o mínimo de actividade necesaria para asegura-lo mantemento de tales servicios, así como para determina-lo persoal necesario para a súa prestación.</p>
<p>Convocada folga que afecta o persoal facultativo do Complexo Hospitalario Xeral-Cíes de Vigo que se levará a efecto desde as 8 horas do día 11 de xuño ata as 8 horas do día 12 de xuño de 1999, oído o comité de folga, esta consellería</p>
<p>DISPÓN:</p>
<p>Artigo 1º</p>
<p>A folga convocada desde as 8 horas do día 11 de xuño ata as 8 horas do día 12 de xuño de 1999, que afecta o persoal facultativo do Complexo Hospitalario Xeral-Cíes de Vigo, enténdese condicionada ó mantemento dos servicios mínimos que se establecen no anexo desta orde.</p>
<p>Os servicios mínimos que se fixan resultan totalmente imprescindibles para mante-la adecuada cobertura dos servicios da institución sanitaria, para evitar que se produzan graves prexuízos ós usuarios.</p>
<p>Tales mínimos responden á necesidade de compatibiliza-lo respecto ineludible ó exercicio do dereito á folga coa atención ós usuarios que, baixo ningún concepto, poden quedar desasistidos polas características do servicio dispensado.</p>
<p>E por iso, mantéñense os servicios mínimos necesarios para garanti-la asistencia imprescindible ós pacientes hospitalizados, así como a atención urxen</p>
<p>te ós usuarios, que non pode aprazarse sen consecuencias negativas para a saúde.</p>
<p>Entrando na análise pormenorizada dos servicios mínimos, establécense os criterios rectores de determinación destes, que se corresponden cos asinados coas centrais sindicais con motivo das folgas anteriores.</p>
<p>Os ditos criterios rectores explicítanse do seguinte xeito:</p>
<p>Persoal facultativo:</p>
<p>1. Cobertura do 100% da actividade urxente nun dobre ámbito:</p>
<p>-Servicios de urxencias e gardas médicas.</p>
<p>-Quirófanos urxentes para a atención dos usuarios que, ó ingresaren, requiran intervención cirúrxica inaprazable.</p>
<p>2. Cobertura da actividade cirúrxica dos pacientes hospitalizados, respecto ás patoloxías que poñan en perigo a vida destes ou agraven o seu estado de saúde.</p>
<p>3. Na área de hospitalización, establecerase o número necesario para garanti-la atención indefectible dos pacientes hospitalizados.</p>
<p>4. Garantirase, así mesmo, a realización das probas complementarias urxentes e as que se refiren ós pacientes hospitalizados que, por criterio do facultativo, sexan necesarias.</p>
<p>5. Atenderanse tamén as consultas urxentes ou preferentes.</p>
<p>Artigo 2º</p>
<p>A designación nominal, con carácter rotatorio, do persoal que deberá cubri-los distintos servicios será determinada polo director-xerente do centro, procedéndose á súa publicación nos taboleiros de anuncios do centro de traballo.</p>
<p>Artigo 3º</p>
<p>Os prazos e as alteracións no traballo por parte do persoal necesario para o mantemento dos servicios mínimos determinados no anexo serán considerados ilegais para os efectos do establecido no artigo 16.1º do Real decreto lei 17/1977, do 4 de marzo (BOE nº 58, do 9).</p>
<p>Artigo 4º</p>
<p>O disposto nos artigos anteriores non significará ningún tipo de limitación dos dereitos que a normativa reguladora da folga lle recoñece ó persoal nesta situación, nin tampouco sobre a tramitación e efectos das peticións que a motiven.</p>
<p>Artigo 5º</p>
<p>Sen prexuízo do que establecen os artigos anteriores, deberanse observa-las normas legais e regulamentarias vixentes en materia de garantías dos usuarios dos establecementos sanitarios.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 7 de xuño de 1999.</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>
<p>ANEXO</p>
<p>Hospital Xeral-Cíes</p>
<p>Persoal facultativo:</p>
<p>-Facultativos de urxencias: o 100%.</p>
<p>-Facultativos de garda o 100%.</p>
<p>Xornada ordinaria das 8 horas ás 15 horas do día 11 de xuño.</p>
<table><tbody><tr><td></td></tr>
<tr><td></td></tr>
<tr><td>Servicios</td><td>S. mínimos</td></tr>
<tr><td></td></tr>
</tbody></table>
<table><tbody><tr><td>Admisión</td><td>1</td></tr>
<tr><td></td></tr>
<tr><td>Alergoloxía</td><td>1</td></tr>
<tr><td></td></tr>
<tr><td>Análises clínicas</td><td>4</td></tr>
<tr><td></td></tr>
<tr><td>Anatomía patolóxica</td><td>1</td></tr>
<tr><td></td></tr>
<tr><td>Anestesia e reanimación</td><td>5</td></tr>
<tr><td></td></tr>
<tr><td>Ansioloxía cardiovascular</td><td>1</td></tr>
<tr><td></td></tr>
<tr><td>Cardioloxía</td><td>2</td></tr>
<tr><td></td></tr>
<tr><td>Cirurxía xeral</td><td>5</td></tr>
<tr><td></td></tr>
<tr><td>Cirurxía maxilofacial</td><td>1</td></tr>
<tr><td></td></tr>
<tr><td>Cirurxía torácica</td><td>1</td></tr>
<tr><td></td></tr>
<tr><td>Dermatoloxía</td><td>1</td></tr>
<tr><td></td></tr>
<tr><td>Dixestivo</td><td>2</td></tr>
<tr><td></td></tr>
<tr><td>Endocrinoloxía</td><td>2</td></tr>
<tr><td></td></tr>
<tr><td>Farmacia hospitalaria</td><td>1</td></tr>
<tr><td></td></tr>
<tr><td>Hematoloxía</td><td>3</td></tr>
<tr><td></td></tr>
<tr><td>HADO</td><td>1</td></tr>
<tr><td></td></tr>
<tr><td>Medicina intensiva</td><td>3</td></tr>
<tr><td></td></tr>
<tr><td>Medicina interna</td><td>4</td></tr>
<tr><td></td></tr>
<tr><td>Medicina preventiva</td><td>1</td></tr>
<tr><td></td></tr>
<tr><td>Nefroloxía</td><td>1</td></tr>
<tr><td></td></tr>
<tr><td>Pneumoloxía</td><td>1</td></tr>
<tr><td></td></tr>
<tr><td>Nurocirurxía</td><td>2</td></tr>
<tr><td></td></tr>
<tr><td>Neurofisioloxía clínica</td><td>1</td></tr>
<tr><td></td></tr>
<tr><td>Neuroloxía</td><td>2</td></tr>
<tr><td></td></tr>
<tr><td>Obstetricia e xinecoloxía</td><td>6</td></tr>
<tr><td></td></tr>
<tr><td>Oftalmoloxía</td><td>2</td></tr>
<tr><td></td></tr>
<tr><td>Oncoloxía</td><td>1</td></tr>
<tr><td></td></tr>
<tr><td>O.R.L.</td><td>2</td></tr>
<tr><td></td></tr>
<tr><td>Pediatría</td><td>6</td></tr>
<tr><td></td></tr>
<tr><td>Psiquiatría</td><td>6</td></tr>
<tr><td></td></tr>
<tr><td>Radiodiagnóstico</td><td>4</td></tr>
<tr><td></td></tr>
<tr><td>Rehabilitación</td><td>1</td></tr>
<tr><td></td></tr>
<tr><td>Reumatoloxía</td><td>1</td></tr>
<tr><td></td></tr>
<tr><td>Traumatoloxía</td><td>3</td></tr>
<tr><td></td></tr></tbody></table>
<table><tbody><tr><td></td></tr>
<tr><td></td></tr>
<tr><td>Servicios</td><td>S. mínimos</td></tr>
<tr><td></td></tr>
</tbody></table>
<table><tbody><tr><td>Uroloxía</td><td>2</td></tr>
<tr><td></td></tr>
<tr><td>Urxencias H. Xeral</td><td>4</td></tr>
<tr><td></td></tr>
<tr><td>Urxencias H. Cíes</td><td>1</td></tr>
<tr><td></td></tr></tbody></table>
<p>Atención continuada: desde as 15 horas do día 11 ata as 8 horas do día 12.</p>
<p>Urxencias Hospital Xeral:-3 efectivos desde as 15 horas ata as 22 horas do día 11.-2 efectivos desde as 22 horas do día 11 ata as 8 horas do día 12.</p>
<p>Urxencias Cíes: 1 efectivo.</p>
<p>Resto das áreas asistenciais: os equipos completos de facultativos especialistas xa previstos na programación previa do cadro de gardas médicas.</p>

