---
date: '1999-06-11'
id: A3D6
page: 7
number: 111
agency: 'INSTITUTO GALEGO DE MEDICINA TÉCNICA, S.A.'
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19990611/AnuncioA3D6_gl.html'
---
<p>O Instituto Galego de Medicina Técnica anuncia a convocatoria pública dos postos vacantes que se relacionan, de acordo coas seguintes bases:</p>
<p>2 médicos especialistas en radioloxía. Ref.: MER.</p>
<p>Titulación: título homologado de licenciado en medicina e cirurxía, con especialidade en radiodiagnóstico.</p>
<p>Experiencia: experiencia profesional mínima dun ano en resonancia magnética e TC helicoidal. Valorarase experiencia en radiocirurxía esterotáxica.</p>
<p>Procedemento de selección: valoración dos méritos (55%), probas psicotécnicas (25%) e entrevista persoal (20%).</p>
<p>1 técnico en radiodiagnóstico. Ref.: TER.</p>
<p>Titulación: título homologado de técnico especialista en radiodiagnóstico.</p>
<p>Experiencia: experiencia acreditada conxuntamente en resonancia magnética e tomografía computerizada, durante un mínimo dun ano.</p>
<p>Procedemento de selección: valoración dos méritos (55%), probas psicotécnicas (25%) e entrevista persoal (20%).</p>
<p>1 auxiliar sanitario. Ref.: AXSN.</p>
<p>Titulación: título de graduado escolar; valorarase a formación complementaria e os coñecementos de informática a nivel usuario.</p>
<p>Experiencia: experiencia mínima dun ano en tarefas de apoio a actividades asistenciais en unidades clínicas ou hospitais.</p>
<p>Procedemento de selección: valoración dos méritos (55%), probas psicotécnicas (25%) e entrevista persoal (20%).</p>
<p>1 ATS/DUE tempo parcial. Ref.: ATS.</p>
<p>Titulación: título homologado de ATS/DUE.</p>
<p>Experiencia: experiencia mínima dun ano como ATS; valorarase experiencia como instrumentista en quirófano ou en unidades intervencionistas radiolóxicas, así como en pediatría.</p>
<p>Procedemento de selección: valoración dos méritos (55%), probas psicotécnicas (25%) e entrevista persoal (20%).</p>
<p>Para tódolos postos valorarase:</p>
<p>Dominio do galego.</p>
<p>Actitude de atención e respecto cara ó usuario.</p>
<p>Capacidade de traballo.</p>
<p>Dispoñibilidade horaria.</p>
<p>Presentación de solicitudes:</p>
<p>Os interesados que cumpran os requisitos esixidos deberán remiti-lo seu currículum dirixido ó Instituto Galego de Medicina Técnica, Praza Europa 5 A, 6º B (15703-Santiago de Compostela), coa correspondente referencia, no prazo improrrogable de vinte días naturais contados desde o día seguinte ó da publicación deste anuncio, indicando no sobre a referencia á que se presenta. Deberá presentarse copia compulsada, se é o caso, dos certificados de</p>
<p>servicios prestados, dos diplomas acreditativos de cursos e do título mínimo esixido para cada convocatoria.</p>
<p>Inicio das probas:</p>
<p>As probas non se realizarán antes dun mes desde que se publique esta convocatoria, de acordo co disposto no artigo 4 da Lei 10/1996.</p>
<p>Entre tódolos candidatos que non sexan elixidos e que cumpran os requisitos esixidos na convocatoria, e en función das puntuacións obtidas, confeccionarase unha lista de contratacións, que terá unha vixencia dun ano.</p>
<p>Íñigo Álvarez Canoa</p>
<p>Director xerente do Instituto Galego de Medicina Técnica, S. A.</p>

