---
date: '1999-06-11'
id: A2FA
page: 7
number: 111
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 1 de xuño de 1999, da Dirección Xeral da Función Pública, pola
  que se fan públicas as listas para a cobertura, con carácter temporal,
  mediante o nomeamento de persoal interino, de postos de traballo reservados a
  funcionarios, reguladas no Decreto 89/1997, do 10 de abril, e correspondentes
  ó corpo facultativo superior da Xunta de Galicia, escala de enxeñeiros de
  camiños, canles e portos, de conformidade co punto terceiro da Resolución do
  10 de febreiro de 1999 (Diario Oficial de Galicia número 32, do 17 de
  febreiro).
range: Resolución
url: 'https://www.xunta.gal/dog/Publicados/1999/19990611/AnuncioA2FA_gl.html'
---
<p>Publicada a Resolución do 10 de febreiro de 1999 (DOG nº 32, do 17 de febreiro) relativa á publicación das listas para a cobertura, con carácter temporal, mediante o nomeamento de persoal interino, de postos de traballo reservados a funcionarios, reguladas no Decreto 89/1997, do 10 de abril, e correspondentes ó corpo facultativo superior da Xunta de Galicia, escala de enxeñeiros de camiños, canles e portos, e unha vez rematado o prazo previsto no punto terceiro da citada resolución, constatada a existencia dalgúns erros materiais nas listas publicadas por parte da comisión permanente de selección de persoal para a cobertura de postos de traballo reservados a funcionarios, na sesión que tivo lugar o 31 de maio de 1999, unha vez elevada a correspondente proposta, esta dirección xeral</p>
<p>RESOLVE:</p>
<p>Primeiro.-Facer públicas, unha vez emendados os erros materiais constatados, as listas para a cobertura, con carácter temporal, para o nomeamento de persoal interino, de postos de traballo reservados a funcionarios, correspondentes ó corpo facultativo superior da Xunta de Galicia, escala de enxeñeiros de camiños, canles e portos, da forma que a continuación se indica:</p>
<p>Anexo I: figuran os solicitantes incluídos nas listas.</p>
<p>Anexo II: figuran os solicitantes excluídos con expresión das causas de exclusión.</p>
<p>Segundo.-Os citados anexos atópanse expostos nos taboleiros de anuncios da Consellería da Presidencia e Administración Pública e nos das súas delegacións provinciais, no da Delegación Territorial da Consellería de Pesca, Marisqueo e Acuicultura en Vigo e nas oficinas comarcais da Xunta de Galicia.</p>
<p>Terceiro.-As listas entrarán en vigor a partir do día seguinte ó da publicación desta resolución no Diario Oficial de Galicia.</p>
<p>Para os efectos de información, o teléfono de contacto é o 902 12 00 12 en horarios das 9 ás 19 horas de luns a venres e das 9 ás 14 horas os sábados.</p>
<p>Cuarto.-Contra esta resolución poderán os interesados interpoñer recurso de alzada perante o conselleiro da Presidencia e Administración Pública no prazo dun mes a partir da publicación desta resolución no Diario Oficial de Galicia.</p>
<p>Santiago de Compostela, 1 de xuño de 1999.</p>
<p>Joaquín López-Rúa Soler</p>
<p>Director xeral da Función Pública</p>

