---
date: '1999-03-09'
id: 4ED2
page: 2
number: 47
agency: CONCELLO DE SADA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19990309/Anuncio4ED2_gl.html'
---
<p>En cumprimento do acordo adoptado pola Comisión de Goberno con data do 8-2-1999, anúnciase a contratación das obras de dotación, servicios, saneamento e abastecemento de auga na parroquia de Sotuo 2ª fase pro procedemento aberto e curso e trámite de urxencia.</p>
<p>De conformidade co disposto no artigo 79 da LCAP anúnciase concurso por procedemento aberto para adxudica-las obras anteriormente sinaladas conforme o seguinte contido:</p>
<p>1. Obxecto do contrato: é obxecto do contrato a execución das obras de dotación, servicios, saneamento e abastecemento de auga na parroquia de Souto 2ª fase.</p>
<p>2. Duración do contrato: un mes.</p>
<p>3. Tipo de licitación: 9.386.688 ptas.</p>
<p>4. Pago: o pagamento do prezo de adxudicación farase efectivo con cargo á partida 441.0.60141 do orzamento do exercicio de 1999.</p>
<p>5. Publicidade dos pregos: estarán de manifesto tódolos días hábiles nas oficinas municipais, Departamento de Contratación.</p>
<p>6. Garantía provisional: non se esixe.</p>
<p>7. Exposición do prego de cláusulas administrativas particulares: durante os oito primeiros días hábiles seguintes á publicación deste anuncio no DOG, suspendéndose a licitación en caso de impugnación.</p>
<p>8. Garantía definitiva: 0 4% do orzamento.</p>
<p>9. Presentación de proposicións: durante os trece días naturais seguintes á publicación do anuncio de licitación no DOG.</p>
<p>10. Apertura de proposicións: terá lugar ás 13 horas do terceiro día hábil seguinte á conclusión do prazo para presentación de proposicións.</p>
<p>11. Modelo de proposición: o recollido no prego de cláusulas administrativas.</p>
<p>Sada, 9 de febreiro de 1999.</p>
<p>Ramón Rodríguez Ares</p>
<p>Alcalde</p>

