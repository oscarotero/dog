---
date: '1999-03-09'
id: 4DDE
page: 2
number: 47
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 5 de marzo de 1999 pola que se determinan os servicios mínimos
  dirixidos a garanti-los servicios prestados polo persoal do Hospital do
  Meixoeiro durante a folga que se levará a efecto desde as 10 ás 11 horas do
  día 10 de marzo de 1999.
range: Orde
url: 'https://www.xunta.gal/dog/Publicados/1999/19990309/Anuncio4DDE_gl.html'
---
<p>O artigo 28.2º da Constitución española recoñece, como dereito fundamental da persoa, o dereito á folga.</p>
<p>O exercicio deste dereito na Administración e nas empresas, entidades e institucións públicas ou privadas, que presten servicios públicos ou de recoñecida e inaprazable necesidade, no ámbito e competencias da Comunidade Autónoma de Galicia, está condicionado ó mantemento dos servicios esenciais fixados no artigo 2 do Decreto 155/1998 do 9 de xuño (DOG nº 116, do 20 de xuño), entre os que se atopa a sanidade.</p>
<p>O exercicio público da prestación da asistencia sanitaria non se pode ver afectado gravemente polo lexítimo dereito do exercicio de folga, xa que aquel é considerado e recoñecido prioritariamente en relación a este.</p>
<p>O artigo 3 do citado decreto faculta os conselleiros competentes, por razón dos servicios esenciais afectados, para que, mediante orde e diante de cada situación de folga, decidan o mínimo de actividade necesaria para asegura-lo mantemento de tales servicios, así como para determina-lo persoal necesario para a súa prestación.</p>
<p>Convocada folga que afecta o persoal do Hospital do Meixoeiro que se levará a a efecto desde as 10 ás 11 horas do día 10 de marzo de 1999 oído o comité de folga, esta consellería</p>
<p>DISPÓN:</p>
<p>Artigo 1º</p>
<p>A folga convocada desde as 10 ás 11 horas do día 10 de marzo de 1999 que afecta o persoal do Hospital do Meixoeiro enténdese condicionada ó mantemento dos servicios mínimos que se establecen no anexo desta orde.</p>
<p>Os servicios mínimos que se fixan resultan totalmente imprescindibles para mante-la adecuada cobertura dos servicios da institución sanitaria, para evitar que se produzan graves prexuízos ós usuarios.</p>
<p>Tales mínimos responden á necesidade de compatibiliza-lo respecto ineludible ó exercicio do dereito á folga, coa atención ós usuarios que, baixo ningún concepto, poden quedar desasistidos polas características do servicio dispensado.</p>
<p>É por iso, que se manteñen os servicios mínimos necesarios para garanti-la asistencia imprescindible ós pacientes hospitalizados, así como a atención urxente ós usuarios, que non pode aprazarse sen consecuencias negativas para a saúde.</p>
<p>Entrando na análise pormenorizada dos servicios mínimos, establécense os criterios rectores para determina-los que se corresponden cos asinados coas centrais sindicais con motivo das folgas anteriores. Loxicamente, os citados criterios e a conseguiente determinación de efectivos para a presente folga adáptanse, en adecuada ponderación, á brevidade do tempo de duración dos paros da folga que nos ocupa.</p>
<p>Estes criterios rectores aplícanse do seguinte xeito:</p>
<p>* Persoal facultativo:</p>
<p>I. Cobertura do 100% da actividade urxente nun dobre ámbito.</p>
<p>-Servicios de urxencias e gardas médicas.</p>
<p>-Quirófanos urxentes para a atención dos usuarios que, ó ingresaren, requiran intervención cirúrxica inaprazable.</p>
<p>II. Cobertura da actividade cirúrxica dos pacientes hospitalizados, respecto ás patoloxías que poñan en perigo a vida destes ou agraven o seu estado de saúde.</p>
<p>III. Na área de hospitalización establecerase o número necesario para garanti-la atención indefectible dos pacientes hospitalizados.</p>
<p>IV. Garantirase, así mesmo, a realización das probas complementarias urxentes e as que se refiran ós pacientes hospitalizados que, ó criterio do facultativo, sexan necesarias.</p>
<p>V. Atenderanse tamén as consultas urxentes ou preferentes.</p>
<p>* Persoal sanitario non facultativo:</p>
<p>I. Cobertura do 100% da actividade urxente nun dobre ámbito:</p>
<p>-Servicios de urxencias.</p>
<p>-Quirófanos urxentes e programados para a atención dos usuarios que, ó ingresaren, requiran intervención cirúrxica inaprazable.</p>
<p>II. Na área de hospitalización, establecerase o número necesario para garanti-los coidados dos pacientes hospitalizados, en correspondencia cos efectivos dun domingo ou festivo.</p>
<p>III. No ámbito dos servicios centrais, garantirase a realización das probas complementarias urxentes e as que se refiran ós doentes hospitalizados que, ó criterio do facultativo, sexan necesarias.</p>
<p>IV. Unidades especiais.</p>
<p>Coidados críticos: o mesmo que para un domingo ou festivo.</p>
<p>Dialise: o número necesario para garanti-los coidados dos doentes afectados.</p>
<p>V. Atenderanse tamén as consultas urxentes ou preferentes.</p>
<p>* Persoal non sanitario:</p>
<p>I. Áreas de hospitalización: número de efectivos equivalente ó dos domingos ou festivos.</p>
<p>II. Servicio de admisión: número equivalente ó dos domingos ou festivos.</p>
<p>III. Cita previa: número de efectivos que garanta a atención ó doente que o requira 30%.</p>
<p>IV. Atención ó doente: número de efectivos que garanta a atención ó doente que o requira 30%.</p>
<p>V. Servicio de mantemento: número equivalente ós domingos e festivos.</p>
<p>VI. Servicios de lavandería: número equivalente ós domingos e festivos.</p>
<p>VII. Hostalería: número equivalente ós domingos e festivos.</p>
<p>VIII. Conductores: un efectivo.</p>
<p>IX. Servicios administrativos:</p>
<p>Dirección-Información e Control de Xestión: un efectivo por cada servicio.</p>
<p>De persoal: 40% dos efectivos.</p>
<p>De subministracións: 25% dos efectivos.</p>
<p>Almacéns: 25% dos efectivos.</p>
<p>Contabilidade: 25% dos efectivos.</p>
<p>Celadores: número equivalente ós domingos e festivos, quirófano 100%.</p>
<p>Con tales premisas determínase no anexo desta resolución, por grupos profesionais, o número de servicios mínimos do persoal afectado.</p>
<p>Artigo 2º</p>
<p>A designación nominal, con carácter rotatorio, do persoal que deberá cubri-los distintos servicios será determinada polo director-xerente do centro, e publicada nos taboleiros de anuncios do centro de traballo.</p>
<p>Artigo 3º</p>
<p>Os prazos e alteracións no traballo por parte do persoal necesario para o mantemento dos servicios mínimos determinados no anexo serán considerados ilegais para os efectos do establecido no artigo 16.1º do Real decreto lei 17/1977, do 4 de marzo (BOE nº 58, do 9 de marzo de 1977).</p>
<p>Artigo 4º</p>
<p>O disposto nos artigos anteriores non significará ningún tipo de limitación dos dereitos que a normativa reguladora da folga recoñece ó persoal nesta situación, nin tampouco sobre a tramitación e efectos das peticións que a motiven.</p>
<p>Artigo 5º</p>
<p>Sen prexuízo do que establecen os artigos anteriores, deberanse observa-las normas legais e regulamentarias vixentes en materia de garantías dos usuarios dos establecementos sanitarios.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 5 de marzo de 1999.</p>
<p>José Mª. Hernández Cochón</p>
<p>Conselleiro de Sanidade e Servicios Sociais</p>
<p>ANEXO</p>
<p>Persoal facultativo</p>
<p>*Facultativos de urxencias o 100%.</p>
<p>*Facultativos de garda o 100%.</p>
<p>*Facultativo de quirófano programado o 100%.</p>
<table><tbody><tr><td></td></tr>
<tr><td>Servicios</td><td>S. mínimos
Nº efectivos</td></tr>
<tr><td></td></tr>
</tbody></table>
<table><tbody><tr><td>Análises clínicas</td><td>1</td></tr>
<tr><td>Anatomía patolóxica</td><td>1</td></tr>
<tr><td>Anestesia</td><td>1</td></tr>
<tr><td>Aparello dixestivo</td><td>1</td></tr>
<tr><td>Cardioloxía</td><td>1</td></tr>
<tr><td>Cirurxía xeral</td><td>1</td></tr>
<tr><td>Cirurxía plástica</td><td>1</td></tr>
<tr><td>Endocrinoloxía</td><td>1</td></tr>
<tr><td>Farmacia</td><td>1</td></tr>
<tr><td>Xeriatría</td><td>1</td></tr>
<tr><td>Xinecoloxía</td><td>1</td></tr>
<tr><td>Hematoloxía</td><td>2</td></tr>
<tr><td>Inmunoloxía</td><td>1</td></tr>
<tr><td>Medicina interna</td><td>1</td></tr>
<tr><td>Medicina nuclear</td><td>1</td></tr>
<tr><td>Medicina preventiva</td><td>1</td></tr>
<tr><td>Microbioloxía</td><td>1</td></tr>
<tr><td>Nefroloxía</td><td>1</td></tr>
<tr><td>Neumoloxía</td><td>1</td></tr>
<tr><td>Neurofisioloxía</td><td>1</td></tr>
<tr><td>Neuroloxía</td><td>1</td></tr>
<tr><td>O.R.L.</td><td>1</td></tr>
<tr><td>Oftalmoloxía</td><td>1</td></tr>
<tr><td>Oncoloxía</td><td>1</td></tr>
<tr><td>Psiquiatría</td><td>1</td></tr>
<tr><td>Radioloxía</td><td>3</td></tr>
<tr><td>Rehabilitación</td><td>1</td></tr>
<tr><td>Reumatoloxía</td><td>1</td></tr>
<tr><td>Traumatoloxía</td><td>1</td></tr>
<tr><td>U.C.I.</td><td>2</td></tr>
<tr><td>Uroloxía</td><td>1</td></tr>
<tr><td></td></tr>
<tr><td>Total</td><td>36</td></tr>
</tbody></table>
<p>Persoal sanitario non facultativo</p>
<table><tbody><tr><td></td></tr>
<tr><td>Categoría</td><td>Nº de efectivos</td></tr>
<tr><td></td></tr>
</tbody></table>
<table><tbody><tr><td>ATS/DUE</td><td>67</td></tr>
<tr><td>Técnicos especialistas</td><td>21</td></tr>
<tr><td>Fisioterapeutas</td><td>4</td></tr>
<tr><td>Aux. de enfermería</td><td>57</td></tr>
<tr><td></td></tr>
<tr><td>Total</td><td>149</td></tr>
</tbody></table>
<p>Persoal non sanitario</p>
<table><tbody><tr><td></td></tr>
<tr><td>Servicio</td><td>Nº de efectivos</td></tr>
<tr><td></td></tr>
</tbody></table>
<table><tbody><tr><td>Admisión</td><td>9 Aux. Adtivos.</td></tr>
<tr><td>P. subalterno</td><td>25 celadores</td></tr>
<tr><td>Hostalería</td><td>1 Aux. Adtivo.
6 lavandeiras
15 pranchadoras
1 gobernante</td></tr>
<tr><td>Servicios xerais</td><td>1 Aux. Adtivo.
1 celador
1 telefonista
1 conductor</td></tr>
</tbody></table>
<table><tbody><tr><td></td></tr>
<tr><td>Servicio</td><td>Nº de efectivos</td></tr>
<tr><td></td></tr>
</tbody></table>
<table><tbody><tr><td>Mantemento</td><td>1 Pers. de oficio</td></tr>
<tr><td>Subministracións/Almacén</td><td>2 Aux. Adtivos. Sum.
1 Aux. Adm. almacén
2 celadores almacén</td></tr>
<tr><td>Persoal</td><td>2 Aux. Adtivos.</td></tr>
<tr><td>Contabilidade</td><td>1 Aux. Adtivos.</td></tr>
<tr><td>Xerencia</td><td>1 Aux. Adm. dirección
2 azafatas
1 superv.-Att. paciente
1 Aux. Adm.-C. Xestión</td></tr>
<tr><td></td></tr>
<tr><td>Total</td><td>75</td></tr>
</tbody></table>

