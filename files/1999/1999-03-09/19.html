---
date: '1999-03-09'
id: 4E1A
page: 2
number: 47
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 15 de decembro de 1998, da Dirección Xeral de Industria, pola
  que se ordena a publicación, no Diario Oficial de Galicia, do acordo do
  Consello da Xunta de Galicia do 10 de decembro de 1998, polo que se aproba
  definitivamente o proxecto sectorial de incidencia supramunicipal do parque
  eólico denominado Fonte Toxoso.
range: Resolución
url: 'https://www.xunta.gal/dog/Publicados/1999/19990309/Anuncio4E1A_gl.html'
---
<p>En cumprimento do disposto no artigo 25.4º da Lei 10/1995, do 23 de novembro, de ordenación</p>
<p>do territorio de Galicia, esta dirección xeral dispón que se publique no DOG o acordo adoptado polo Consello da Xunta de Galicia na súa reunión do 10 de decembro de 1998, da que a súa parte dispositiva é o seguinte texto literal:</p>
<p>«1. Aprobar definitivamente o proxecto sectorial de incidencia supramunicipal denominado parque eólico Fonte Toxoso.</p>
<p>2. De conformidade co contido do acordo do Consello da Xunta de Galicia do 1 de outubro de 1997, polo que se aproba o Plan Eólico de Galicia como proxecto sectorial de incidencia supramunicipal, o planeamento dos concellos de Vilalba e Abadín queda vinculado ás determinacións contidas no proxecto sectorial que se aproba.</p>
<p>Consecuentemente, non se requirirá autorización urbanística previa para as instalacións incluídas no citado proxecto.».</p>
<p>Contra a presente resolución, que non pon fin á vía administrativa, poderá interpoñerse, se é o caso, recurso ordinario ante o conselleiro de Industria e Comercio no prazo dun mes contado desde a súa publicación, conforme o establecido no artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 15 de decembro de 1998.</p>
<p>Joaquín del Moral Crespo</p>
<p>Director xeral de Industria</p>

