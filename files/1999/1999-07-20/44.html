---
date: '1999-07-20'
id: CA9A
page: 9407
number: 138
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación definitiva da modificación do plan parcial do polígono
  A-1.1-O Bao, do Plan Xeral de Ordenación Urbana.
range: Anuncio
url: 'https://www.xunta.gal/dog/Publicados/1999/19990720/AnuncioCA9A_gl.html'
---
<p>O Pleno da Corporación, en sesión do 29-4-1999, aprobou definitivamente a modificación puntual do</p>
<p>plan parcial do polígono A-1.1-O Bao, do Plan Xeral de Ordenación Urbana, promovida mediante iniciativa particular por Granja del Bao, S.A. e redactada polos arquitectos José A. e Ignacio Hermo Túñez, coa finalidade de modifica-los retranqueos esixibles da Ordenanza de Edificación Industrial-Comercial (I-C), fondos de parcela e laterais, reducindo eses retranqueos e permitindo unha maior ocupación en planta, sen modifica-la distancia á fronte nin ningún outro dos parámetros autorizados.</p>
<p>De conformidade co informe da CPTOPV do 18-3-1999, os novos retranqueos propostos só afectarán a linderos entre parcelas do polígono, respectando o mínimo de 3 m fixado polo plan parcial vixente para lindeiros que dan a zonas verdes, equipamentos e de propiedades exteriores ó polígono e, así mesmo, estes novos retranqueos son acordes e compatibles cos coeficientes de ocupación máxima establecidos para cada parcela nas fichas individualizadas contidas no punto 4.2 do plan parcial vixente, coeficientes que terán que respectarse en tódolos casos.</p>
<p>O que se fai público para a súa executividade, subliñándose que contra este acto administrativo, que pon fin á vía administrativa, se poderá interpoñer ben o recurso potestativo de reposición perante o mesmo órgano que a dictou e no prazo dun mes contados desde o día seguinte ó da súa notificación, consonte co establecido no artigo 116.1º da Lei 30/1992, do 26 de novembro, na redacción dada pola Lei 4/1999, ou ben directamente o recurso contencioso-administrativo perante o Xulgado do Contencioso-Administrativo de Pontevedra no prazo de dous meses, contados a partir do día seguinte ó da súa notificación, conforme o disposto nos artigos 8.1º e 46.1º da Lei 29/1998, do 13 de xullo.</p>
<p>De se interpoñe-lo recurso potestativo de reposición, este deberá ser resolto e notificado no prazo dun mes segundo se establece no artigo 117.2º da citada Lei 30/1992, modificada pola Lei 4/1999, entendéndose desestimado polo transcurso do mencionado prazo sen resolución expresa, de conformidade co establecido no artigo 43.2º desa Lei 30/1992, podéndose entón interpoñer recurso contencioso-administrativo dentro do prazo de seis meses contados desde o día seguinte a aquel no que se deba entender presuntamente desestimado o recurso de reposición interposto, conforme o establecido no artigo 46.1º e 4º da Lei 29/1998.</p>
<p>Non obstante, tamén se poderá interpoñer calquera outro recurso que os interesados consideren procedentes consonte a dereito.</p>
<p>Pontevedra, 24 de maio de 1999.</p>
<p>Juan Luis Pedrosa Fernández</p>
<p>Alcalde</p>
<p>Julio Dapena Outomuro</p>
<p>Secretario xeral</p>

