---
date: '1999-04-14'
id: '6646'
page: 4
number: 70
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 7 de abril de 1999 pola que se anuncian, mediante procedemento
  aberto por concurso e trámite urxente, as seguintes contratacións de obras:
  renovación de cuberta do almacén de Cureñas, castelo de San Felipe (Ferrol);
  rehabilitación dun edificio para centro sociocultural, xuvenil e da terceira
  idade (II fase), en Redondela (Pontevedra); proxecto básico e de execución dun
  centro sociocultural, xuvenil e da terceira idade (II fase), en
  Chapela-Redondela (Pontevedra).
range: Resolución
url: 'https://www.xunta.gal/dog/Publicados/1999/19990414/Anuncio6646_gl.html'
---
<p>A Consellería de Cultura, Comunicación Social e Turismo, unha vez cumpridos os trámites administrativos correspondentes, resolveu anuncia-la licitación, mediante procedemento aberto por concurso e trámite de urxencia, dos seguintes contratos de obras:</p>
<p>1. Proxecto básico e de execución para as obras de renovación de cuberta do almacén de Cureñas, castelo de San Felipe (Ferrol).</p>
<p>Orzamento de licitación: quince millóns cincocentas catro mil duascentas dúas pesetas (15.504.202 ptas.), IVE incluído.</p>
<p>Prazo de execución: catro (4) meses.</p>
<p>Garantía provisional: dispensada.</p>
<p>Clasificación do contratista: grupo K, subgrupo 7, categoría c.</p>
<p>2. Rehabilitación do edificio para centro sociocultural, xuvenil e da terceira idade (II fase), Redondela-Pontevedra.</p>
<p>Orzamento de licitación: cento dezaseis millóns novecentas corenta e nove mil oitocentas cincuenta e catro pesetas (116.949.854 ptas.), IVE incluído.</p>
<p>Prazo de execución: tres (3) meses.</p>
<p>Garantía provisional: dispensada.</p>
<p>Clasificación do contratista: grupo C, categoría f.</p>
<p>3. Proxecto básico e de execución do centro sociocultural, xuvenil e da terceira idade (II fase), en Chapela- Redondela (Pontevedra).</p>
<p>Orzamento de licitación: quince millóns catrocentas cinco mil seiscentas vintesete pesetas (15.405.627 ptas.), IVE incluído.</p>
<p>Prazo de execución: dous (2) meses.</p>
<p>Garantía provisional: non se esixe.</p>
<p>Clasificación do contratista: grupo C, categoría d.</p>
<p>Exposición da documentación: os pregos de cláusulas administrativas e os proxectos estarán de manifesto no Servicio de Obras e Contratación da Consellería de Cultura, Comunicación Social e Turismo, e nas delegacións provinciais durante o prazo de presentación de proposicións, de 10 a 14 horas, e no teléfono 981 58 89 38.</p>
<p>Prazo de presentación de proposicións: será ata as 14 horas do décimo terceiro día natural, contado a partir do día seguinte ó da publicación da presente resolución no DOG.</p>
<p>Lugar de presentación de proposicións: no rexistro xeral da consellería en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 7 do prego de cláusulas administrativas particulares.</p>
<p>Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisión de proposicións na Sala de Xuntas da Consellería de Cultura, Comunicación Social e Turismo.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio do presente concurso correrá por conta dos adxudicatarios.</p>
<p>Santiago de Compostela, 7 de abril de 1999.</p>
<p>P.D. (Orde 15-12-1997)</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>

