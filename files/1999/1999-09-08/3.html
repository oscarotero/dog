---
date: '1999-09-08'
id: F00A
page: 11
number: 174
agency: CONSELLERÍA DE SANIDADE E SERVICIOS SOCIAIS
section: II. AUTORIDADES E PERSOAL
title: >-
  Orde do 3 de agosto de 1999 pola que se nomea novo membro do Comité Ético de
  Investigación Clínica de Galicia.
range: Orde
url: 'https://www.xunta.gal/dog/Publicados/1999/19990908/AnuncioF00A_gl.html'
---
<p>Os comités éticos de investigación clínica son os encargados de emitir informe sobre tódolos ensaios clínicos que se fan dentro do seu ámbito territorial. A súa acreditación correspóndelle ó conselleiro de Sanidade e Servicios Sociais, por proposta da dirección xeral do Servicio Galego de Saúde competente, segundo o disposto no artigo 9 do Decreto 32/1996, do 25 de xaneiro, polo que se regula a realización dos ensaios clínicos na Comunidade Autónoma de Galicia.</p>
<p>En consecuencia, en virtude das facultades que me confire o artigo 38 da Lei 1/1983, do 22 de febreiro, reguladora da Xunta e do seu presidente, reformada pola Lei 11/1988, do 20 de outubro, e a disposición adicional primeira do Decreto 32/1996, do 25 de xaneiro, polo que se regula a realización de ensaios clínicos na Comunidade Autó-</p>
<p>noma de Galicia, por proposta da División de Farmacia e Productos Sanitarios do Servicio Galego de Saúde,</p>
<p>DISPOÑO:</p>
<p>Artigo único.-Noméase membro do Comité de Investigación Clínica de Galicia, creado pola Orde do 11 de xullo de 1996, a persoa relacionada no anexo.</p>
<p>Santiago de Compostela, 3 de agosto de 1999.</p>
<p>José María Hernández Cochón</p>
<p>Conselleiro de Sanidade e Servicios Sociais</p>
<p>ANEXO</p>
<p>Novo membro do CEIC de Galicia: Rubén Víctor Lois Calviño.</p>

