---
date: '1999-09-08'
id: F076
page: 11
number: 174
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 17 de agosto de 1999 sobre autorización de apertura dun novo
  establecemento da axencia de viaxes Ultratur, S.L., sita na rúa de Compostela,
  1, da Coruña.
range: Resolución
url: 'https://www.xunta.gal/dog/Publicados/1999/19990908/AnuncioF076_gl.html'
---
<p>Visto o expediente instruído por instancia de José Manuel Manciñeiras Corral, na súa calidade de representante legal da entidade mercantil Ultratur, S.L., en solicitude da autorización de apertura dun novo establecemento, na Coruña, na rúa Compostela, 1, da axencia de viaxes Ultratur, S.L., do grupo maiorista-minorista, co código identificativo XG-7, que ten a súa casa central en Vigo, na rúa Cánovas del Castillo, 22.</p>
<p>Resultando que o interesado xunto coa solicitude achegou toda a documentación a que fai referencia o artigo 10 do Regulamento das axencias de viaxes de Galicia, aprobado mediante o Decreto 155/1989, do 22 de xuño.</p>
<p>Resultando que na tramitación do expediente se observaron tódolos requisitos e formalidades establecidas regulamentariamente.</p>
<p>Considerando que na empresa solicitante e no novo establecemento da axencia de viaxes, concorren tódalas condicións esixidas polo mencionado regulamento para a obtención da súa autorización.</p>
<p>Vistos o Real decreto 2086/1983, do 1 de setembro, de traspaso de funcións e servicios do Estado á Comunidade Autónoma de Galicia en materia de turismo, a Lei 1/1983, do 22 de febreiro, reguladora da Xunta de Galicia e do seu presidente, o Decreto 155/1989, do 22 de xuño, polo que se aproba o regulamento das axencias de viaxes de Galicia, e a Orde do 12 de xaneiro de 1998 da Consellería de Cultura, Comunicación Social e Turismo pola que se delega no director xeral de Turismo a competencia para autoriza-los novos establecementos e dependencias auxiliares das axencias de viaxes xa autorizadas, esta dirección xeral de Turismo</p>
<p>RESOLVE:</p>
<p>Autorizarlle á axencia de viaxes Ultratur, S.L., sita en Vigo, na rúa Cánovas del Castillo, 22, da que é titular a entidade mercanitl Ultratur, S.L., a apertura dun novo establecemento na Coruña, na rúa Compostela, 1, que será inscrito no Rexistro de Empresas e Actividades Turísticas da Comunidade Autónoma galega.</p>
<p>Contra esta resolución, que pon fin á vía administrativa, poderase interpoñer recurso contencioso-administrativo ante o Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia, de conformidade co artigo 46 da Lei 29/1998, do 13 de xullo, reguladora da xurisdicción contencioso-administrativa.</p>
<p>Previamente poderá interpoñer recurso potestativo de reposición no prazo dun mes contado desde o día seguinte ó da publicación de presente resolución no DOG.</p>
<p>Todo iso sen prexuízo da posibilidade de interpoñer recurso extraordinario de revisión nos supostos e prazos previstos no artigo 118 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 17 de agosto de 1999.</p>
<p>P.D. (Orde 12-1-1998)</p>
<p>Aurelio Miras Portugal</p>
<p>Director xeral de Turismo</p>

