---
date: '1999-06-16'
id: A566
page: 7602
number: 114
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: I. DISPOSICIÓNS XERAIS
title: >-
  Orde do 31 de maio de 1999 pola que se regulan os ficheiros automatizados de
  datos de caráter persoal existentes na Consellería de Xustiza, Interior e
  Relacións Laborais.
range: Orde
url: 'https://www.xunta.gal/dog/Publicados/1999/19990616/AnuncioA566_gl.html'
---
<p>O artigo 18 da Lei orgánica 5/1992, do 29 de outubro, de regulación do tratamento de datos de carácter persoal, establece que a creación, modificación ou supresión dos ficheiros automatizados das administracións públicas só poderá facerse por medio de disposición xeral publicada no Boletín Oficial del Estado ou diario oficial correspondente.</p>
<p>A Consellería de Xustiza, Interior e Relacións Laborais creou os ficheiros automatizados de carácter persoal por ordes do 27 de xullo de 1994 e do 14 de febreiro de 1995, pero as alteracións producidas na estructura orgánica da Consellería de Xustiza, Interior e Relacións Laborais (Decreto 227/1998, do 10 de xullo), derivadas da asunción de novas competencias, motivan a creación de novos ficheiros automatizados, así como a modificación dos existentes.</p>
<p>En consecuencia, e de acordo co artigo 34 da Lei 1/1983, do 22 de febreiro, reguladora da Xunta e do seu presidente,</p>
<p>DISPOÑO:</p>
<p>Artigo 1º</p>
<p>Os ficheiros automatizados de datos de carácter persoal existentes na Consellería de Xustiza, Interior e Relacións Laborais son os que se relacionan no anexo desta orde.</p>
<p>Artigo 2º</p>
<p>Os titulares dos órganos responsables de cada ficheiro automatizado adoptarán, baixo a superior dirección do conselleiro, as medidas de xestión e organización que sexan necesarias para asegura-la confidencialidade, seguridade e integridade dos datos, así como as conducentes a facer efectivas as garantías, obrigas e dereitos recoñecidos na Lei orgánica 5/1992, do 29 de outubro, e nas súas normas de desenvolvemento.</p>
<p>Artigo 3º</p>
<p>Para a cesión de datos ós servicios de estatística das administracións públicas, observarase o disposto na normativa vixente da Comunidade Autónoma de Galicia en materia de estatística.</p>
<p>Disposición derrogatoria</p>
<p>Quedan derrogadas as ordes de 27 de xullo de 1994 e do 27 de febreiro de 1995.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 31 de maio de 1999.</p>
<p>Jesús Carlos Palmou Lorenzo</p>
<p>Conselleiro de Xustiza, Interior e Relacións Laborais</p>
<p>ANEXO</p>
<p>FICHEIROS DEPENDENDENTES DA SECRETARÍA XERAL</p>
<p>1. Ficheiro: persoal.</p>
<p>Usos e fins previstos: a ordenación de xeito automatizado da xestión do persoal da consellería (agás o persoal pertencente a forzas e corpos de seguridade do Estado adscrito á Comunidade Autónoma); mantemento das relacións de postos de traballo, datos de nómina para orzar prazas e control dos permisos e ausencias do persoal.</p>
<p>Persoas ou colectivos sobre os que se pretende obter datos de carácter persoal ou que resulten obrigados a subministralos: persoal administrativo e laboral que presta os seus servicios na consellería.</p>
<p>Procedemento de recollida de datos de carácter persoal: de administracións públicas e de declaración dos propios interesados.</p>
<p>Estructura básica do ficheiro e tipos de datos incluídos nel:</p>
<p>Datos identificativos.</p>
<p>De carácter persoal.</p>
<p>Académicos e profesionais.</p>
<p>De emprego e de carreira administrativa.</p>
<p>De nómina e de axudas de acción social.</p>
<p>Cesión de datos que se prevén: non se prevén cesións.</p>
<p>Órgano administrativo responsable do ficheiro: secretaría xeral.</p>
<p>Servicio ou unidade ante o que poden exercitarse os dereitos de acceso, rectificación e cancelación, cando procedan: Servicio de Xestión Económica e Persoal.</p>
<p>2. Ficheiro: sancións.</p>
<p>Usos e fins previstos: control estatístico dos recursos e expedientes sancionadores en materia de espectáculos públicos.</p>
<p>Persoas ou colectivos sobre os que se pretende obter datos de carácter persoal ou que resulten obrigados a subministralos: persoa físicas ou xurídicas dedicadas á actividade de espectáculos públicos incursos en expedientes sancionadores.</p>
<p>Procedemento de recollida de datos de carácter persoal: declaracións dos propios interesados ou dos seus representantes legais.</p>
<p>Estructura básica do ficheiro e tipos de datos incluídos nel:</p>
<p>Datos identificativos.</p>
<p>Infraccións.</p>
<p>Información comercial.</p>
<p>Cesión de datos que se prevén: non se prevén.</p>
<p>Órgano administrativo responsable do ficheiro: secretaría xeral da consellería.</p>
<p>Servicio ou unidade ante o que poden exercitarse os dereitos de acceso, rectificación e cancelación, cando procedan: Servicio Técnico-Xurídico da Secretaría Xeral.</p>
<p>FICHEIROS DEPENDENDENTES DA DIRECCIÓN XERAL</p>
<p>DE XUSTIZA E ADMINISTRACIÓN LOCAL</p>
<p>1. Ficheiro: obxectores.</p>
<p>Usos e fins previstos: leva-lo mantemento dos datos dos obxectores, incluíndo os centros onde realicen a prestación; consulta-los permisos e vacacións desfrutados; domicilia-lo cobramento de haberes e, cando proceda, do seguro.</p>
<p>Persoas ou colectivos sobre os que se pretende obter datos de carácter persoal ou que resulten obrigados a subministralos: persoas que se acollen á prestación social substitutoria.</p>
<p>Procedemento de recollida de datos de carácter persoal: de declaracións dos propios interesados.</p>
<p>Estructura básica do ficheiro e tipos de datos incluídos nel:</p>
<p>Datos identificativos.</p>
<p>Administrativos.</p>
<p>Económicos-financeiros (bancarios e do seguro).</p>
<p>Cesión de datos que se prevén: ó Ministerio de Xustiza e á Federación Galega de Municipios e Provincias (Fegamp).</p>
<p>Órgano administrativo responsable do ficheiro: Dirección Xeral de Xustiza e Administración Local.</p>
<p>Servicio ou unidade ante o que poden exercitarse os dereitos de acceso, rectificacións e cancelación, cando procedan: Servicio de Obxección de Conciencia.</p>
<p>FICHEIROS DEPENDENDENTES DA DIRECCIÓN XERAL</p>
<p>DE RELACIÓNS LABORAIS</p>
<p>1. Ficheiro: accidentes.</p>
<p>Usos e fins previstos: xestión de estatísticas internas sobre accidentes de traballo; seguridade, control interno e de estatística pública.</p>
<p>Persoas ou colectivos sobre os que se pretende obter datos de carácter persoal ou que resulten obrigados a subministralos: persoas que teñan accidentes laborais e enfermedades profesionais.</p>
<p>Procedemento de recollida de datos de carácter persoal: de rexistros públicos.</p>
<p>Estructura básica do ficheiro e tipos de datos incluídos nel:</p>
<p>Datos identificativos.</p>
<p>Datos de características persoais.</p>
<p>Datos de emprego.</p>
<p>Cesión de datos que se prevén: non se prevén.</p>
<p>Órgano administrativo responsable do ficheiro: Dirección Xeral de Relacións Laborais.</p>
<p>Servicio ou unidade ante o que poden exercitarse os dereitos de acceso, rectificación e cancelación, cando procedan: Subdirección Xeral de Seguridade e Hixiene.</p>
<p>2. Ficheiro: representantes elixidos.</p>
<p>Usos e fins previstos: control e mantemento dos representantes elixidos nas distintas candidaturas para unha empresa ou Administración.</p>
<p>Persoas ou colectivos sobre os que se pretende obter datos de carácter persoal ou que resulten obrigados a subministralos: traballadores que resulten elixidos nas diferentes candidaturas presentadas nunha empresa no proceso das eleccións sindicais.</p>
<p>Procedemento de recollida de datos de carácter persoal: de administracións públicas, por declaracións dos propios interesados ou por formularios.</p>
<p>Estructura básica do ficheiro e tipos de datos incluídos nel:</p>
<p>Datos identificativos.</p>
<p>Datos de características persoais.</p>
<p>Sindicato de afiliación ó que representa.</p>
<p>Antigüidade na empresa.</p>
<p>Colexio electoral.</p>
<p>Cesión de datos que se prevén: ó Ministerio de Traballo, con fins estatísticos (previsto polo artigo 22.1º do Real decreto 1844/1994, do 9 de setembro).</p>
<p>Órgano administrativo responsable do ficheiro: Dirección Xeral de Relacións Laborais.</p>
<p>Servicio ou unidade ante o que poden exercitarse os dereitos de acceso, rectificación e cancelación, cando procedan: Subdirección Xeral de Traballo.</p>
<p>FICHEIROS DEPENDENTES DA DIRECCIÓN XERAL DE INTERIOR</p>
<p>1. Ficheiro: empregados.</p>
<p>Usos e fins previstos: mante-lo rexistro de empregados en salóns, bingos e casinos. Expedi-lo correspondente carné de empregado.</p>
<p>Persoas ou colectivos sobre os que se pretende obter datos de carácter persoal ou que resulten obrigados a subministralos: traballadores de salóns, bingos e casinos.</p>
<p>Procedemento de recollida de datos de carácter persoal: de declaración dos propios interesados ou dos seus representantes.</p>
<p>Estructura básica do ficheiro e tipos de datos incluídos nel:</p>
<p>Datos indentificativos.</p>
<p>Cesión de datos que se prevén: non se prevén cesións.</p>
<p>Órgano administrativo responsable do ficheiro: Dirección Xeral de Interior.</p>
<p>Servicio ou unidade ante o que poden exercitarse os dereitos de acceso, rectificación e cancelación, cando procedan: Subdirección Xeral de Interior.</p>
<p>2. Ficheiro: individuos.</p>
<p>Usos e fins previstos: uso polo sistema de xestión de máquinas recreativas usado no rexistro de empresas operadoras de salóns bingos e casinos.</p>
<p>Persoas ou colectivos sobre os que se pretende obter datos de carácter persoal ou que resulten obrigados a subministralos: socios ou representantes de empresas operadoras ou sociedades titulares de bingos, casinos e salóns; titulares de establecementos con máquinas recreativas.</p>
<p>Procedemento de recollida de datos de carácter persoal: de declaracións dos propios interesados ou dos seus representantes.</p>
<p>Estructura básica do ficheiro e tipos de datos incluídos nel</p>
<p>Datos identificativos.</p>
<p>Cesión de datos que se prevén: non se prevén cesións.</p>
<p>Órgano administrativo responsable do ficheiro: Dirección Xeral de Interior.</p>
<p>Servicio ou unidade ante o que poden exercitarse os dereitos de acceso, rectificación e cancelación, cando procedan: Subdirección Xeral de Interior.</p>
<p>3. Ficheiro: prohibidos en casinos.</p>
<p>Usos e fins previstos: prohibi-la entrada nos casinos de xogo desta Comunidade Autónoma a aquelas persoas que figuren no Rexistro de Prohibidos incluídos por petición propia, por petición dun familiar ou por cesión da autoridade administrativa do xogo.</p>
<p>Persoas ou colectivos sobre os que se pretende obter datos de carácter persoal ou que resulten obrigados a subministralos:</p>
<p>Procedemento de recollida de datos de carácter persoal: de administracións públicas e de declaracións dos propios interesados ou dos seus representantes, así como de declaracións de persoas distintas do afectado ou do seu representante.</p>
<p>Estructura básica do ficheiro e tipos de datos incluídos nel:</p>
<p>Datos identificativos.</p>
<p>De carácter persoal.</p>
<p>Cesión de datos que se prevén: prevense cesións a bingos e casinos de xogo (previsto polo artigo 8 do Decreto 273/1986, do 31 de xullo, DOG nº 182, do 19 de setembro).</p>
<p>Órgano administrativo responsable do ficheiro: Dirección Xeral de Interior.</p>
<p>4. Ficheiro: prohibidos en salas de bingo.</p>
<p>Usos e fins previstos: prohibi-la entrada nas salas de bingo desta Comunidade Autónoma a aquelas persoas que figuren no Rexistro de Prohibidos por ter sido incluídos por petición propia, por petición dun familiar ou por decisión da autoridade administrativa do xogo.</p>
<p>Persoas ou colectivos sobre os que se pretende obter datos de carácter persoal ou que resulten obrigados a subministralos:</p>
<p>Procedemento de recollida de datos de carácter persoal: de administración públicas, de declaracións dos propios interesados ou dos seus representantes, e de declaracións de persoas distintas do afectado ou do seu representante.</p>
<p>Estructura básica do ficheiro e tipos de datos incluídos nel:</p>
<p>Datos identificativos.</p>
<p>De carácter persoal.</p>
<p>Cesión de datos que se prevén: prevense cesións a bingos e casinos de xogo (previsto polo artigo 8 do Decreto 273/1986, do 31 de xullo, DOG nº 182, do 19 de setembro).</p>
<p>Órgano administrativo responsable do ficheiro: Dirección Xeral de Interior.</p>
<p>Servicio ou unidade ante o que poden exercitarse os dereitos de acceso, rectificación e cancelación, cando procedan: Dirección Xeral de Interior.</p>
<p>Servicio ou unidade ante o que poden exercitarse os dereitos de acceso, rectificación e cancelación, cando procedan: Dirección Xeral de Interior.</p>
<p>FICHEIROS DEPENDENTES DA DIRECCIÓN XERAL</p>
<p>DE PROTECCIÓN CIVIL</p>
<p>1. Ficheiro: voluntarios.</p>
<p>Usos e fins previstos: rexistra-los voluntarios da Comunidade Autónoma galega, así como as agrupacións ás que pertencen.</p>
<p>Persoas ou colectivos sobre os que se pretende obter datos de carácter persoal ou que resulten obrigados a subministralos: voluntarios de protección civil; agrupacións de protección civil.</p>
<p>Procedemento de recollida de datos de carácter persoal: de declaracións dos propios interesados ou dos seus representantes legais.</p>
<p>Estructura básica do ficheiro e tipos de datos incluídos nel:</p>
<p>Datos identificativos.</p>
<p>De carácter persoal.</p>
<p>Profesionais e académicos.</p>
<p>Cesión de datos que se prevén: non se prevén.</p>
<p>Órgano administrativo responsable do ficheiro: Dirección Xeral de Protección Civil.</p>
<p>Servicio ou unidade ante o que poden exercitarse os dereitos de acceso, rectificación e cancelacións, cando procedan: Dirección Xeral de Protección Civil.</p>
<p>FICHEIROS DEPENDENTES DA ACADEMIA</p>
<p>GALEGA DE SEGURIDADE</p>
<p>1. Ficheiro: alumnos.</p>
<p>Usos e fins previstos: ter coñecemento dos cursos realizados polos alumnos; remitir información referente a novos cursos, así como establecer criterios para a súa selección, así como a elaboración de estatísticas internas de desenvolvemento dos cursos.</p>
<p>Persoas ou colectivos sobre os que se pretende obter datos de carácter persoal ou que resulten obrigados a subministralos: membros dos corpos de policía local e bombeiros de Galicia; voluntarios de protección civil, e membros da unidade adscrita a Galicia do Corpo Nacional de Policía.</p>
<p>Procedemento de recollida de datos de carácter persoal: de declaracións dos propios interesados ou dos seus representantes legais.</p>
<p>Estructura básica do ficheiro e tipos de datos incluídos nel:</p>
<p>Datos identificativos.</p>
<p>Profesionais.</p>
<p>Administrativos.</p>
<p>Cesión de datos que se prevén: non se prevén.</p>
<p>Órgano administrativo responsable do ficheiro: Academia Galega de Seguridade.</p>
<p>Servicio ou unidade ante o que poden exercitarse os dereitos de acceso, rectificacións e cancelación, cando procedan: Academia Galega de Seguridade.</p>
<p>2. Ficheiros: terceiros.</p>
<p>Usos e fins previstos: pagamento de bens subministrados e servicios prestados.</p>
<p>Persoas ou colectivos sobre os que se pretende obter datos de carácter persoal ou que resulten obrigados a subministralos: terceiros que subministran bens ou prestan servicios.</p>
<p>Procedemento de recollida de datos de carácter persoal: de declaracións dos propios interesados ou dos seus representantes legais.</p>
<p>Estructura básica do ficheiro e tipos de datos incluídos nel:</p>
<p>Datos identificativos.</p>
<p>Datos bancarios.</p>
<p>Cesión de datos que se prevén: á Axencia Estatal de Administración Tributaria (prevista pola Lei do imposto da renda das persoas físicas).</p>
<p>Órgano administrativo responsable do ficheiro: Academia Galega de Seguridade.</p>
<p>Sercivio ou unidade ante o que poden exercitarse os dereitos de acceso, rectificación e cancelación, cando procedan: Academia Galega de Seguridade.</p>
<p>3. Ficheiro: profesores.</p>
<p>Usos e fins previstos: selección para participar como profesor colaborador; aboamento de honorarios e control do importe máximo en concepto de indemnización por razón do servicio.</p>
<p>Persoas ou colectivos sobre os que se pretende obter datos de carácter persoal ou que resulten obrigados a subministralos: profesores colaboradores para impartir cursos de formación.</p>
<p>Procedemento de recollida de datos de carácter persoal: de declaración dos propios interesados.</p>
<p>Estructura básica do ficheiro e tipos incluídos nel:</p>
<p>Datos identificativos.</p>
<p>De carácter persoal.</p>
<p>Profesionais.</p>
<p>Administrativos.</p>
<p>Económico-administrativos (bancarios e de nómina).</p>
<p>Cesión de datos que se prevén: á Axencia Estatal de Administración Tributaria (prevista pola Lei do imposto da renda das persoas físicas).</p>
<p>Órgano administrativo responsable do ficheiro: Academia Galega de Seguridade.</p>
<p>Servicio ou unidade ante o que poden exercitarse os dereitos de acceso, rectificación e cancelación, cando procedan: Academia Galega de Seguridade.</p>
<p>FICHEIROS DEPENDENTES DO CONSELLO GALEGO DE RELACIÓNS LABORAIS</p>
<p>1. Ficheiros: revistas.</p>
<p>Usos e fins previstos: para uso simplemente interno; para o envío de xeito periódico de revistas e publicacións que efectúa o Consello persoal da consellería ou alleo a ela, e que estea relacionado con temas laborais.</p>
<p>Persoas ou colectivos sobre os que se pretende obter datos de carácter persoal ou que resulten obrigados a subministralos:</p>
<p>Procedemento de recollida de datos de carácter persoal: do propio interesado ou do seu representante legal, e de fontes accesibles ó público, así como de directorios telefónicos.</p>
<p>Estructura básica do ficheiro e tipos de datos incluídos nel:</p>
<p>Datos identificativos.</p>
<p>Cesión de datos que se prevén: non se prevén.</p>
<p>Órgano administrativo responsable do ficheiro: Consello Galego de Relacións Laborais.</p>
<p>Servicio ou unidade ante o que poden exercitarse os dereitos de acceso, rectificación e cancelación, cando procedan: Consello Galego de Relacións Laborais.</p>

