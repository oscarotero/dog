---
date: '1999-06-16'
id: A5AA
page: 7622
number: 114
agency: CONSELLERÍA DA PRESIDENCIA E ADMINISTRACIÓN PÚBLICA
section: VI. ANUNCIOS
title: >-
  Resolución do 18 de maio de 1999, da Secretaría Xeral para as Relacións cos
  Medios Informativos, pola que se fai pública a adxudicación definitiva, da
  contratación polo sistema de concurso público aberto, da asistencia técnica
  para a realización dunha campaña institucional en prensa e radio, con motivo
  do Día de Galicia.
range: Resolución
url: 'https://www.xunta.gal/dog/Publicados/1999/19990616/AnuncioA5AA_gl.html'
---
<p>En virtude do Decreto 350/1997, do 10 de decembro, polo que se determinan os centros directivos</p>
<p>dependentes da Presidencia da Xunta de Galicia, créase a Secretaría Xeral para as Relacións cos Medios Informativos, e en virtude do Decreto 13/1998, do 8 de xaneiro, establécese a estructura orgánica da devandita secretaría xeral.</p>
<p>De acordo co artigo 72.4º da Lei 11/1992, do 7 de outubro, de réxime financeiro e presupostario de Galicia, as facultades sobre autorización de gasto poderán ser obxecto de delegación ou desconcentración, ad sensum do artigo 13 da Lei 4/1999, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común, e a Orde do 22 de febreiro de 1999 sobre delegación de atribucións no secretario xeral para as Relacións cos Medios Informativos.</p>
<p>Por Resolución do 25 de febreiro de 1999, da Secretaría Xeral para as Relacións cos Medios Informativos, foi convocada a contratación, polo sistema de concurso público aberto, da asistencia técnica para a realización dunha campaña institucional en prensa e radio, con motivo do Día de Galicia, e publicada no Diario Oficial de Galicia nº 53 o día 17 de marzo de 1999.</p>
<p>De conformidade cos artigos 82 e 89 da Lei 13/1995, do 18 de maio, de contratos das administracións públicas, e cos puntos X e XI do prego de cláusulas administrativas particulares, a mesa de contratación, constituída para o efecto, despois de examinar e pondera-las proposicións presentadas, elévalle proposta de adxudicación ó órgano de contratación. Unha vez vista a acta da mencionada mesa de contratación e tendo en conta os artigos 74, 75, 87 e 209 da Lei 13/1995, do 18 de maio, e os puntos VII e X do prego de cláusulas administrativas particulares do presente contrato, esta secretaría xeral resolveu adxudicarlle a citada contratación á empresa Galicia Media, S.L., por un importe IVE incluído de 6.500.000 pesetas (39.065,79 euros), por se-la proposición máis vantaxosa.</p>
<p>O que se fai público, en cumprimento do disposto no artigo 94 da Lei 13/1995, do 18 de maio, de contratos das administracións públicas, ad sensum dos artigos 58 e 59 da Lei 4/1999, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contra a presente resolución, poderase interpoñer recurso potestativo de reposición perante o conselleiro da Presidencia e Administración Pública, no prazo dun mes, contado a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común, ou directamente, recurso contencioso-administrati</p>
<p>vo, no prazo de dous meses, contados desde o día seguinte ó da notificación ou publicación do acto, que pon fin á vía administrativa, conforme o artigo 46 da Lei 29/1998, do 13 de xullo, reguladora da xurisdicción contencioso-administrativa, perante o Tribunal Superior de Xustiza de Galicia.</p>
<p>Santiago de Compostela, 18 de maio de 1999.</p>
<p>P.D. (Orde 22-2-1999)</p>
<p>Jesús Parga López</p>
<p>Secretario xeral para as Relacións cos Medios Informativos</p>

