---
date: '1999-08-30'
id: EB26
page: 10
number: 167
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 19 de xullo de 1999, da Dirección Xeral de Industria, pola que
  se autoriza administrativamente e se aproba o proxecto de execución da
  ampliación módulo liña Tambre II - Santiago II, 220 kV (A Coruña). (Expediente
  30728).
range: Resolución
url: 'https://www.xunta.gal/dog/Publicados/1999/19990830/AnuncioEB26_gl.html'
---
<p>Examinado o expediente instruído por instancia de Unión Eléctrica-Fenosa, S.A. con domicilio para</p>
<p>efectos de notificación na Avda. de Arteixo, 171; 15007 A Coruña, resultan os seguintes</p>
<p>Antecedentes de feito</p>
<p>Primeiro.-O día 17 xullo de 1999 a empresa Unión Fenosa, S.A. solicita a autorización administrativa da ampliación módulo liña Tambre II 220/66 kV e a aprobación do seu proxecto de execución.</p>
<p>Acompañan á dita solicitude o preceptivo proxecto a que fan referencia os artigos 8 e 10 do Decreto 2617/1966, do 20 de outubro, sobre autorización de instalacións eléctricas, de aplicación ó presente expediente segundo o disposto na disposición transitoria primeira da Lei 54/1997, do 28 de novembro, do sector eléctrico.</p>
<p>As características técnicas básicas da instalación son as seguintes:</p>
<p>-Módulo de 220 kV para a liña Tambre II - Santiago II equipado cun interruptor automático tripolar en SF6, tres seccionadores, pantógrafo para barras, seccionador tripolar para barras, seccionador tripolar con coitelas de posta a terra.</p>
<p>-Transformadores de intensidade e tensión, sistemas de protección, telecontrol, sinalización e medida.</p>
<p>Segundo.-O citado anteproxecto someteuse a información pública, por resolución da Delegación Provincial da Consellería de Industria e Comercio da Coruña do 10-2-1999, publicándose no Diario Oficial de Galicia do 24-3-1999 e no BOP da Coruña do 11-3-1999.</p>
<p>Durante o período legalmente establecido non se recibiron alegacións.</p>
<p>Terceiro.-A solicitude obxecto deste expediente está informada favorablemente pola Delegación Provincial da Coruña.</p>
<p>Fundamentos de dereito</p>
<p>Primeiro.-A Dirección Xeral de Industia é a competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, o Decreto 99/1998, do 26 de marzo, polo que se establece a estructura orgánica da Consellería de Industria e Comercio, en relación co Decreto 2617/1966, do 20 de outubro, sobre autorización de instalacións eléctricas, o Decreto 2619/1966, do 20 de outubro, polo que se aproba o Regulamento da Lei 10/1966, do 18 de marzo, sobre expropiación forzosa e sancións en materia eléctrica e a Lei 54/1997, do 27 de novembro, do sector eléctrico.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>-Autoriza-la ampliación dun módulo 220 kV para a liña Tambre II na subestación Santiago II.</p>
<p>-Aproba-lo proxecto de execución do citado módulo.</p>
<p>Contra esta resolución, que non é definitiva en vía administrativa, poderase interpoñer recurso de alzada ante o conselleiro de Industria e Comercio da Xunta de Galicia, no prazo dun mes contado a partir do día seguinte á súa publicación.</p>
<p>Santiago de Compostela, 19 de xullo de 1999.</p>
<p>Joaquín del Moral Crespo</p>
<p>Director xeral de Industria</p>

