---
date: '1999-08-30'
id: EB1A
page: 10
number: 167
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 12 de xullo de 1999, da Delegación Provincial de Ourense, pola
  que se autoriza e se aproba o proxecto de execución da instalación eléctrica
  que se cita. (Expediente IN407A 99/30-3).
range: Resolución
url: 'https://www.xunta.gal/dog/Publicados/1999/19990830/AnuncioEB1A_gl.html'
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a continuación se cita:</p>
<p>Solicitante: Unión Eléctrica-Fenosa, S.A.</p>
<p>Domicilio social: Sáenz Díez, 45, 32003 Ourense.</p>
<p>Denominación: ampliación da subestación de Velle.</p>
<p>Situación: Ourense.</p>
<p>Descricións técnicas: composta actualmente por un parque de 220 kV de dobre barra con acoplamento entre ambas, dúas transformacións de 220/20 kV de 40 MVA cada unha, dúas posicións de transformación 220/11 kV dos xeradores de grupo de 50 MVA cada un e unha posición de liña á central hidráulica de Castrelo.</p>
<p>Amplíase cunha nova posición de liña de 220 kV á central hidráulica de San Pedro (propiedade de Iberdrola, S.A.), equipada cun interruptor tripolar, 2 seccionadores tripolares tipo pantógrafo, 3 transformadores de intensidade, 1 seccionador tripolar rotativo con coitelas de liña de posta a terra, 3 transformadores de intensidade inductivos, 3 autoválvulas e equipos de protección, mando e medidas necesarias.</p>
<p>Cumpridos os trámites ordenados na Lei 54/1997, do 27 de novembro, e nos capítulos III e IV do Decreto 2617/1966, do 20 de outubro, sobre autorización de instalacións eléctricas, esta delegación provincial, resolve:</p>
<p>Autorizar e aproba-lo proxecto de execución das devanditas instalacións, nas que as características se axustarán en tódalas súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
<p>Contra a presente resolución poderase interpoñer recurso de alzada ante o conselleiro de Industria e Comercio no prazo dun mes contado a partir do día seguinte ó da notificación desta resolución; tamén se poderá interpoñer calquera outro recurso que estime pertinente.</p>
<p>Ourense, 12 de xullo de 1999.</p>
<p>Alfredo Cacharro Pardo</p>
<p>Delegado provincial de Ourense</p>

