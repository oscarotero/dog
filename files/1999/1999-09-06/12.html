---
date: '1999-09-06'
id: EE82
page: 10
number: 172
agency: XULGADO DE PRIMEIRA INSTANCIA E INSTRUCCIÓN NÚMERO UN DE RIBEIRA
section: V. ADMINISTRACIÓN DE XUSTIZA
title: Edicto de poxa (261/1991).
range: Edicto
url: 'https://www.xunta.gal/dog/Publicados/1999/19990906/AnuncioEE82_gl.html'
---
<p>O xuíz do Xulgado de Primeira Instancia e Instrucción número un de Ribeira fai saber: que neste xulgado do meu cargo, baixo o número 261/1991, se segue procedemento de divorcio, por instancia de José Pérez Maceiras, contra Josefa Romero Davila, representada polo procurador Novoa Núñez, en reclamación de cantidade, e nos autos acordouse sacar á venda en primeira poxa pública, por termo de vinte días e prezo do seu valor, os seguintes bens embargados a José Pérez Maceiras:</p>
<p>Dereitos que ten José Pérez Maceiras na sociedade de gananciais que constitúe coa súa muller Josefa Romero Davila, respecto do predio: vivenda unifamiliar independente composta por planta baixa máis sobrado máis baixo cuberta máis soto aberto construído baixo-rasante. Situado no concello da Pobra do Caramiñal, parroquia de Postmarcos, lugar de Conchido, s/n.</p>
<p>A vivenda dispón dun patio fronte á fachada delimitado lateralmente por uns muretes de 80 cm de h a base de bloques de formigón, formando un espacio chan de 7,50 por 9,10 igual 68,25 metros cadrados de superficie. Serve de zona de aparcamento de vehículos.</p>
<p>A planta baixa consta de: entrando pola porta principal aparece a escaleira de acceso á planta alta con dous tramos de desenvolvemento. Do corredor distribuidor quedan: cuartos máis baño orientados a fachada e cociña máis cuarto orientados a contrafachada. O sobrado consta de: catro cuartos situados simetricamente e un rocho ó fondo do corredor desde onde arrinca a escaleira que dá acceso ó faiado. Este ocupa a totalidade da planta baixo-cuberta e non está preparado para ser habitable por carecer de ocos necesarios.</p>
<p>A poxa terá lugar na sala de audiencia deste xulgado, sito na rúa Barbanza, esquina Mariño de Rivei</p>
<p>ra, o vindeiro día 30 de setembro ás doce horas, conforme as seguintes condicións:</p>
<p>1º O tipo de remate será de 6.867.618, metade do seu valor, sen que se admitan ofertas que non cubran as dúas terceiras partes da dita suma.</p>
<p>2º Para tomar parte na licitación deberán os licitadores consignar previamente na mesa do xulgado ou establecemento que se destine para o efecto o vinte por cento do tipo de remate, podendo o acredor tomar parte en calidade de cede-lo remate a un terceiro.</p>
<p>3º Poderanse facer ofertas por escrito, en prego pechado, desde o anuncio da poxa ata que teña lugar, depositándoo na mesa do xulgado, xunto con aquel, o vinte por cento do tipo do remate.</p>
<p>4º Reservaranse en depósito por instancia do acredor as consignacións dos ofertantes que non resultasen rematantes e que o admitan e cubrisen o tipo da poxa, para efectos de que, se o primeiro adxudicatario non cumprise a obriga, poida aprobarse o remate a favor dos que o sigan pola orde das súas respectivas ofertas.</p>
<p>5º Faise constar que o dito predio non consta inscrito no Rexistro da Propiedade.</p>
<p>6º As cargas e gravames anteriores e os preferentes, se os houbese, ó crédito do demandante, quedarán subsistentes e sen cancelar, entendéndose que o rematante os acepta e queda subrogado na responsabilidade deles, sen se destinar á súa extinción o prezo do remate.</p>
<p>7º Para o suposto de resultar deserta a primeira poxa, sinálase para que teña lugar a segunda o vindeiro 27 de outubro, ás doce horas, nas mesmas condicións que a primeira, agás o tipo de remate que será do setenta e cinco por cento do da primeira; e, en caso de resultar deserta a dita segunda poxa, terá lugar unha terceira, sen suxeición a tipo, o día 25 de novembro, ás doce horas, para a que rexerán as restantes condicións fixadas para a segunda.</p>
<p>E para que así conste e sirva de notificación ó público en xeral e ós demandados en particular José Pérez Maceiras se non puidese ser notificado persoalmente, expídese este edicto para a súa publicación nos respectivos boletíns oficiais que correspondan.</p>
<p>Dado en Ribeira o dous de xullo de mil novecentos noventa e nove.</p>
<p>O secretario</p>
<p>Rubricado</p>

