---
date: '1999-09-06'
id: EECA
page: 10
number: 172
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 3 de agosto de 1999, da Dirección Xeral de Industria, pola que
  se autoriza administrativamente, se declara de utilidade pública e se aproba o
  proxecto de execución da subestación de Mazaricos 220/66 kV, provincia da
  Coruña. (Expediente 84/1999).
range: Resolución
url: 'https://www.xunta.gal/dog/Publicados/1999/19990906/AnuncioEECA_gl.html'
---
<p>Examinado o expediente instruído a pedimento de Unión Eléctrica-Fenosa, S.A., con enderezo para</p>
<p>efectos de notificación na Avda. de Arteixo, 15008 A Coruña, resultan os seguintes</p>
<p>Antecedentes de feito.</p>
<p>Primeiro.-O día 17 de febreiro de 1999, a empresa Unión Eléctrica-Fenosa, S.A. solicita a autorización administrativa, declaración de utilidade pública da subestación de Mazaricos 220/66 kV e a aprobación do seu proxecto de execución.</p>
<p>Xúntanse o preceptivo proxecto de instalacións a que fan referencia os artigos 8 e 12 do Decreto 2617/1966, do 20 de outubro, sobre autorización de instalacións eléctricas e a relación concreta e individualizada de bens e dereitos afectados pola instalación que determina o artigo 53 da Lei 54/1997, do 27 de novembro, do sector eléctrico.</p>
<p>As características técnicas básicas da instalación son as seguintes:</p>
<p>No sistema de 220 kV. Contará con:</p>
<p>-Un módulo de liña a 220 kV.</p>
<p>-Un módulo de medida e posta á terra de barras.</p>
<p>-Un módulo de transformador 220/66 kV.</p>
<p>-Un transformador trifásico de 15 MVA e relación de transformación 220/66 kV.</p>
<p>No sistema de 66 kV contará con:</p>
<p>-Un módulo de transformador 220/66kV.</p>
<p>-Nove módulos de liña de 66 kV.</p>
<p>-Un módulo de transformación para servicios auxiliares 66/0,380-0,220 kV.</p>
<p>-Un transformador para servicios auxiliares de 250 kVA. E tensións 66/0,380-0,220 kV.</p>
<p>-Un módulo de medida de barras de 66 kV.</p>
<p>-Un módulo de axuste de barras.</p>
<p>Segundo.-O citado anteproxecto someteuse a información pública, por resolución da Delegación Provincial da Consellería de Industria e Comercio da Coruña do 24-2-1999, publicándose no DOG do 29-4-1999, no BOP da Coruña do 29-4-1999 e en La Voz de Galicia do 19-4-1999.</p>
<p>Durante o período legalmente establecido non se recibiron alegacións.</p>
<p>Terceiro.-A solicitude obxecto deste expediente está informada favorablemente pola Delegación Provincial da Coruña.</p>
<p>Fundamentos de dereito.</p>
<p>Primeiro.-A Dirección Xeral de Industria é a competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, o Decreto 99/1998, do 26 de marzo, polo que se establece a estructura orgánica da Consellería de Industria e Comercio, en relación co Decreto 2617/1966, do 20 de outubro, sobre autorización de instalacións eléctricas, o Decreto</p>
<p>2619/1966, do 20 de outubro, polo que se aproba o Regulamento da Lei 10/1966, do 18 de marzo, sobre expropiación forzosa e sancións en materia eléctricas e a Lei 54/1997, do 27 de novembro, do sector eléctrico.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>Autoriza-la subestación de Mazaricos 220/66 kV.</p>
<p>Declara-la utilidade pública, en concreto, da subestación de Mazaricos 220/66 kV, o que implica a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa.</p>
<p>Aproba-lo proxecto de execución da citada subestación.</p>
<p>Contra esta resolución, que non é definitiva en vía administrativa, poderase interpoñer recurso de alzada perante o conselleiro de Industria e Comercio da Xunta de Galicia, no prazo dun mes contado a partir do día seguinte ó da súa publicación.</p>
<p>Santiago de Compostela, 3 de agosto de 1999.</p>
<p>Joaquín del Moral Crespo</p>
<p>Director xeral de Industria</p>

