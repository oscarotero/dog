---
date: '1999-11-03'
id: 1137A
page: 12
number: 212
agency: CONCELLO DE MUGARDOS
section: VI. ANUNCIOS
title: Anuncio da aprobación definitiva do Plan Xeral de Ordenación Municipal.
range: Anuncio
url: 'https://www.xunta.gal/dog/Publicados/1999/19991103/Anuncio1137A_gl.html'
---
<p>O Concello Pleno, en sesión extraordinaria celebrada o pasado 19-10-1999, co quórum de maioría absoluta do número legal de membros da corporación, acordou:</p>
<p>Primeiro.-Aprobar definitivamente o documento do Plan Xeral de Ordenación Municipal de Mugardos de outubro do 1999.</p>
<p>Segundo.-Que se proceda á publicación deste acordo de aprobación definitiva no DOG e no BOP, debendo publicarse tamén neste último o documento que contén a normativa e as ordenanzas, tal como preceptúa o artigo 48 da Lei 1/1997, do 24 de marzo, do solo de Galicia.</p>
<p>Terceiro.-O presente acordo comunicaráselle ó conselleiro de Política Territorial, Obras Públicas e Vivenda, ó que se lle dará traslado dunha copia autenticada do expediente administrativo completo e de dous exemplares do instrumento aprobado definitivamente, con tódolos planos e documentos que integran o plan, debidamente dilixenciado polo secretario do concello.</p>
<p>Recursos: contra este acordo, que pon fin á vía administrativa, poderá interpoñerse potestativamente o recurso de reposición ante o mesmo órgano que o dictou no prazo dun mes, contado a partir do día seguinte ó da publicación deste acordo. Se se interpón o recurso de reposición non se poderá interpoñe-lo recurso contencioso-administrativo ata que sexa resolto expresamente ou se producise a desestimación presunta do recurso de reposición interposto.</p>
<p>Transcorrido un mes desde a interposición do recurso potestativo de reposición sen que se lle notificase resolución expresa, entenderase desestimado por silencio administrativo e quedará expedita a vía contencioso-administrativa, podendo interpoñe-lo recurso contencioso-administrativo ante o Tribunal Superior de Xustiza de Galicia no prazo de dous meses, contados desde o día seguinte ó da notificación da resolución expresa do recurso de reposición, ou no prazo de seis meses, contados desde o día seguinte ó de aquel no que se produza o acto presunto.</p>
<p>Non obstante, poderase impugnar directamente ante a orde xurisdiccional contencioso-administrativa. Para tal efecto, poderase interpoñer recurso contencioso-administrativo, no prazo de dous meses contados desde o día seguinte ó da publicación do presente acordo, ante o Tribunal Superior de Xustiza de Galicia.</p>
<p>Así mesmo, poderase interpoñer calquera outro recurso que se estime pertinente.</p>
<p>Mugardos, 25 de outubro de 1999.</p>
<p>Ramón Toimil Saavedra</p>
<p>Alcalde</p>

