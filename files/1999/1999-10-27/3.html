---
date: '1999-10-27'
id: 10CC6
page: 12
number: 208
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 22 de outubro de 1999, da Dirección Xeral da Función Pública,
  pola que se emprazan as persoas interesadas no recurso
  contencioso-administrativo de procedemento abreviado 1/1999, interposto pola
  Federación Rexional de Servicios Públicos da Comunidade Autónoma de Galicia
  (UGT).
range: Resolución
url: 'https://www.xunta.gal/dog/Publicados/1999/19991027/Anuncio10CC6_gl.html'
---
<p>A Dirección Xeral da Función Pública recibiu do Xulgado Contencioso-Administrativo número dous da Coruña providencia pola que se admite a trámite a demanda correspondente o recurso contencioso-administrativo de procedemento abreviado nº 1/1999, interposto pola Federación Rexional de Servicios Públicos da Comunidade Autónoma de Galicia (UGT), contra a orde da Consellería da Presidencia e Administración Pública do 7 de abril de 1999, pola que se convocan para a elección de destinos os aspirantes que superaron o proceso selectivo para o ingreso nas diversas categorías do grupo IV do persoal laboral fixo da Xunta de Galicia (DOG nº 71, do 15 de abril).</p>
<p>En consecuencia, esta dirección xeral acordou nesta data e de conformidade co disposto no artigo 49 da Lei 29/1998, do 13 de xullo, reguladora da xurisdicción contencioso-administrativo, a remisión do correspondente expediente administrativo ó referido xulgado, o que se notifica para xeral coñecemento de tódalas persoas interesadas no procedemento e se emprazan para que poidan comparecer como parte nos autos no Xulgado do Contencioso-Administrativo número dous da Coruña no prazo de 9 (nove) días, contados desde o seguinte ó da publicación da presente resolución no Diario Oficial de Galicia.</p>
<p>Santiago de Compostela, 22 de outubro de 1999.</p>
<p>Joaquín López-Rúa Soler</p>
<p>Director xeral da Función Pública</p>

