---
date: '1999-10-27'
id: 10D8E
page: 12
number: 208
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 15 de outubro de 1999, da División de Recursos Económicos, pola
  que se anuncia concurso polo procedemento aberto e trámite de urxencia, para a
  edición de carpetas de saúde infantil. (C-508/1999).
range: Resolución
url: 'https://www.xunta.gal/dog/Publicados/1999/19991027/Anuncio10D8E_gl.html'
---
<p>1. Obxecto e orzamento: edición de carpetas de saúde infantil, por un importe máximo de trece millóns de pesetas (13.000.000 de ptas., IVE incluído), (78.131,57 euros).</p>
<p>2. Solvencia económica e financeira: deberá acreditarse conforme o previsto no punto 6 da folla de especificacións do prego de cláusulas administrativas particulares.</p>
<p>3. Solvencia técnica: deberá acreditarse conforme o previsto no punto 7 da folla de especificacións do prego de cláusulas administrativas particulares.</p>
<p>4. Prazo de execución: ver punto 2 da folla de especificacións do prego de cláusulas administrativas particulares.</p>
<p>5. Documentos de interese para os licitadores: o prego de cláusulas administrativas particulares e demais documentación complementaria pódese solicitar na Consellería de Sanidade e Servicios Sociais, División de Recursos Económicos, Subdirección Xeral de Contratación e Xestión Económica, Servicio de Contratación, edificio administrativo San Caetano, bloque 2-2º, en días laborables desde as 9 ata as 14 horas.</p>
<p>6. Garantías: o 2% do orzamento de licitación, que se constituirá segundo o disposto no artigo 36 da Lei de contratos das administracións públicas.</p>
<p>7. Admisión de variantes: non se admiten.</p>
<p>8. Criterios de adxudicación: ver punto 11 da folla de especificacións do prego de cláusulas administrativas particulares.</p>
<p>9. Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no rexistro xeral da Consellería de Sanidade e Servicios Sociais/Sergas, antes das 14 horas do décimo terceiro día natural, contado a partir do seguinte ó da publicación desta resolución no DOG, ou por correo na forma indicada no punto 9.2 do prego de cláusulas administrativas particulares.</p>
<p>10. Apertura das proposicións: a apertura das proposicións admitidas será realizada pola mesa de contratación, reunida en acto público na sala de xuntas da Consellería de Sanidade e Servicios Sociais no edificio administrativo San Caetano (ático ala norte), a partir das 9.30 horas do terceiro día natural, contado a partir do seguinte a aquel no que remate o prazo de presentación de ofertas; no caso de que o devandito día coincida en sábado ou festivo, a apertura das proposicións terá lugar o seguinte día hábil.</p>
<p>11. Documentación que deberán achega-los licitadores: os documentos que figuran no prego de cláusulas administrativas particulares.</p>
<p>12. Anuncios: os anuncios deste presente concurso serán por conta do adxudicatario.</p>
<p>Santiago de Compostela, 15 de outubro de 1999.</p>
<p>Antonio Fernández-Campa García-Bernardo</p>
<p>Director xeral da División de Recursos Económicos</p>

