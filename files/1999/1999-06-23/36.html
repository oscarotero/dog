---
date: '1999-06-23'
id: B35A
page: 8
number: 119
agency: 'CONSELLERÍA DE PESCA, MARISQUEO E ACUICULTURA'
section: VI. ANUNCIOS
title: >-
  Orde do 26 de maio de 1999 pola que se aproba o cambio de dominio dunha batea
  de cultivo de mexillón denominada Adi número 1, a favor de Andrés Dieste
  Viturro, Francisca Arestín Boo, Enrique Sanisidro Romero, Mª Ramona del Carmen
  Torrado Viturro e herdeiros de Antonio Dieste Viturro e María Sánchez Maneiro.
range: Orde
url: 'https://www.xunta.gal/dog/Publicados/1999/19990623/AnuncioB35A_gl.html'
---
<p>Visto o expediente de cambio de dominio inter-vivos promovido pola sociedade de gananciais, constituída por Andrés Dieste Viturro e Francisca Arestín Boo, para a transmisión da concesión administrativa e o artefacto que a ampara da batea Adi nº 1, de forma que o novo titular sería:</p>
<p>A citada sociedade de gananciais, constituída por Andrés Dieste Viturro e Francisca Arestín Boo, un tercio indiviso; a sociedade de gananciais constituída por Antonio Dieste Viturro e María Sánchez Maneiro, un tercio indiviso, e a sociedade de gananciais formada por Enrique Sanisidro Romero e Mª Ramona del Carmen Torrado Viturro, o tercio indiviso restante.</p>
<p>Tendo en conta que os interesados obtiveron a autorización previa de acordo co artigo 59.3º da Lei 6/1993, do 11 de maio, de pesca de Galicia (DOG nº 101 do 31-5-93) e no artigo 10 do Decreto 406/1996, do 7 de novembro (DOG nº 228 do 21-11-96) e que foi acreditada a transmisión de dereitos e aboados os impostos correspondentes.</p>
<p>Considerando que antes de completarse o cambio de dominio faleceron os dous compoñentes da sociedade de gananciais, formada por Antonio Dieste Viturro e María Sánchez Maneiro, e solicitaron os de dominio mortis-causa.</p>
<p>Esta consellería, en virtude das atribucións conferidas conforme o principio de economía procesual e segundo o informe do Servicio Técnico-Xurídico, acordou acceder ó solicitado refundindo nun ámbolos dous expedientes, proclamando a nova titularidade da concesión e do establecemento que se relaciona a continuación:</p>
<p>Nome da batea: Adi nº 1.</p>
<p>Cultivo: mexillón (Mytilus galloprovincialis).</p>
<p>Localización: Caramiñal C, cuadrícula 11.</p>
<p>Data da concesión: 11-3-64.</p>
<p>Data do remate da última prórroga: 15-4-2004.</p>
<p>Anterior concesionario: Andrés Dieste Viturro e Francisca Arestín Boo.</p>
<p>Novo titular da concesión e batea: a sociedade de gananciais constituída por Andrés Dieste Viturro (15.090.589) e Francisca Arestín Boo (76.451.239), un tercio indiviso; a sociedade de gananciais formada por Enrique Sanisidro Romero (35.911.584) e Mª Ramona del Carmen Torrado Viturro (33.112.073), un tercio indiviso; os herdeiros de Antonio Dieste Viturro (15.090.588) e María Sánchez Maneiro (33.182.366), un tercio indiviso.</p>
<p>Os novos titulares quedan subrogados nos mesmos dereitos e obrigas do anterior concesionario, así como</p>
<p>obrigados ó cumprimento das disposicións legais vixentes que lle sexan aplicables e de rango suficiente.</p>
<p>A Coruña, 26 de maio de 1999.</p>
<p>P.D. (Orde 27-6-1990)</p>
<p>María José Cancelo Baquero</p>
<p>Delegada territorial da Coruña</p>

