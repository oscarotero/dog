---
date: '1999-05-07'
id: 77A6
page: 5540
number: 87
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial da delimitación do polígono e estudio de detalle
  no núcleo 01.02 Carregal C (Alcabre) (expediente 32537/421).
range: Anuncio
url: 'https://www.xunta.gal/dog/Publicados/1999/19990507/Anuncio77A6_gl.html'
---
<p>O Consello da Xerencia Municipal de Urbanismo en sesión celebrada o día 16 de abril de 1999 acordou aprobar inicialmente o proxecto de delimitación de polígono e o correspondente estudio de detalle no núcleo 01.02 Carregal C na parroquia de Alcabre, presentado pola entidade Viuconsa, coincidentes co predio propiedade de Manuel Daniel Vázquez Fernández, conforme a documentación elaborada polo arquitecto Enrique Rodríguez Alfaro, na que, a parcelación presentada é novamente indicativa, e visado polo COAG o 26 de febreiro de 1999.</p>
<p>Sométese a información pública polo prazo dun mes, mediante inserción de anuncios no DOG, e nun dos xornais de maior circulación da provincia.</p>
<p>Signifícase que o prazo de exposición ó público entenderase aberto desde a primeira publicación ata o remate do mes contado desde o derradeiro anuncio. A documentación atópase na oficina de Información da Xerencia Municipal de Urbanismo ó dispor do público, planta baixa da casa do concello.</p>
<p>O presente anuncio servirá de notificación nos termos do artigo 59 da Lei de réxime xurídico das administracións públicas e do procedemento administrativo común para tódolos propietarios e interesados directamente afectados que por resultaren descoñecidos ou ignorando o seu enderezo non poidan ser notificados persoalmente.</p>
<p>Vigo, 28 de abril de 1999.</p>
<p>Manuel Pérez Álvarez</p>
<p>Alcalde presidente da Xerencia Municipal</p>
<p>de Urbanismo</p>

