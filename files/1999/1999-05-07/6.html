---
date: '1999-05-07'
id: 773E
page: 5466
number: 87
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 121/1999, do 23 de abril, polo que se declara a urxente ocupación,
  para efectos de expropiación forzosa, polo Concello de Vilanova de Arousa
  (Pontevedra), dos bens e dereitos necesarios para a realización das obras do
  proxecto de expropiación de terreos necesarios para a construcción dun
  instituto de ESO, no lugar da Cerca-As Rodas (Vilanova de Arousa).
range: Decreto
url: 'https://www.xunta.gal/dog/Publicados/1999/19990507/Anuncio773E_gl.html'
---
<p>O Concello de Vilanova de Arousa (Pontevedra), en sesión celebrada o día 10 de decembro de 1998, aprobou o proxecto de expropiación de terreos necesarios para a construcción dun instituto de ESO no lugar da Cerca-As Rodas (Vilanova de Arousa) e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais o día 3 de marzo de 1999.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 30 de marzo de 1999.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque no concello non existe outro centro desa natureza e resulta imprescindible para imparti-la educación secundaria obrigatoria.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día vintetrés de abril de mil novecentos noventa e nove,</p>
<p>DISPOÑO:</p>
<p>Artigo único.</p>
<p>De conformidade co disposto no artigo 52 da Lei de expropiación forzosa, declárase a urxente ocupación, polo Concello de Vilanova de Arousa (Pon</p>
<p>tevedra) para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de expropiación de terreos necesarios para a construcción dun instituto de ESO, no lugar da Cerca-As Rodas (Vilanova de Arousa).</p>
<p>Santiago de Compostela, vintetrés de abril de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>

