---
date: '1999-08-23'
id: DC92
page: 10
number: 162
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 3 de agosto de 1999, da Dirección Xeral de Industria, pola que
  se ordena a publicación, no Diario Oficial de Galicia, do acordo do Consello
  da Xunta de Galicia do 29 de xullo de 1999, polo que se aproba definitivamente
  o proxecto sectorial de incidencia supramunicipal do parque eólico denominado
  Paxareiras II C.
range: Resolución
url: 'https://www.xunta.gal/dog/Publicados/1999/19990823/AnuncioDC92_gl.html'
---
<p>En cumprimento do disposto no artigo 25.4º da Lei 10/1995, do 23 de novembro, de ordenación do territorio de Galicia, esta dirección xeral dispón que se publique no DOG o acordo adoptado polo Consello da Xunta de Galicia na súa reunión do</p>
<p>29 de xullo de 1999, do que a súa parte dispositiva é o seguinte texto literal:</p>
<p>«1º Aprobar definitivamente o proxecto sectorial de incidencia supramunicipal denominado parque eólico Paxareiras II C.</p>
<p>2º De conformidade co contido do acordo do Consello da Xunta de Galicia do 1 de outubro de 1997, polo que se aproba o Plan Eólico de Galicia como proxecto sectorial de incidencia supramunicipal, o planeamento dos concellos de Muros, Mazaricos e Carnota queda vinculado ás determinacións contidas no proxecto sectorial que se aproba.</p>
<p>Consecuentemente, non se requirirá autorización urbanística previa para as instalacións incluídas no citado proxecto.»</p>
<p>Santiago de Compostela, 3 de agosto de 1999.</p>
<p>Joaquín del Moral Crespo</p>
<p>Director xeral de Industria</p>

