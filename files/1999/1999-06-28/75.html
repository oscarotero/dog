---
date: '1999-06-28'
id: B746
page: 8273
number: 122
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de aprobación definitiva.
range: Anuncio
url: 'https://www.xunta.gal/dog/Publicados/1999/19990628/AnuncioB746_gl.html'
---
<p>O Pleno do Concello, na sesión do 5 de febreiro de 1999, aprobou definitivamente os proxectos de delimitación, estudio de detalle e estatutos e bases de actuación da xunta de compensación da unidade situada na confluencia da rúa Sánchez Freire coa avenida de Antonio Fraguas, promovidos pola sociedade García Porto, S.L.</p>
<p>O texto íntegro dos estatutos e bases de actuación aprobados definitivamente foi publicado no BOP número 135, do día 16 de xuño de 1999.</p>
<p>Contra o acto de aprobación definitiva, que pon fin á vía administrativa, poderase interpor potestativamente recurso de reposición perante o Pleno do Concello no prazo dun mes contado desde o día seguinte ó da súa publicación no Diario Oficial de Galicia. Alternativamente, o acto de aprobación definitiva poderá impugnarse directamente en vía xurisdiccional mediante a interposición de recurso contencioso-administrativo perante o Tribunal Superior de Xustiza de Galicia, no prazo de dous meses contados desde o día seguinte ó da súa publicación no Diario Oficial de Galicia.</p>
<p>No suposto en que se interpoña recurso administrativo de reposición, non poderá interpoñerse recurso contencioso-administrativo mentres non se resolva expresa ou presuntamente o recurso de reposición interposto. En tal caso, o prazo para interpoñe-lo recurso contencioso-administrativo contarase desde o día seguinte a aquel en que se notifique a resolución expresa do recurso potestativo de reposición ou no que este deba entenderse presuntamente desestimado. No suposto de desestimación presunta do recurso de reposición, o prazo para interpoñe-lo recurso contencioso-administrativo é de seis meses.</p>
<p>Santiago de Compostela, 17 de xuño de 1999.</p>
<p>Xosé A. Sánchez Bugallo</p>
<p>Alcalde</p>

