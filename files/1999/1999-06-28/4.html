---
date: '1999-06-28'
id: B61E
page: 8212
number: 122
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 183/1999, do 17 de xuño, polo que se acorda a imposición dunha
  afectación secundaria sobre unha parcela situada no porto de Celeiro, termo
  municipal de Viveiro (Lugo), a favor da Consellería de Pesca, Marisqueo e
  Acuicultura.
range: Decreto
url: 'https://www.xunta.gal/dog/Publicados/1999/19990628/AnuncioB61E_gl.html'
---
<p>O porto de Celeiro está integrado no patrimonio da Comunidade Autónoma de Galicia en virtude do Real decreto 3214/1982, do 24 de xullo (BOE nº 285, do 27 de novembro) e adscrito ó ente público Portos de Galicia, segundo o establecido no artigo 17 da Lei 5/1994, do 29 de novembro, de creación do dito ente.</p>
<p>Con datas do 22 de marzo e 30 de abril de 1999, a Consellería de Pesca, Marisqueo e Acuicultura solicitou a iniciación dos trámites para a afectación secundaria dunha parcela de 1.500 m no antedito porto para unha nave de almacenamento de bens</p>
<p>incautados por aplicación da Lei 6/1991, do 15 de maio, de infraccións en materia de protección de recursos marítimos-pesqueiros.</p>
<p>Logo de solicitude da Secretaría Xeral e do Patrimonio, con data do 7 de xuño de 1999, o ente público Portos de Galicia informou favorablemente a afectación secundaria solicitada pola Consellería de Pesca, Marisqueo e Acuicultura.</p>
<p>Á vista do establecido nos artigos 12 da Lei 3/1985, do 12 de abril, do patrimonio da Comunidade Autónoma de Galicia e 31 do Decreto 50/1989, do 9 de marzo, polo que se aproba o Regulamento para a execución da antedita lei, as afectacións secundarias dos bens de dominio público requiren acordo do Consello da Xunta de Galicia baixo a forma de decreto, logo de instrucción do correspondente expediente pola Consellería de Economía e Facenda.</p>
<p>Na súa virtude, de conformidade coa proposta do conselleiro de Economía e Facenda e logo de deliberación do Consello da Xunta de Galicia, na súa reunión do dezasete de xuño de mil novecentos noventa e nove,</p>
<p>DISPOÑO:</p>
<p>Artigo 1º.-Acórdase a imposición dunha afectación secundaria sobre unha parcela de 1.500 m, integrada no porto de Celeiro, termo municipal de Viveiro (Lugo) e delimitada segundo o plano incorporado ó expediente, a favor da Consellería de Pesca, Marisqueo e Acuicultura, con destino a instalación dunha nave de almacenamento de bens incautados por aplicación da Lei 6/1991, do 15 de maio, de infraccións en materia de protección de recursos marítimos-pesqueiros.</p>
<p>Artigo 2º.-A Consellería de Economía e Facenda, a través do Secretaría Xeral e do Patrimonio, levará a cabo tódolos trámites necesarios para a efectividade do disposto no presente decreto.</p>
<p>Santiago de Compostela, dezasete de xuño de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

