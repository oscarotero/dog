---
date: '1999-03-25'
id: 5A22
page: 3
number: 58
agency: CONCELLO DE ARTEIXO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19990325/Anuncio5A22_gl.html'
---
<p>María Esther Álvarez Martínez, secretaria xeral do Concello de Arteixo (A Coruña),</p>
<p>Certifica que a Comisión de Goberno, en sesión ordinaria do un de marzo de mil novecentos noventa e nove adoptou, entre outros, o seguinte acordo:</p>
<p>4.-Dictames e adopción de acordos da Comisión Informativa de Urbanismo e Medio Ambiente, correspondente ó día 23 de febreiro de 1999.</p>
<p>Proxectos de urbanización.</p>
<p>Aprobación inicial:</p>
<p>Dáse conta do expediente 7/99 PUR, promovido por Javier Nogueiras Mascarenhas, en representación de Neisa, Grupo Riofisa, División Residencial, presentando escrito con número de rexistro de entrada 1.096 do 1 de febreiro de 1999 ó que se achega proxecto de urbanización do Plan parcial A Zapateira, 1, na Zapateira-Arteixo, redactado polo arquitecto Javier Nogueiras Mascarenhas.</p>
<p>Atendido que no expediente incoado para o efecto constan informes favorables xurídico e técnico emitidos pola secretaria xeral deste concello e polo arquitecto municipal, respectivamente, ámbolos dous con data do 23 de febreiro de 1999.</p>
<p>A Comisión de Goberno, examinado o expediente, tomando en consideración os informes favorables do arquitecto municipal e da secretaria xeral, e visto o R.D.L. 1/1992, do 26 de xuño, no non derrogado pola Lei 6/1998, do 13 de abril, o Regulamento de planeamento urbanístico, a Lei 1/1997, do 24 de marzo, a Lei 7/1997, do 14 de abril, no non derrogado pola Lei 6/1998, do 13 de abril, o vixente texto refundido das normas subsidiarias de planeamento deste termo municipal e demais normativa de xeral e pertinente aplicación, e visto, así mesmo, o dictame emitido pola comisión informativa, en votación ordinaria e por unanimidade, acorda:</p>
<p>Primeiro.-Aprobar inicialmente o proxecto de urbanización, promovido por Javier Nogueiras Mascarenhas, en representación de Neisa, Grupo Riofisa, División Residencial, que ten por obxecto a urbanización do Plan parcial A Zapateira I-Arteixo, segundo proxecto redactado polo arquitecto Javier Nogueiras Mascarenhas.</p>
<p>Segundo.-Abrir trámite de información pública, anunciando no Diario Oficial de Galicia e nun dos diarios de maior circulación da provincia.</p>
<p>Terceiro.-Notificarlle o contido deste acordo ó propietario único directamente afectado.</p>
<p>Cuarto.-Aprobar provisionalmente a liquidación da taxa con que resulta gravado este proxecto de urbanización de acordo co seguinte detalle: taxa: 834.225 ptas. (O. fiscal nº 10). Pendente de pagamento.</p>
<p>E para que así conste para os efectos oportunos, expido esta orde e con visto e prace do alcalde, en Arteixo o quince de marzo de mil novecentos noventa e nove.</p>
<p>María Esther Álvarez Martínez</p>
<p>Secretaria xeral</p>
<p>Visto e prace</p>
<p>Manuel Pose Miñones</p>
<p>Alcalde-presidente</p>

