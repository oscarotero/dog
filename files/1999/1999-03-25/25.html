---
date: '1999-03-25'
id: 5A06
page: 3
number: 58
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 19 de febreiro de 1999, da Delegación Provincial da Coruña, pola
  que se somete a información pública a solicitude de autorización
  administrativa, declaración de utilidade pública e aprobación do proxecto para
  execución da instalación eléctrica que se cita. (Expediente 35/1999).
range: Resolución
url: 'https://www.xunta.gal/dog/Publicados/1999/19990325/Anuncio5A06_gl.html'
---
<p>De conformidade co disposto no título IX da Lei 54/1997, do 27 de novembro, do sector eléctrico (BOE do 28-11-1997), e decretos 2617 e 2619/1966, do 20 de outubro, sobre instalacións eléctricas (BOE do 24-10-1966), de aplicación transitoria, incóase o expediente e sométese a información pública a solicitude de Unión Eléctrica-Fenosa, S.A. con enderezo na Avda. de Arteixo, 171, da Coruña, como entidade beneficiaria, para a autorización administrativa; a declaración de utilidade pública, que levará implícita a urxente ocupación, para os efectos de expropiación forzosa e imposición de servidumes de paso sobre os bens e dereitos que se afecten; e a aprobación do proxecto de execución das instalacións da liña eléctrica aérea a 15/20 kV de 144 m de lonxitude con conductor LA-56 que parte da L.M.T. Portodemouros-Melide e final no C.T. aéreo de 50 kVA en Pedrouzos-San Román e rede de baixa tensión de 1.940 m en conductor R.Z.</p>
<p>Finalidade: mellora-la seguridade e calidade da subministración da zona de San Román, Reboredo,</p>
<p>Pedrouzos e Cimadevila. No termo municipal de Santiso. (Expediente 35/99).</p>
<p>En consecuencia, calquera persoa e os interesados que figuran na relación anexa, ós que se lles practica notificación individual, por xestión directa ante a entidade beneficiaria poderán rectifica-la titularidade dos predios, se este é o caso, e recadar datos para a identificación dos bens que se afecten; e examina-lo proxecto nesta delegación, sección 3ª enerxía, 2ª planta, edificio administrativo Monelos, praza de Luis Seoane, s/n, 15071 A Coruña; así mesmo, poderán formular por escrito alegacións en razón do disposto na Lei 54/1997 e nos decretos citados, dentro do prazo de trinta días seguintes ó da presente publicación.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, de resultaren os titulares dos predios propostos como descoñecidos ou cando se ignore o lugar de notificación, e así dirixirlle ó Ministerio Fiscal as dilixencias que se produzan, de conformidade co artigo 5 da Lei de expropiación forzosa, do 16 de decembro de 1954.</p>
<p>A Coruña, 19 de febreiro de 1999.</p>
<p>Jesús Espada Martínez</p>
<p>Delegado provincial da Coruña</p>
<p>Relación de propietarios, bens e dereitos afectados</p>
<p>Expediente: 35/1999. Provincia: A Coruña.</p>
<p>L.M.T., C.T., R.B.T. Pedrouzos-San Román.Termo municipal: Santiso.</p>
<table><tbody><tr><td></td></tr>
<tr><td>PREDIOS</td><td>PROPIETARIOS</td><td>AFECCIÓN</td></tr></tbody></table>
<p>SoloVoo</p>
<p>NºLugarCultivoNome e apelidosEnderezonº apoiommlm</p>
<table><tbody><tr><td>1</td><td>Leira do Crucei</td><td>Labradío</td><td>Dolores García Sánchez</td><td>Cimadevila-San Román
15809 Santiso</td><td>œ 1C.T.</td><td>7</td><td>145</td><td>1.734</td></tr>
<tr><td>2</td><td>Agro D'Arriba</td><td>Labradío</td><td>Elvira Mosteiro Rivadulla</td><td>Igrexa-San Román
15809 Santiso</td><td>œ1</td><td>1</td><td>35</td><td>205</td></tr>
</tbody></table>

