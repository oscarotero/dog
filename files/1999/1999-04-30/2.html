---
date: '1999-04-30'
id: 71D6
page: 5155
number: 82
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Resolución do 31 de marzo de 1999 pola que se ordena a publicación do acordo
  do Consello da Xunta de Galicia do 18 de marzo de 1999, no que se lle dá
  aplicación á previsión do artigo 97 da Lei 11/1992, do 7 de outubro, de réxime
  financeiro e presupostario de Galicia, respecto do exercicio da fiscalización
  limitada previa.
range: Resolución
url: 'https://www.xunta.gal/dog/Publicados/1999/19990430/Anuncio71D6_gl.html'
---
<p>O Consello da Xunta de Galicia, na súa reunión do día 18 de marzo de 1999, aprobou o seguinte acordo:</p>
<p>Acordo no que se lle dá aplicación á previsión do artigo 97 da Lei de réxime financeiro e presupostario de Galicia, respecto do exercicio da fiscalización limitada previa.</p>
<p>Co fin de favorece-lo seu coñecemento e aplicación, publícase como anexo a esta resolución.</p>
<p>Santiago de Compostela, 31 de marzo de 1999.</p>
<p>José Antonio Orza Fernández</p>
<p>Conselleiro de Economía e Facenda</p>
<p>ANEXO</p>
<p>A Lei de réxime financeiro e presupostario de Galicia, no seu artigo 97.2º, autoriza a Xunta de Galicia para que, logo do informe da Intervención Xeral da Comunidade Autónoma, acorde que a intervención previa que se exerza en cada unha das consellerías ou nos distintos servicios, OO.AA., sociedades ou entes públicos se limite a comprobar, ademais dos extremos determinados na propia lei, aqueles que pola súa trascendencia no proceso de xestión estableza o Consello da Xunta de Galicia por proposta da Consellería de Economía e Facenda.</p>
<p>Este acordo pretende, en primeiro lugar, adecua-lo actual réxime de fiscalización limitada previa ás variacións operadas na orde lexislativa que inciden directamente na materia sometida a control.</p>
<p>Mención especial merecen a Lei 30/1992 e o seu posterior desenvolvemento regulamentario, no que atinxe á regulación da responsabilidade patrimonial da Administración, así como a creación do Consello Consultivo de Galicia pola Lei 3/1995, que impón a incorporación da consulta preceptiva nos asuntos en que así se estableza.</p>
<p>A Lei 13/1995, do 18 de maio, de contratos das administracións públicas, introduce novidades substanciais en materia de contratación administrativa que deben reflectirse nos extremos relativos a formas e procedementos de contratación, publicidade, garantías e revisión de prezos.</p>
<p>Por outra banda, razóns de índole técnica apoiaban a aprobación dun novo acordo que aclarase e refundise os ata agora vixentes, ó tempo que dese resposta ás insuficiencias que estes presentaban no tratamento de determinados tipos de expedientes, postas de manifesto na súa aplicación práctica. Neste sentido abór</p>
<p>dase a materia de persoal, a través da incorporación da experiencia acumulada no seu control e os cambios operados na normativa aplicable.</p>
<p>Os expedientes de contratación reciben un tratamento pormenorizado, a través da distinción e particularización dos extremos que deben ser obxecto de exame en correlación coas fases do procedemento de gasto e de conformidade coa nova regulación habida neste eido.</p>
<p>O volume e a multiplicidade de subvencións e gastos de transferencia xestionados aconsellan tanto incidir no seu desenvolvemento xeral, como recoller aquelas especialidades que xorden na súa tramitación.</p>
<p>Con idéntica razón incorpóranse requisitos esixibles en materia de pensións non contributivas reguladas pola Lei 26/1990, do 30 de decembro, co prolixo tratamento que a súa aplicación práctica require.</p>
<p>Por último debe salientarse a motivación que subxace no acordo de conciliar a un tempo as esixencias de control previo de legalidade da actuación administrativa coas propias da axilidade nos procedementos de xestión; polo que se pretende dar resposta a unha realidade cada vez máis complexa pola diversidade de normativa aplicable e o volume de expedientes tramitados.</p>
<p>Por todo o exposto, é necesario modifica-los acordos do 5 de maio de 1988, 26 de xuño de 1988 e 30 de maio de 1989, e de conformidade co previsto no artigo 97 da Lei 11/1992, do 7 de outubro, de réxime financeiro e presupostario de Galicia, o Consello da Xunta de Galicia adopta, por proposta do conselleiro de Economía e Facenda e logo do informe da Intervención Xeral da Comunidade Autónoma, o seguinte acordo:</p>
<p>Primeiro.</p>
<p>1. A fiscalización previa das obrigas ou gastos incluídos neste acordo, en cada unha das consellerías, centros, dependencias ou organismos, realizarase mediante a comprobación dos seguintes extremos:</p>
<p>a) A existencia de crédito orzamentario e que o proposto sexa o axeitado á natureza do gasto ou da obriga que se propoña contraer.</p>
<p>Nos casos en que se trate de contraer compromisos de gastos de carácter plurianual comprobarase, ademais, se se cumpre o preceptuado no artigo 58 da Lei 11/1992.</p>
<p>b) Que as obrigas ou gastos sexan xerados por órgano competente.</p>
<p>c) Aqueles extremos adicionais que, atendendo á natureza dos distintos actos, documentos ou expedientes se conteñen neste acordo.</p>
<p>2. Sen prexuízo do anterior, nos expedientes en que, de conformidade con este acordo, deba verificarse a existencia do dictame do Consello Consultivo de Galicia, comprobaranse con carácter previo os extremos recollidos nos correspondentes puntos deste acordo e, con posterioridade á súa emisión, unicamente será constatada a súa existencia material e carácter favorable, en cumprimento do artigo 4 do Decreto 287/1996, do 12 de xullo.</p>
<p>Segundo.-Para todo tipo de expedientes terán que efectuarse, se é o caso, ademais das comprobacións que se determinan nos puntos seguintes, as que a continuación se sinalan:</p>
<p>1. A competencia do órgano de contratación, do concedente da subvención ou do que resolve o expediente de responsabilidade patrimonial, cando o dito órgano non teña atribuída a facultade para a aprobación dos gastos de que se trate.</p>
<p>2. Cando dos informes preceptivos ós que se fai referencia nos diferentes puntos deste acordo se puidera deducir que se omitiron requisitos ou trámites que sexan esenciais ou que a continuación da xestión administrativa lle puidese causar quebrantamentos económicos ó Tesouro público ou a un terceiro, procederase ó exame exhaustivo do documento ou documentos obxecto do informe e se, a xuízo do interventor, se dan as devanditas circunstancias, actuará conforme o preceptuado no artigo 99 da Lei 11/1992.</p>
<p>3. Nos expedientes de recoñecemento de obrigas deberá comprobarse que responden a gastos aprobados e fiscalizados favorablemente.</p>
<p>4. A existencia de autorización do Consello da Xunta de Galicia nos supostos que, conforme a normativa aplicable, o requiran.</p>
<p>5. Nos expedientes anticipados de gastos deberá comprobarse que no prego de cláusulas administrativas figura a condición suspensiva de crédito axeitado e suficiente para financia-las obrigas derivadas do contrato no exercicio correspondente.</p>
<p>Terceiro.-Nos expedientes de contratación de persoal laboral, os extremos adicionais a que se refire o punto primeiro.1.c) do presente acordo, serán os seguintes:</p>
<p>1. Proposta de contratación de persoal laboral fixo:</p>
<p>a) Certificado acreditativo, expedido polo órgano competente, de que os postos que se vaian cubrir figuran detallados nas respectivas relacións ou catálogos de postos de traballo e que estean vacantes.</p>
<p>b) Acreditación dos resultados do proceso selectivo expedida polo órgano competente.</p>
<p>c) Informe da asesoría xurídica sobre a adecuación do contrato que se formaliza co disposto na normativa vixente.</p>
<p>d) Que as retribucións que se sinalan no contrato se axustan ó convenio colectivo que resulte de aplicación e, se se trata dun contrato á marxe do convenio, que existe autorización da Consellería de Economía e Facenda e da de Presidencia e Administración Pública.</p>
<p>2. Proposta de contratación de persoal laboral temporal:</p>
<p>a) No seu caso, autorización conxunta das consellerías de Economía e Facenda e da Presidencia e Administración Pública.</p>
<p>b) Ter cumpridos os requisitos de selección establecidos no Decreto 89/1997, do 10 de abril.</p>
<p>c) Adecuación do contrato que se formaliza co disposto na normativa vixente.</p>
<p>d) No suposto de contratación de persoal con cargo ós créditos de investimentos, verificarase a existencia do informe da asesoría xurídica da consellería ou organismo de que se trate, sobre a modalidade de contratación temporal empregada e sobre a observancia nas cláusulas do contrato dos requisitos e formalidades esixidos pola lexislación laboral.</p>
<p>e) Que as retribucións que se sinalen no contrato se axusten ó convenio colectivo que resulte de aplicación e, se se trata dun contrato á marxe do convenio, que exista informe favorable conxunto das consellerías de Economía e Facenda e da de Presidencia e Administración Pública.</p>
<p>3. Nos expedientes de prórroga de contratos laborais temporais verificaranse, ademais dos requisitos a) e b) do apartado primeiro.1, que a duración do contrato non supera o prazo previsto na lexislación vixente.</p>
<p>Cuarto.-Na xestión de retribucións do persoal ó servicio da Administración da Xunta e dos seus organismos autónomos, os extremos adicionais a que se refire o apartado primeiro.1.c) do presente acordo serán os seguintes:</p>
<p>1. Xustificación documental limitada ós seguintes supostos de alta e variación en nómina, co alcance que para cada un deles se indica:</p>
<p>1.1. Partes de alta en nómina:</p>
<p>1º Altos cargos:</p>
<p>Copia do acordo de nomeamento ou documento no que se indique a data da súa publicación oficial, dilixencia da correspondente toma de posesión e verificación de que as retribucións se axustan á normativa vixente.</p>
<p>2º Persoal funcionario de novo ingreso ou reingreso ó servicio activo:</p>
<p>Acordo de nomeamento, documento ou dilixencia de toma de posesión e verificación de que as retribucións están de acordo co grupo e posto de traballo.</p>
<p>3º No caso de persoal procedente doutras administracións públicas:</p>
<p>Orde ou resolución de adxudicación de destino, certificación de baixa de haberes das últimas retribucións percibidas e documento ou dilixencia de toma de posesión.</p>
<p>4º Persoal laboral de novo ingreso:</p>
<p>Copia do contrato fiscalizado e documento ou dilixencia de toma de posesión.</p>
<p>1.2. Partes de alteracións:</p>
<p>1º As variacións ou modificacións que supoñan cambio de habilitado acreditaranse con:</p>
<p>Resolución de adxudicación de destino e certificación de baixa de haberes.</p>
<p>2º Modificación das retribucións con carácter particular:</p>
<p>Copia da resolución de recoñecemento sobre a que foi exercida a fiscalización.</p>
<p>2. Nas nóminas de retribucións:</p>
<p>a) Que estean asinadas polo habilitado que propón a súa autorización ó órgano competente e conformadas polo secretario xeral ou servicio correspondente.</p>
<p>b) En todo caso, comprobación aritmética que se realizará efectuando o cadramento do total da nómina co que resulte do mes anterior máis a suma alxebraica das variacións incluídas na nómina do mes de que se trate.</p>
<p>Quinto.-Nos expedientes de aprobación e recoñecemento da cota patronal á Seguridade Social comprobaranse os extremos previstos nas letras a) e b) do punto primeiro.1 e que a suma da cota patronal máis a cota obreira se corresponda co importe total das liquidacións (modelo TC1).</p>
<p>Sexto.-Nos expedientes de reclamacións que se formulen ante a Administración, en concepto de indemnización por danos e perdas por responsabilidade patrimonial, os extremos adicionais a que se refire o punto primeiro.1.c) deste acordo serán os seguintes:</p>
<p>a) Informe da unidade no que o funcionamento do seu servicio ocasionase a presunta lesión indemnizable.</p>
<p>b) Dictame do Consello Consultivo de Galicia, se é o caso.</p>
<p>Sétimo.-Nos expedientes de contratos de obras, os extremos adicionais a que se refire o punto primeiro.1 c) deste acordo serán os seguintes:</p>
<p>1. Obra nova:</p>
<p>A) Aprobación do gasto:</p>
<p>a) Que exista proxecto, con informe da Oficina de Supervisión de Proxectos, se procede.</p>
<p>b) Que exista prego de cláusulas administrativas particulares e que del emitira informe a asesoría xurídica.</p>
<p>c) Cando se utilice prego tipo de cláusulas administrativas, comprobar que o do contrato que se vai subscribir é da mesma natureza ca aquel do que emita informe a asesoría xurídica e aprobado polo órgano de contratación.</p>
<p>d) Que exista acta de replanteo previo, asinada polo xefe do servicio correspondente.</p>
<p>e) Cando se propoña como forma de adxudicación o concurso, comprobación de que o prego de cláusulas administrativas particulares establece criterios obxectivos para a adxudicación do contrato.</p>
<p>f) Cando se propoña como procedemento de adxudicación o negociado, comprobar que concorren as circunstancias previstas nos artigos 140 e 141 da Lei de contratos das administracións públicas e, se é o caso, que se cumpren os requisitos do artigo 3 e seguintes do Decreto 122/1996, do 8 de febreiro.</p>
<p>B) Compromiso do gasto:</p>
<p>a) Comprobar que o contrato se adxudica de acordo coa proposta formulada pola mesa de contratación e,</p>
<p>no caso contrario, que existe decisión motivada do órgano de contratación.</p>
<p>b) Cando o empresario proposto como adxudicatario non puidese presentar na licitación a certificación de estar ó día das súas obrigas tributarias coa Seguridade Social e non ter débedas coa Comunidade Autónoma, por non ser expedidas en prazo, segundo o establecido no artigo 9.3º do Real decreto 390/1996, do 1 de marzo, ou que estas estiveran caducadas segundo o artigo 10.3º, comprobar que este se atopa ó día das ditas obrigas.</p>
<p>c) Conformidade, cando proceda, de que a clasificación concedida ó contratista que se propón como adxudicatario coincide coa esixida no prego de cláusulas administrativas particulares.</p>
<p>2. Modificados:</p>
<p>a) Que exista proxecto, con informe da Oficina de Supervisión de Proxectos, se procede.</p>
<p>b) Que exista informe da asesoría xurídica e, se é o caso, dictame do Consello Consultivo de Galicia.</p>
<p>c) Que exista acta de replanteo previo, asinada polo xefe do servicio correspondente.</p>
<p>3. Obras accesorias ou complementarias:</p>
<p>a) Que exista proxecto con informe da Oficina de Supervisión de Proxectos, se procede.</p>
<p>b) Se a obra accesoria ou complementaria supera o 20% do prezo do contrato no momento da aprobación da dita obra accesoria ou complementaria ou, sen superalo se saque a licitación, o expediente deberá cumpri-los requisitos previstos para a obra nova.</p>
<p>c) Que exista acta de replanteo previo, asinada polo xefe do servicio correspondente.</p>
<p>4. Revisión de prezos (aprobación do gasto).</p>
<p>Que se cumpren os requisitos esixidos polo artigo 104.1º da Lei de contratos das administracións públicas e que non está expresamente excluída a posibilidade de revisión no prego de cláusulas administrativas particulares.</p>
<p>5. Certificacións de obra:</p>
<p>a) Que exista relación avaliada mensual e certificación autorizada polo facultativo director da obra e coa conformidade dos servicios correspondentes do órgano xestor.</p>
<p>b) Para a primeira certificación, que estean constituídas as garantías definitiva, especial ou complementaria e formalizado o contrato.</p>
<p>c) De se efectuar anticipos dos previstos no artigo 145.2º da Lei de contratos das administracións públicas, comprobar que foi prestada a garantía que se esixe.</p>
<p>d) Que achegue factura a empresa adxudicataria, de acordo co previsto no Real decreto 2402/1985, do 18 de decembro, sobre a obriga de expedir factura por empresarios e profesionais.</p>
<p>e) Cando a certificación de obra inclúa revisión de prezos, para o seu aboamento comprobar que se cumpren os requisitos esixidos polo artigo 104.1º da Lei</p>
<p>de contratos das administracións públicas e que non está expresamente excluída a posibilidade de revisión no prego de cláusulas administrativas particulares.</p>
<p>6. Liquidación:</p>
<p>a) Que exista informe da Oficina de Supervisión de Proxectos, se procede.</p>
<p>b) Que se xunte certificación ou acta de conformidade da recepción da obra.</p>
<p>c) Cando se inclúa revisión de prezos, para o seu aboamento, comprobar que se cumpren os requisitos esixidos polo artigo 104.1º da Lei de contratos das administracións públicas e que non está expresamente excluída a posibilidade de revisión no prego de cláusulas administrativas particulares.</p>
<p>d) Que achegue factura a empresa adxudicataria de acordo co previsto no Real decreto 2402/1985, do 18 de decembro, sobre a obriga de expedir factura por parte de empresarios e profesionais.</p>
<p>7. Pagamento de xuros de demora:</p>
<p>a) Que exista informe da asesoría xurídica.</p>
<p>b) Que exista liquidación e que o cálculo sexa correcto.</p>
<p>8. Indemnizacións a prol do contratista:</p>
<p>a) Que exista informe da asesoría xurídica.</p>
<p>b) Que exista informe técnico.</p>
<p>c) Que exista liquidación e que o cálculo é correcto.</p>
<p>9. Execución de obras pola Administración:</p>
<p>a) Que exista proxecto, cun informe da Oficina de Supervisión de Proxectos se procede, e acreditación dos medios para realiza-la obra.</p>
<p>b) Que exista acta de replanteo previo asinada polo xefe do servicio correspondente.</p>
<p>Oitavo.-Nos expedientes de contratos de subministracións, os extremos adicionais a que se refire o punto primeiro.1.c) deste acordo serán os seguintes:</p>
<p>1. Subministracións en xeral.</p>
<p>1.1. Expediente inicial:</p>
<p>A) Aprobación do gasto:</p>
<p>a) Que exista prego de cláusulas administrativas particulares con informe da asesoría xurídica e, se é o caso, prego de prescricións técnicas da subministración.</p>
<p>b) Cando se utilice prego-tipo de cláusulas administrativas particulares, comprobar que o do contrato que se vaia subscribir é da mesma natureza ca aquel do que emitiu informe a asesoría xurídica e aprobado polo órgano de contratación.</p>
<p>c) Cando se propoña como forma de adxudicación o concurso, comprobar que o prego de cláusulas administrativas particulares establece criterios obxectivos para a adxudicación do contrato.</p>
<p>d) Cando se propoña como procedemento de adxudicación o negociado, comprobar que concorren as circunstancias previstas nos artigos 182 e 183 da Lei de contratos das administracións públicas e, se é o</p>
<p>caso, que se cumpren os requisitos do artigo 3 e seguintes do Decreto 122/1996, do 8 de febreiro.</p>
<p>B) Compromiso do gasto:</p>
<p>a) Comprobar que o contrato se adxudica de acordo coa proposta formulada pola mesa de contratación e, en caso contrario, que existe decisión motivada do órgano de contratación.</p>
<p>b) Cando o empresario proposto como adxudicatario non puidese presentar na licitación a certificación de estar ó corrente das súas obrigas tributarias coa Seguridade Social e de non ter débedas coa Comunidade, por non seren expedidas en prazo, segundo o establecido no artigo 9.3º do Real decreto 390/1996, do 1 de marzo, ou estas estivesen caducadas segundo o artigo 10.3º, comprobar que aquel se atopa ó corrente das ditas obrigas.</p>
<p>1.2. Revisión de prezos (aprobación do gasto).</p>
<p>Que se cumpren os requisitos esixidos no artigo 104.1º da Lei de contratos das administracións públicas e que non está expresamente excluída a posibilidade de revisión no prego de cláusulas administrativas particulares.</p>
<p>1.3. Modificación do contrato.</p>
<p>Que existe informe da asesoría xurídica e, se é o caso, do Consello Consultivo.</p>
<p>1.4. Aboamentos ó contratista.</p>
<p>1.4.1. Aboamentos á conta:</p>
<p>a) No primeiro aboamento á conta, que se constituíron as garantías definitiva, especial ou complementaria e que se formalizou o contrato.</p>
<p>b) Que existe a conformidade dos servicios competentes coa subministración realizada ou fabricada.</p>
<p>c) Que achegue factura a empresa adxudicataria, de acordo co previsto no Real decreto 2402/1985, do 18 de decembro, sobre a obriga de expedir factura por empresarios e profesionais.</p>
<p>d) Cando se inclúa no aboamento a revisión de prezos, comprobar que se cumpren os requisitos esixidos polo artigo 104.1º da Lei de contratos das administracións públicas e que non está expresamente excluída a posibilidade de revisión no prego de cláusulas administrativas particulares.</p>
<p>e) De se facer anticipos dos previstos no artigo 100.3º da Lei de contratos das administracións públicas e 265 do Regulamento de contratos do Estado, comprobar que se prestou a garantía esixida.</p>
<p>1.4.2. Aboamento total ou pagamento da liquidación se existisen aboamentos á conta:</p>
<p>a) Que se xunte certificación ou acta de conformidade da recepción da subministración.</p>
<p>b) Que achegue factura a empresa adxudicataria de acordo co previsto no Real decreto 2402/1985, do 18 de decembro, sobre a obriga de expedir facturas por empresarios e profesionais.</p>
<p>c) Cando se inclúa revisión de prezos, para o seu aboamento, comprobar que se cumpren os requisitos esixidos polo artigo 104.1º da Lei de contratos das</p>
<p>administracións públicas e que non está expresamente excluída a posibilidade de revisión de prezos no prego de cláusulas administrativas particulares.</p>
<p>1.5. Pagamento de xuros de demora:</p>
<p>a) Que exista informe da asesoría xurídica.</p>
<p>b) Que exista liquidación e que o cálculo é correcto.</p>
<p>1.6. Indemnizacións a prol do contratista:</p>
<p>a) Que exista informe da asesoría xurídica.</p>
<p>b) Que exista informe técnico.</p>
<p>c) Que exista liquidación e que o cálculo é correcto.</p>
<p>2. Contratación de equipos e sistemas para o tratamento da información:</p>
<p>Comprobaranse ademais dos extremos previstos con carácter xeral para o contrato de subministracións, a existencia dos perceptivos informes emitidos pola Comisión de Informática da Xunta de Galicia.</p>
<p>3. Contratación para a adquisición de vehículos.</p>
<p>Comprobaranse ademais dos extremos previstos con carácter xeral para o contrato de subministracións, a existencia do preceptivo informe da Comisión de Coordinación de Parques Móbiles (artigos 4 e 7 do Decreto 327/1994).</p>
<p>4. Contrato de fabricación.</p>
<p>Se o prego de cláusulas administrativas particulares determina a aplicación directa das normas do contrato de obras, comprobaranse os extremos previstos para o dito tipo de contrato no punto sétimo deste acordo. Noutro caso, o ditos extremos serán os xa especificados para subministracións en xeral.</p>
<p>Noveno.-Nos expedientes de contratos de consultoría e asistencia, os de servicios e os de traballos específicos e concretos non habituais da Administración, os extremos adicionais a que se refire o punto primeiro.1 c) deste acordo serán os seguintes:</p>
<p>1. Expediente inicial:</p>
<p>A) Aprobación do gasto:</p>
<p>a) Que exista prego de cláusulas administrativas particulares e con informe da asesoría xurídica e, se é o caso, prego de prescricións técnicas do contrato.</p>
<p>b) Que o obxecto e prezo do contrato estean perfectamente definidos, de xeito que permita a comprobación do exacto cumprimento das obrigas por ámbalas partes.</p>
<p>c) Cando se utilice prego-tipo de cláusulas administrativas, comprobar que o do contrato que se vaia subscribir é da mesma natureza ca aquel do que emitiu informe a asesoría xurídica.</p>
<p>d) Informe detallado e razoado, emitido polo servicio interesado na celebración do contrato, no que se xustifiquen debidamente os extremos recollidos no artigo 203.1º da Lei de contratos das administracións públicas.</p>
<p>e) De se propoñer como forma de adxudicación o concurso, comprobar que o prego de cláusulas administrativas particulares establece criterios obxectivos para a adxudicación do contrato. Cando se propoña</p>
<p>como procedemento de adxudicación o negociado, comprobar que concorren as circunstancias previstas nos artigos 210 e 211 da Lei de contratos das administracións públicas.</p>
<p>f) Cando o obxecto do contrato sexa a edición, impresión, deseño e comercialización de publicacións, deberá consta-la aprobación regulamentaria da Comisión Permanente de Publicacións (artigo 9 do Decreto 316/1990).</p>
<p>B) Compromiso do gasto:</p>
<p>a) Comprobar que o contrato se adxudica de acordo coa proposta formulada pola mesa de contratación e, en caso contrario, que existe decisión motivada do órgano de contratación.</p>
<p>b) Cando o empresario proposto como adxudicatario non puidese presentar na licitación a certificación de estar ó día das súas obrigas tributarias coa Seguridade Social e non ter débedas coa Comunidade, por non ser expedidas en prazo, segundo o establecido no artigo 9.3º do Real decreto 390/1996, do 1 de marzo, ou estas estivesen caducadas segundo o artigo 10.3º, comprobar que aquel se atopa ó día das ditas obrigas.</p>
<p>c) Conformidade, cando proceda, da clasificación concedida ó contratista que se propón como adxudicatario coa esixida no prego de cláusulas administrativas particulares (25 LCAP) e, nos contratos que se adxudiquen a persoas físicas, que a titularidade académica que posúen as faculta para a realización do obxecto do contrato e están inscritas no correspondente colexio profesional.</p>
<p>2. Modificación do contrato.</p>
<p>Que exista informe da asesoría xurídica e, se é o caso, do Consello Consultivo.</p>
<p>3. Revisión de prezos (aprobación do gasto).</p>
<p>Que se cumpran os requisitos esixidos no artigo 104.1º e 2º da Lei de contratos das administracións públicas e que non estea expresamente excluída a posibilidade de revisión no prego de cláusulas administrativas particulares.</p>
<p>4. Aboamentos á conta:</p>
<p>a) No primeiro aboamento á conta, que se constituíu a garantía definitiva, agás que se leve a cabo en forma de retención do prezo, caso no que se comprobará a proposta de retención.</p>
<p>b) Que exista certificación do órgano correspondente pola que se avalíe o traballo parcial executado.</p>
<p>c) Que achegue factura a empresa adxudicataria, de acordo co previsto no Real decreto 2402/1985, do 18 de decembro, sobre a obriga de expedir factura por empresarios e profesionais.</p>
<p>d) Cando no aboamento se inclúa revisión de prezos, comprobar que se cumpren os requisitos do artigo 104.1º e 2º da Lei de contratos das administracións públicas e que non está expresamente excluída a posibilidade de revisión no prego de cláusulas administrativas particulares.</p>
<p>e) No caso de efectuarse anticipos dos previstos no artigo 100.3º da Lei de contratos das administracións públicas, comprobar que se prestou a garantía esixida.</p>
<p>5. Aboamento total ou pagamento da liquidación se existiran aboamentos á conta:</p>
<p>a) Que se xunte certificación ou acta de conformidade da recepción dos traballos.</p>
<p>b) Que achegue factura a empresa adxudicataria de acordo co previsto no Real decreto 2402/1985, do 18 de decembro, sobre a obriga de expedir factura por empresarios e profesionais.</p>
<p>c) Cando se inclúa revisión de prezos, para o seu aboamento, comprobar que se cumpren os requisitos esixidos polo artigo 104.1º da Lei de contratos das administracións públicas e que non está expresamente excluída a posibilidade de revisión de prezos no prego de cláusulas administrativas particulares.</p>
<p>6. Expedientes relativos a servicios informáticos. Mantemento de equipos informáticos e programas realizados a medida:</p>
<p>Que exista informe da Comisión de Informática.</p>
<p>Décimo.-Nos expedientes de contratos patrimoniais, os extremos adicionais a que se refire o punto primeiro.1.c) deste acordo serán os seguintes (Decreto 50/1989, polo que se aproba o Regulamento do patrimonio da Comunidade Autónoma de Galicia):</p>
<p>1. Adquisición de bens inmobles pola Administración da Xunta de Galicia.</p>
<p>A) Proposta de adquisición e autorización do gasto pola consellería interesada.</p>
<p>a) Só se comprobarán os extremos previstos con carácter xeral no punto primeiro e, se é o caso, segundo, deste acordo.</p>
<p>b) Nas actuacións levadas a cabo pola Consellería de Economía e Facenda, a fiscalización será realizada polo/a interventor/a delegado/a na devandita consellería e consistirá en comprobar que existe prego de condicións do concurso con informe da asesoría xurídica.</p>
<p>No caso de adquisición directa, a fiscalización consistirá en comproba-lo cumprimento dos requisitos do artigo 46.1º do Decreto 50/1989, do 9 de marzo.</p>
<p>B) Aprobación do compromiso de gasto pola consellería interesada.</p>
<p>Que exista resolución de adxudicación da adquisición do conselleiro de Economía e Facenda.</p>
<p>2. Arrendamento de bens inmobles pola Administración da Xunta de Galicia.</p>
<p>A) Proposta de arrendamento e autorización do gasto pola consellería competente.</p>
<p>a) Soamente se comprobarán os extremos previstos con carácter xeral no punto primeiro e, se é o caso, segundo, deste acordo.</p>
<p>b) Nas actuacións levadas a cabo pola Consellería de Economía e Facenda (Secretaría Xeral e do Patrimonio), a fiscalización levaraa a cabo o interventor delegado na dita consellería e consistirá en comprobar que existe prego con informe da asesoría xurídica.</p>
<p>B) Aprobación do compromiso de gasto pola consellería competente:</p>
<p>a) Que exista resolución do secretario xeral e do Patrimonio de adxudicación do arrendamento (artigo 54.2º do Regulamento do patrimonio).</p>
<p>b) Que exista orde do conselleiro de Economía e Facenda, pola que se acorda a contratación directa, se a selección do arrendador foi realizada por este procedemento (comprobación dos requisitos do artigo 55.1º do Regulamento do patrimonio).</p>
<p>C) Recoñecemento da obriga:</p>
<p>Que achegue factura o arrendador de acordo co previsto no Real decreto 2402/1985, do 18 de decembro, sobre a obriga de expedir factura por empresarios e profesionais, conformada polo servicio competente ou acreditación mediante certificación de posta á disposición do inmoble polo arrendador.</p>
<p>3. Adquisicións de bens inmobles por organismos autónomos</p>
<p>A) Proposta de adquisición e autorización do gasto:</p>
<p>a) Que exista informe da asesoría xurídica sobre os aspectos xurídicos da contratación.</p>
<p>b) Que exista informe favorable da Secretaría Xeral e do Patrimonio no suposto de adquisición en réxime de «leasing».</p>
<p>4. Arrendamento de bens inmobles por organismos autónomos.</p>
<p>Proposta de arrendamento e autorización do gasto:</p>
<p>a) Que exista informe da asesoría xurídica sobre os aspectos xurídicos da contratación.</p>
<p>b) Que exista informe da Secretaría Xeral e do Patrimonio no suposto de contratación directa.</p>
<p>B) Recoñecemento da obriga.</p>
<p>Iguais requisitos que os esixidos pola Administración da Xunta de Galicia.</p>
<p>Décimo primeiro.-Nos expedientes de convenios de colaboración que leve a cabo a Administración da Xunta de Galicia e os seus organismos autónomos con entidades de dereito público ou con persoas físicas ou xurídicas suxeitas a dereito privado, os extremos adicionais a que se refire o punto primeiro.1.c) deste acordo serán os seguintes:</p>
<p>1. Subscrición, modificación substancial ou prórroga.</p>
<p>1.1. Subscrición.</p>
<p>a) Nos expedientes que conteñan obrigas de gasto de carácter plurianual ou, non estando no caso anterior, teña no exercicio vixente un importe superior a 25 millóns de pesetas, que exista autorización previa do Consello da Xunta de Galicia.</p>
<p>b) Que exista informe da asesoría xurídica sobre o texto do convenio.</p>
<p>1.2. Modificacións substanciais:</p>
<p>a) Nos expedientes que conteñan obrigas de gasto de carácter plurianual ou, non estando no caso anterior, teña no exercicio vixente un importe superior a 25 millóns de pesetas, que existe autorización previa do Consello da Xunta de Galicia.</p>
<p>b) Que exista informe da asesoría xurídica sobre o texto da modificación.</p>
<p>1.3. Prórroga.</p>
<p>a) Nos expedientes que conteñan obrigas de gasto de carácter plurianual ou, non estando no caso anterior, teña no exercicio vixente un importe superior a 25 millóns de pesetas, que exista autorización previa do Consello da Xunta de Galicia.</p>
<p>2. No caso de que impliquen subvencións, verificación dos requisitos do punto décimo segundo.2.A) deste texto.</p>
<p>Décimo segundo.-Para os expedientes de subvencións.</p>
<p>Nos expedientes de subvencións, os extremos adicionais a que se refire o punto primeiro.1.c) deste acordo serán os seguintes:</p>
<p>1. Para subvencións en xeral, en réxime de publicidade e concorrencia.</p>
<p>A) Autorización do gasto.</p>
<p>Que, se é o caso, as bases reguladoras da concesión foron informadas e publicadas no DOG.</p>
<p>B) Acordo de concesión:</p>
<p>a) Que exista proposta de resolución de concesión.</p>
<p>b) Certificación ou acreditación do órgano xestor de que se cumpren tódolos requisitos previstos na convocatoria para a súa concesión.</p>
<p>C) Recoñecemento de obrigas e pagamento:</p>
<p>a) Que exista resolución de concesión fiscalizada de conformidade.</p>
<p>b) Se as normas reguladoras da subvención prevén a esixencia de garantías en virtude do establecido no artigo 78.1º da Lei de réxime financeiro e orzamentario de Galicia e nas leis anuais de orzamentos, verifica-la súa existencia.</p>
<p>c) No caso de subvencións ex-post, certificación expedida polo órgano xestor, acreditativa do cumprimento das actividades ou investimentos para as que se concedeu a subvención.</p>
<p>d) Acreditación, por parte do beneficiario, de estar ó corrente das súas obrigas tributarias e fronte á Seguridade Social e que non teñan débedas pendentes de pagamento coa Administración pública da Comunidade Autónoma, coas excepcións previstas nas correspondentes leis de orzamentos.</p>
<p>e) No caso de concertos educativos, para o pagamento delegado da nómina verificarase que se atopa conformada pola dirección xeral xestora e que se inclúe certificado expedido por esta, acreditativo de que o importe reclamado corresponde a retribucións e cotizacións do profesorado que presta servicios en unidades escolares concertadas.</p>
<p>2. Subvencións en réxime de concesión directa.</p>
<p>A) Autorización e disposición do gasto.</p>
<p>a) Comprobar que se cumpren os requisitos previstos na correspondente Lei de orzamentos para a súa concesión.</p>
<p>b) Que exista convenio con informe da asesoría xurídica, se é o caso, ou acordo de concesión, fiscalizados de conformidade.</p>
<p>B) Recoñecemento de obrigas e pagamento.</p>
<p>a) Se o convenio ou o acordo de concesión prevé a esixencia de garantías en virtude do previsto nas leis anuais de orzamentos, verifica-la súa existencia.</p>
<p>b) No caso de subvencións ex-post, certificación expedida polo órgano xestor, acreditativa do cumprimento dos fins que xustifican a concesión da subvención.</p>
<p>c) Acreditación, por parte do beneficiario, de estar ó corrente das súas obrigas tributarias e fronte á Seguridade Social e que non teñan débedas pendentes de pagamento coa Administración pública da Comunidade Autónoma.</p>
<p>Décimo terceiro.-Pensións non contributivas.</p>
<p>Nos expedientes de recoñecemento de dereito a pensións non contributivas a que se refire a Lei 26/1990, do 20 de decembro, polo que se establece na Seguridade Social prestacións non contributivas e o Real decreto 357/1991, do 15 de marzo, que a desenvolve, a súa liquidación e inclusión en nómina, se é o caso, os extremos adicionais a que se refire o punto primeiro.1.c) deste acordo, serán os seguintes:</p>
<p>1. Con carácter xeral.</p>
<p>a) Que exista solicitude.</p>
<p>b) Que se achegue DNI do solicitante e do representante, se é o caso.</p>
<p>c) Que acredite debidamente o período de residencia en territorio español, o número de membros da UEC e os ingresos anuais do solicitante e dos demais membros da UEC.</p>
<p>d) Que exista proposta de resolución da autoridade competente e certificación da unidade xestora de que non percibe outra pensión.</p>
<p>2. Con carácter específico para cada tipo de expediente.</p>
<p>2.1. Concesión de pensións de xubilación:</p>
<p>Que se acredite que o beneficiario ten cumpridos 65 anos na data da solicitude.</p>
<p>2.2. Concesión de pensión de invalidez:</p>
<p>a) Que a idade do beneficiario estea comprendida entre os 18 e os 65 anos.</p>
<p>b) Que se acredite debidamente a minusvalidez ou enfermidade crónica igual ou superior ó 65%.</p>
<p>2.3. Xustificación documental limitada ós seguintes supostos de alta, variacións e baixas en nómina.</p>
<p>2.3.1. Altas:</p>
<p>Comprobar que corresponden a acordos de recoñecemento do dereito fiscalizados de conformidade.</p>
<p>2.3.2. Variacións da contía:</p>
<p>Comprobar que existe acordo ou resolución fiscalizada de conformidade.</p>
<p>2.3.3. Baixas:</p>
<p>a) No caso de extinción, por desaparece-las causas que deron dereito á pensión, que existe acordo ou resolución fiscalizada de conformidade.</p>
<p>b) No caso de extinción por falecemento do titular, que existe documentación acreditativa del.</p>
<p>c) No caso de que aquela teña carácter cautelar, que existe requirimento para achegar documentación.</p>
<p>Décimo cuarto.-Este acordo producirá efectos desde o día seguinte ó da súa publicación, momento a partir do cal perderán a súa vixencia os acordos do 5 de maio de 1988, 23 de xuño de 1988 e 30 de maio de 1989, reguladores do exercicio da fiscalización limitada previa.</p>

