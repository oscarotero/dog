---
date: '1999-04-30'
id: '7256'
page: 5187
number: 82
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Cédula do 5 de abril de 1999, da Delegación Provincial de Lugo, de
  notificación da incoación do expediente sancionador de epizootias LU-7/99,
  devolta polo servicio de correos.
range: Cédula
url: 'https://www.xunta.gal/dog/Publicados/1999/19990430/Anuncio7256_gl.html'
---
<p>De conformidade co disposto no artigo 59.4º da Lei 30/1992, do 26 de novembro (BOE do 27 de novembro), de réxime xurídico das administracións públicas e do procedemento administrativo común, notifícaselle ó denunciado, cos datos persoais e último enderezo coñecido que se sinala a continuación, a notificación de incoación de expediente sancionador polo delegado provincial da Consellería de Agricultura, Gandería e Política Agroalimentaria de Lugo.</p>
<p>Noméase instructora do procedemento a Mª Paz Maseda Ferreiro e secretaria a Mª Jesús Fernández Martínez, funcionarias desta delegación provincial. A resolución será acordada polo delegado provincial desta consellería.</p>
<p>O denunciado disporá dun prazo de quince (15) días, contados a partir do seguinte ó de publicación desta cédula, para que poida examina-lo expediente nesta delegación provincial, situada na Ronda da Muralla, 70, para presenta-lo descargo e os documentos que considere convenientes na súa defensa, así como para a recusación das persoas designadas como instructora e secretaria en calquera momento da tramitación do expediente.</p>
<p>O pagamento voluntario porá fin ó expediente. Para efectualo deberá emprega-los impresos normalizados que lle serán facilitados nesta delegación provincial.</p>
<p>Lugo, 5 de abril de 1999.</p>
<p>José Ramón Molinero Senovilla</p>
<p>Delegado provincial de Lugo</p>
<p>ANEXO</p>
<p>Expediente: LU-7/99.</p>
<p>Denunciado: José Luis Cadahía González.</p>
<p>DNI: 34.225.294.</p>
<p>Último enderezo coñecido: S. Isidoro, 50-1º C, A Coruña.</p>
<p>Feitos imputados: transporta-lo día 6 de decembro de 1998, ás 11.55 horas, no camión gaiola matrícula C-2938-AT que circulaba pola estrada C-535</p>
<p>km 55 do termo municipal de Portomarín, conducido por Francisco Sánchez Rodríguez, 8 cabezas de gando vacún de 7 meses de vida, procedentes de Paradela ata o matadoiro municipal da Coruña, e carecer de autorización oficial de traslado para os animais que portaban os crotais 3703 e 3704.</p>
<p>Tipificación da infracción:</p>
<p>Precepto infrinxido: artigos 1 e 3 do Decreto 355/1994, do 4 de decembro (DOG do 15 de decembro) e 3 da Orde do 23 de agosto de 1995 (DOG do 4 de setembro).</p>
<p>Precepto sancionador: artigo 212 do Regulamento da Lei de epizootias, de 4 de febreiro de 1955.</p>
<p>Cualificación da infracción: menos grave.</p>
<p>Sanción posible: 8.500 pesetas.</p>

