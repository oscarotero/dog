---
date: '1999-04-12'
id: '6356'
page: 4
number: 68
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 25 de marzo de 1999, da Xefatura Provincial de Estradas de Lugo,
  pola que se sinala a data para o levantamento das actas previas á ocupación e
  sométese a información pública a relación de propietarios dos bens e dereitos
  afectados polas obras do proxecto de acondicionamento e mellora do trazado con
  reposición de servicios do ramal da N-VI a Gándaras de Piñeiro, treito:
  Albeiros, concello de Lugo. (Clave AP/LU/97.06).
range: Resolución
url: 'https://www.xunta.gal/dog/Publicados/1999/19990412/Anuncio6356_gl.html'
---
<p>Por resolución da Dirección Xeral de Obras Públicas da Xunta de Galicia do 18 de setembro de 1998, foi aprobado o proxecto das obras de acondicionamento e mellora do trazado con reposición de servicios do ramal da N-VI a Gándaras de Piñeiro, treito: Albeiros, T.M. Lugo, de clave AP/LU/97.06.</p>
<p>En acordo adoptado polo Consello da Xunta de Galicia o día 6 de novembro de 1998, declárase urxente para efectos de aplicación do procedemento que regula o artigo 52 da vixente Lei de expropiación forzosa do 16 de decembro de 1954, a ocupación de bens e dereitos afectados polo referido proxecto.</p>
<p>Para tal efecto convócanse ós propietarios e titulares de bens e dereitos afectados, que figuran na relación exposta no taboleiro de anuncios do Con</p>
<p>cello de Lugo e na Delegación Provincial de Estradas de Lugo, para que comparezan no lugar, día e hora que se detalla a continuación, co fin de proceder ó levantamente das actas previas á súa ocupación, que recollerán os datos necesarios para a determinación dos dereitos afectados, os seus titulares e o valor daqueles, sen prexuízo do traslado ó lugar dos predios se se considera necesario.</p>
<p>Lugar: Colexio Público de Albeiros.</p>
<p>Día: 26 de abril de 1999.</p>
<p>Horario: 10 h. a 13 h.</p>
<p>De Armesto Mauriz, Concepción a Rego Rebolo, Simón.</p>
<p>Horario: 15.30 h. a 18 h.</p>
<p>De Rey Fernández, Aurelia a Veiga Pérez, Antonio.</p>
<p>Ó devandito acto deberán acudi-los afectados persoalmente ou ben representados por persoa debidamente autorizada para actuar no seu nome, achegando os documentos acreditativos da súa titularidade, documento nacional de identidade e o último recibo de contribución podendo acompañarse, pola súa conta se o consideran oportuno, dos seus peritos e un notario.</p>
<p>Tendo en conta os antecedentes e en cumprimento do establecido no artigo 17, parágrafo 2º da Lei de expropiación forzosa, ábrese información pública ata o momento do levantamento da acta previa á ocupación correspondente, co fin de que os interesados poidan formular por escrito ante esa Xefatura Provincial de Estradas da Xunta de Galicia sita, sita na Ronda da Muralla, nº 70-5ª planta, 27071 Lugo, as alegacións que consideren pertinentes, co obxecto de emendar posibles erros que se producisen ó relaciona-los propietarios afectados.</p>
<p>Lugo, 25 de marzo de 1999.</p>
<p>Carlos Escudero Vigil</p>
<p>Enxeñeiro xefe Provincial de Estradas de Lugo</p>

