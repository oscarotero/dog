---
date: '1999-05-24'
id: B7A2
page: 6
number: 97
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 146/1999, do 7 de maio, polo que se declara a urxente ocupación, para
  efectos de expropiación forzosa, pola Deputación Provincial de Ourense, dos
  bens e dereitos necesarios para a realización das obras do proxecto de C.V.
  330 Mugueimes-Cados número 379 P.O.L. 98 en Muíños.
range: Decreto
url: 'https://www.xunta.gal/dog/Publicados/1999/19990524/AnuncioB7A2_gl.html'
---
<p>A Deputación Provincial de Ourense, en sesión celebrada o día 27 de novembro de 1998, aprobou o proxecto de C.V. 330 Mugueimes-Cados nº 379 P.O.L. 98 en Muíños, e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 2 de marzo de 1999.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, por estaren situados os bens que se van expropiar no propio trazado da estrada, sendo necesaria a expropiación urxente para poder executar conxuntamente a totalidade do tramo que, de non ser así, quedaría interrompido e imposibilitada a posta en servicio da estrada, supoñendo un grave perigo para o tráfico rodado.</p>
<p>A competencia para a declaración da urxente ocupación correspóndelle ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día sete de maio de mil novecentos noventa e nove,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, pola Deputación Provincial de Ourense para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de C.V. 330 Mugueimes-Cados nº 379 P.O.L. 98 en Muíños.</p>
<p>Santiago de Compostela, sete de maio de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>

