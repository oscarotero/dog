---
date: '1999-05-24'
id: B79E
page: 6
number: 97
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 145/1999, do 7 de maio, polo que se declara a urxente ocupación, para
  efectos de expropiación forzosa, polo Concello de Valdoviño (A Coruña), dos
  bens e dereitos necesarios para a realización das obras do proxecto de
  rexeneración ambiental das praias de Pantín, Vales e Meira, termo municipal de
  Valdoviño.
range: Decreto
url: 'https://www.xunta.gal/dog/Publicados/1999/19990524/AnuncioB79E_gl.html'
---
<p>O Concello de Valdoviño (A Coruña), en sesión celebrada o día 12 de xuño de 1997, aprobou o</p>
<p>proxecto de rexeneración ambiental das praias de Pantín, Vales e Meira, termo municipal de Valdoviño, e na mesma sesión acordou solicitar da Xunta de Galicia a declaración de urxente ocupación dos bens e dereitos afectados pola expropiación forzosa ó abeiro do disposto no artigo 52 da Lei de expropiación forzosa. O concello remitiu a documentación complementaria para a correcta tramitación do expediente con data de entrada no rexistro xeral da Consellería de Xustiza, Interior e Relacións Laborais do día 22 de febreiro de 1999.</p>
<p>Os bens nos que se concreta a declaración de urxente ocupación están determinados no expediente que se someteu a información pública.</p>
<p>A Dirección Xeral de Urbanismo da Consellería de Política Territorial, Obras Públicas e Vivenda emitiu informe favorable. O dito informe tivo entrada no rexistro xeral da Consellería de Xustiza, Interior e Relacións Laborais o día 7 de abril de 1999.</p>
<p>Considérase necesaria a declaración de urxente ocupación dos bens e dereitos precisos para a realización das obras do proxecto técnico sinalado, porque resulta necesario corrixir e mellora-lo trazado dos accesos ás tres praias para evita-las constantes agresións ecolóxicas e paisaxísticas que sofre a zona motivadas polo tráfico rodado con afluencia masiva no verán, así como pola desordenada edificación.</p>
<p>A competencia para a declaración da urxente ocupación corresponde ó Consello da Xunta de Galicia segundo o disposto nos artigos 27.2º e 28.2º do Estatuto de autonomía de Galicia.</p>
<p>Na súa virtude e por proposta do conselleiro de Xustiza, Interior e Relacións Laborais e logo de deliberación do Consello da Xunta de Galicia na súa reunión do día sete de maio de mil novecentos noventa e nove,</p>
<p>DISPOÑO:</p>
<p>Artigo único.-De conformidade co disposto no artigo 52 da Lei de expropiación forzosa, declárase a urxente ocupación, polo Concello de Valdoviño (A Coruña) para efectos de expropiación forzosa, dos bens e dereitos concretados no expediente administrativo instruído para o efecto e necesarios para a execución das obras do proxecto de rexeneración ambiental das praias de Pantín, Vales e Meira, termo municipal de Valdoviño.</p>
<p>Santiago de Compostela, sete de maio de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>

