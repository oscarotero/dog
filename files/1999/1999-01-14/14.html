---
date: '1999-01-14'
id: DE46
page: 455
number: 8
agency: CONSELLERÍA DE SANIDADE E SERVICIOS SOCIAIS
section: IV. OPOSICIÓNS E CONCURSOS
title: >-
  Orde do 22 de decembro de 1998 pola que se anuncia a convocatoria pública para
  a provisión, polo sistema de libre designación, dun posto de traballo vacante
  nos servicios centrais da Consellería de Sanidade e Servicios Sociais.
range: Orde
url: 'https://www.xunta.gal/dog/Publicados/1999/19990114/AnuncioDE46_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, e en uso das atribucións conferidas polo artigo 15.4º da mesma lei, esta consellería,</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, o posto de traballo que se indica no anexo I.</p>
<p>Segundo.-Poderán concorrer a ela tódolos funcionarios que reúnan as condicións que sinaladas no anexo I.</p>
<p>Terceiro.-As solicitudes para participar na presente convocatoria dirixiránselle por escrito ó conselleirod e Sanidade e Servicios Sociais (edificio administrativo de San Caetano, bloque 2-2º, Santiago de Compostela), segundo o modelo que se inclúe como anexo II a esta orde.</p>
<p>As ditas solicitudes poderanse presentar no rexistro xeral da Consellería de Sanidade e Servicios Sociais, nos das súas delegacións provinciais, nos das direccións provinciais do Sergas ou en calquera das oficinas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince días hábiles, contados a partir do día seguinte ó da publicación desta orde no Diario Oficial de Galicia.</p>
<p>Cuarto.-Os aspirantes deberán xuntar á petición un currículum vitae e xustificar documentalmente os méritos que aleguen.</p>
<p>Os méritos alegados e non probados da maneira antes sinalada non se terán en conta.</p>
<p>Quinto.-Esta convocatoria será resolta pola Consellería de Sanidade e Servicios Sociais. A resolución da mesma farase pública no Diario Oficial de Galicia e poderá declararse deserto o posto de traballo, de considerarse oportuno.</p>
<p>Sexto.-O nomeamento dun funcionario con destino definitivo noutra Administración pública ou que preste os seus servicios na Comunidade Autónoma como consecuencia dunha comisión de servicios concedida conforme o disposto na disposición transitoria oitava punto 4º da Lei 30/1984, do 2 de agosto, que resulte seleccionado para ocupa-lo posto de traballo anunciado estará condicionado a que a súa Administración emita informe favorable sobre el, conforme o previsto no Real decreto 28/1990, do 15 de xaneiro, e demais disposicións concordantes.</p>
<p>Sétimo.-O prazo de toma de posesión será de tres días, se o destino anterior anterior está na mesma localidade cá do novo destino, e dun mes, se están en localidade distinta ou comporta o reingreso ó servicio activo.</p>
<p>O prazo de toma de posesión empezará a contarse a partir do día seguinte ó do cesamento, que deberá producirse dentro dos tres días seguintes ó da publicación da resolución no Diario Oficial de Galicia.</p>
<p>Se a resolución comporta o reingreso ó servicio activo, o prazo de toma de posesión empezará a contarse a partir do día seguinte ó da súa publicación no Diario Oficial de Galicia.</p>
<p>Oitavo.-Contra a presente orde, que esgota a vía administrativa, poderase interpoñer recurso contencioso-administrativo, previsto na Lei reguladora da xurisdicción contencioso-administrativa, do 27 de decembro de 1956, perante o Tribunal Superior de Xustiza de Galicia no prazo de dous meses a partir do día seguinte ó da súa publicación, logo de comunicarllo a esta consellería, segundo o previsto no artigo 110.3º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 22 de decembro de 1998.</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>
<p>ANEXO I</p>
<p>Código: SAC020000615770001.</p>
<p>Denominación: Subdirección Xeral de Ordenación, Estudios e Informes.</p>
<p>Dependencia: Secretaría Xeral da Consellería de Sanidade e Servicios Sociais.</p>
<p>Localidade: Santiago de Compostela.</p>
<p>Tipo: S.</p>
<p>Grupo: A.</p>
<p>Nivel C.D.: 30.</p>
<p>Complemento específico: 2.275.968.</p>
<p>Corpo ou escala: xeral.</p>
<p>Formación específica: diploma de directivo.</p>
<p>ANEXO II</p>
<p>NOTA: úsese o publicado na páxina 454.</p>
<p>11721</p>

