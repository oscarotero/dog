---
date: '1999-10-28'
id: 10DB6
page: 12
number: 209
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Orde do 30 de setembro de 1999 pola que se resolve a integración de centros
  bibliotecarios na rede de bibliotecas de Galicia.
range: Orde
url: 'https://www.xunta.gal/dog/Publicados/1999/19991028/Anuncio10DB6_gl.html'
---
<p>Vista a proposta do director xeral de Promoción Cultural, en conformidade co establecido no artigo 10 da Orde do 21 de novembro de 1995 na que se desenvolve o Decreto 24/1995, do 20 de xaneiro, polo que se regulan os centros bibliotecarios fixos no referente á creación de bibliotecas municipais en colaboración coa Consellería de Cultura, Comunicación Social e Turismo e pola que se regula a integración na rede de bibliotecas de Galicia</p>
<p>RESOLVO:</p>
<p>Primeiro.-Intégranse na rede de bibliotecas de Galicia os centros bibliotecarios relacionados no anexo, comezando pola Axencia Municipal do Concello de Bergondo e rematando polo Bibliobús da Mancomunidade do Condado (Concello de Ponteareas).</p>
<p>Segundo.-A resolución favorable de integración estará condicionada á sinatura dun convenio onde se recolla a obriga por parte do centro bibliotecario de prestar un servicio público que deberá axustarse</p>
<p>ó estipulado na Orde do 21 de novembro de 1995 na que se desenvolve o Decreto 24/1995, do 20 de xaneiro que regula os centros bibliotecarios fixos, e que poderá responder nos restantes termos ás especiais características de cada tipo de centros.</p>
<p>Terceiro.-O prazo de sinatura deste convenio non deberá ser superior ós tres meses. De non cumprirse este prazo deixarase sen efecto a posible resolución favorable e suporá o arquivo definitivo da solicitude.</p>
<p>Cuarto.-O posterior incumprimento do devandito convenio poderá ser motivo de exclusión temporal ou definitiva do centro bibliotecario de que se trate da rede de bibliotecas de Galicia.</p>
<p>Santiago de Compostela, 30 de setembro de 1999.</p>
<p>Jesús Pérez Varela</p>
<p>Conselleiro de Cultura, Comunicación Social e Turismo</p>
<p>ANEXO</p>
<p>-Axencia Municipal de Lectura do Concello de Bergondo.-Biblioteca Pública Municipal do Concello de Brión.-Biblioteca Pública Municipal Xabier P. Docampo do Concello de Cambre.-Axencia Municipal de Lectura do Concello de Carnota.-Biblioteca Pública Municipal do Concello de Fisterra.-Biblioteca Municipal Federico García Lorca do Concello de Oleiros.-Biblioteca Municipal Xograr Mendiño do Concello de Oleiros.-Biblioteca Pública Municipal do Concello de Bóveda.-Axencia Municipal de Lectura do Concello de Ribas de Sil.-Biblioteca Pública Municipal do Concello dos Blancos.-Biblioteca Pública Municipal do Concello de Rodeiro.-Bibliobús da Mancomunidade do Condado (Concello de Ponteareas).</p>

