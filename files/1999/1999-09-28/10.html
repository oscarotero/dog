---
date: '1999-09-28'
id: FBC6
page: 11
number: 188
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 6 de setembro de 1999 pola que se convoca un curso sobre
  dirección e control para mandos.
range: Resolución
url: 'https://www.xunta.gal/dog/Publicados/1999/19990928/AnuncioFBC6_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1999 e conforme as funcións atribuídas pola Lei 4/1992, do 9 de abril, de creación da Academia Galega de Seguridade, a formación dos bombeiros é unha das tarefas encomendadas á devantida academia.</p>
<p>Con base no anterior anúnciase a realización dun curso sobre dirección e control para mandos, que deberá desenvolverse conforme as seguintes bases:</p>
<p>Obxectivos.</p>
<p>Desenvolver cualidades propias dun mando, coñecer e aplicar de forma unificada os plans de actuación e tácticas de control e mando en emerxencias, avaliar riscos e desenvolver unha pre-planificación da intervención, tomar decisións estratéxicas e tácticas a curto e longo prazo.</p>
<p>Destinatarios.</p>
<p>O curso vai dirixido a mandos dos corpos de bombeiros da Comunidade Autónoma de Galicia con responsabilidades de control e mando.</p>
<p>Prazas.</p>
<p>O número de prazas ofertadas para cada curso será de 15.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Solicitudes.</p>
<p>1. O persoal que desexe participar nestes cursos deberá presentar, cuberta a máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 18 de outubro, ás 14 horas.</p>
<p>3. As instancias deberán vir asinadas polo xefe do cadro de persoal e seladas; será isto requisito indispensable para ser admitido no curso e o incumprimento deste requisito levará consigo a non admisión no devandito curso.</p>
<p>4. As instancias deberán enviarse á sede da Academia Galega de Seguridade: avenida da Cultura, s/n, 36680 A Estrada, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>O curso terá unha duración de 35 horas lectivas, e nel trataranse, entre outros, os seguintes temas:</p>
<p>-Cualidades do líder.</p>
<p>-O mando en bombeiros.</p>
<p>-Delegación de funcións en emerxencias.</p>
<p>-Principais funcións de control e mando.</p>
<p>-Avaliación de prioridades en emerxencias.</p>
<p>-O relevo do mando.</p>
<p>-O posto de mando e protocolo de comunicacións.</p>
<p>-Seguridade en actuacións.</p>
<p>-Planificación para emerxencias.</p>
<p>Requisitos.</p>
<p>Os bombeiros que asistan ó curso deberán leva-los seus traxes con máscaras e casco.</p>
<p>Datas.</p>
<p>O curso celebrarase do 8 ó 12 de novembro.</p>
<p>O horario será o seguinte:</p>
<p>Mañá: das 10 ás 13.30 horas.</p>
<p>Tardes: das 15.30 ás 19 horas.</p>
<p>Relación de admitidos.</p>
<p>A relación de admitidos publicarase o día 25 de outubro, no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Lugar.</p>
<p>No centro de formación de Seganosa, sito na parroquia de Alxen, s/n, en Salvaterra de Miño (Pontevedra).</p>
<p>Certificado de asistencia.</p>
<p>Ó remate dos cursos entregaráselles un certificado de asistencia a aquelas persoas que acrediten a súa participación continuada a eles.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento dos cursos para adaptalos ás necesidades da Administración e ás continxencias que poidan xurdir.</p>
<p>A Estrada, 6 de setembro de 1999.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

