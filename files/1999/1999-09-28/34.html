---
date: '1999-09-28'
id: FC32
page: 11
number: 188
agency: CONCELLO DA PONTENOVA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19990928/AnuncioFC32_gl.html'
---
<p>A Comisión de Goberno, en sesión extraordinaria do 15 de setembro de 1999, aprobou os pregos de cláusulas administrativas particulares que rexerán a contratación, polo procedemento aberto e sistema de concurso, da suministración de adquisición dun camión para recollida e transporte de lixo.</p>
<p>Os citados pregos estarán expostos ó público durante 8 días para os efectos de que poidan presenta-las reclamacións contra eles.</p>
<p>Ó mesmo tempo, o concello anuncia a licitación do citado contrato de subministración, a cal quedará aprazada se houbese reclamacións contra os pregos ata a súa resolución:</p>
<p>Obxecto do contrato: adquisición dun camión para a recollida, compactación e transporte de lixo coas características mínimas esixidas na base I do prego de cláusulas administrativas particulares.</p>
<p>Lugar de entrega: Concello da Pontenova.</p>
<p>Prazo de execución: cincuenta (50) días naturais desde a sinatura do contrato.</p>
<p>Orzamento de licitación: 18.560.000 pesetas, IVE incluído.</p>
<p>Tramitación: urxente. Procedemento: aberto. Forma: concurso.</p>
<p>Garantías: provisional 371.200 pesetas.</p>
<p>Información: o modelo de proposición e o prego de cláusulas administrativas facilitaranse no Concello da Pontenova (Lugo).</p>
<p>Presentación de proposicións: trece días naturais contados desde o seguinte ó da última publicación deste edicto no BOP de lugo ou no DOG.</p>
<p>A Pontenova, 17 de setembro de 1999.</p>
<p>Enrique Fernández González</p>
<p>Alcalde</p>

