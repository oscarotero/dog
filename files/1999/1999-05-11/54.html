---
date: '1999-05-11'
id: 80A6
page: 5
number: 89
agency: 'XESTIÓN URBANÍSTICA DE LUGO, S.A.'
section: VI. ANUNCIOS
title: >-
  Convocatoria de asistencia técnica para a redacción de traballos de
  planeamento, proxectos de urbanización e direccións facultativas.
range: Convocatoria
url: 'https://www.xunta.gal/dog/Publicados/1999/19990511/Anuncio80A6_gl.html'
---
<p>Destinatarios: profesionais ou empresas con experiencia na redacción e tramitación do planeamento parcial, proxectos de urbanización e direccións de obra.</p>
<p>Obxecto: asistencia técnica na redacción e tramitación de plans parciais e proxectos de urbanización de solo empresarial.</p>
<p>Condicións: valorarase: a) Experiencia demostrable, b) Deseño indicativo do planeamento, c) Medios técnicos e prazo de redacción, d) Proposta económica.</p>
<p>Finalidade: preténdese seleccionar profesionais ou empresas relacionados co obxecto do concurso.</p>
<p>Calquera dos concursantes seleccionados poderá resultar adxudicatario dos traballos, formalizándose os correspondentes contratos de asistencia técnica de acordo coas condicións que en cada caso se establezan.</p>
<p>Documentación complementaria: os interesados na presente convocatoria poderán solicita-lo correspondente prego de bases nas oficinas de Xestur sitas na praza de Santo Domingo, nº 6-5º de Lugo.</p>
<p>Prazo: as proposicións económicas e demais documentación esixida para concursar, conforme establece o prego de bases, deberán ser presentadas ata as 13 horas do décimo día natural, contado a partir do seguinte ó da publicación deste anuncio no DOG ou o inmediato hábil seguinte se o décimo día natural cadra en sábado, domingo ou festivo.</p>
<p>Lugar de presentación: nas oficinas de Xestur Lugo, praza de Santo Domingo, nº 6-5º de Lugo.</p>
<p>Apertura de plicas: a apertura de ofertas realizarase o terceiro día hábil seguinte, contado a partir do último para a presentación das ofertas económicas, na sala de xuntas de Xestur.</p>
<p>Lugo, 3 de maio de 1999.</p>
<p>Rubricado</p>

