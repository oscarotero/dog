---
date: '1999-02-19'
id: '4302'
page: 1
number: 34
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 8 de febreiro de 1999, da División de Recursos Económicos, pola
  que se anuncia concurso público aberto, de subministración sucesiva, para
  adquisición de sinalización interior e exterior con destino ó Hospital Clínico
  de Santiago de Compostela (A Coruña). (SCC.-10/1999). (Lote único).
range: Resolución
url: 'https://www.xunta.gal/dog/Publicados/1999/19990219/Anuncio4302_gl.html'
---
<p>O Servicio Galego de Saúde, por proposta da División de Recursos Económicos, e unha vez cumpridos os trámites administrativos correspondentes, resolve anuncia-la subministración que a seguir se cita:</p>
<p>Subministración: do equipamento de sinalización interior e exterior con destino ó Hospital Clínico de Santiago de Compostela (A Coruña) (SCC.-10/1999). (Lote único).</p>
<p>Orzamento: 25.000.000 de ptas., IVE incluído (150.253,026 euros).</p>
<p>Fianza provisional: 500.000 ptas., IVE incluído (3.005,060 euros).</p>
<p>Forma de adxudicación: concurso público, procedemento aberto.</p>
<p>Prazo de execución: desde a sinatura do contrato ata o 31 de decembro de 1999.</p>
<p>Admisión de variantes: admítese a presentación de variantes soamente no punto 4 do prego de precricións técnicas (deseño constructivo).</p>
<p>Non se admiten variantes nos demais puntos.</p>
<p>Solvencia económica e financeira: acreditarase xustificante da existencia dun seguro de indemnización por riscos profesionais.</p>
<p>Solvencia técnica: acreditarase por algúns de entre os documentos sinalados no anexo II do prego de cláusulas administrativas particulares para a dita contratación.</p>
<p>Criterios de adxudicación:</p>
<p>1. Proposición económica: ata 25 puntos.</p>
<p>2. Proxecto de implantación: ata 20 puntos.</p>
<p>3. Experiencia na sinalización hospitalaria: ata 20 puntos.</p>
<p>4. Prazo de execución: ata 15 puntos.</p>
<p>5. Solución técnica acompañada nas variantes do punto 4 do prego de prescricións técnicas: ata 20 puntos.</p>
<p>Documento de interese para os licitadores: o prego de cláusulas administrativas particulares e demais documentación complementaria estarán de manifesto e á disposición dos concursantes para o seu exame nos servicios centrais da División Xeral de Recursos Económicos, edificio administrativo de San Caetano, bloque 2-2º en Santiago de Compostela, tódolos días laborables, agás sábados, das 9 ás 14 horas.</p>
<p>Presentación de proposicións: as proposicións deberán ser presentadas en man, en sobres pechados e asinados polo licitador ou persoa que o represente, no rexistro xeral do Servicio Galego de Saúde, antes das 14 horas do décimo terceiro día natural, contado a partir do seguinte ó da publicación desta resolución no DOG, ou enviadas por correo dentro do prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó órgano de contratación a remisión da oferta mediante fax (981 54 27 62) ou telegrama no mesmo día, de conformidade co artigo 100 do Regulamento xeral de contratación do Estado.</p>
<p>Apertura de proposicións: terá lugar na Consellería de Sanidade e Servicios Sociais, edificio administrativo San Caetano, bloque nº 2-2ª planta, a partir das 10 horas do quinto día natural contado desde o seguinte a aquel no que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que achegarán os licitadores: os documentos que figuran no prego de cláusulas administrativas particulares.</p>
<p>Anuncios: o pagamento do anuncio do presente concurso público será por conta do adxudicatario ou dos adxudicatarios do contrato.</p>
<p>Santiago de Compostela, 8 de febreiro de 1999.</p>
<p>Antonio Fernández-Campa García-Bernardo</p>
<p>Director xeral da División de Recursos</p>
<p>Económicos</p>

