---
date: '1999-02-12'
id: 3DD6
page: 1
number: 29
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 10 de febreiro de 1999 pola que se determinan os servicios mínimos
  durante a folga convocada para os días 14 e 21 de febreiro no centro de
  traballo da mina da Empresa Nacional de Electricidad, S.A. (Endesa) nas Pontes
  de García Rodríguez.
range: Orde
url: 'https://www.xunta.gal/dog/Publicados/1999/19990212/Anuncio3DD6_gl.html'
---
<p>O artigo 28.2º da Constitución española recoñece o dereito de folga dos traballadores para a defensa dos seus intereses, a pesar de que limite o seu exercicio para garanti-lo mantemento dos servicios esenciais da comunidade. O Decreto 155/1998, do 9 de xuño, no seu artigo 3 faculta o conselleiro competente por razón dos servicios esenciais afectados para que, mediante orde, e ante unha situación de folga, decida o mínimo de actividade necesaria para asegura-lo</p>
<p>mantemento dos servicios, así como para determina-lo persoal preciso para a súa prestación.</p>
<p>Por esta razón, cómpre a determinación de servicios mínimos ó ter carácter esencial os de abastecemento e mantemento de bens de utilidade pública, tal como recoñece o propio Decreto 155/1998, do 9 de xuño, da Xunta de Galicia, e, convocada a folga para os días 14 e 21 de febreiro de 1999 no centro de traballo da mina de Endesa nas Pontes de García Rodríguez, esta consellería, oído o comité de folga, e en virtude das competencias que lle atribúe o mencionado decreto e demais disposicións de aplicación,</p>
<p>DISPÓN:</p>
<p>Artigo 1º</p>
<p>Mentres dure a folga anunciada para o día 14 de febreiro, que comezará ás 6 horas do citado día e rematará ás 6 horas do día 15-2-1999, e para o día 21 de febreiro, que comezará ás 6 horas do citado día e rematará ás 6 horas do día 22-2-1999 no centro de traballo da mina de Endesa nas Pontes de García Rodríguez, os servicios mínimos serán os seguintes:</p>
<p>1. Días 14 e 21 de febreiro (domingo):</p>
<p>Producción:</p>
<p>Postos de traballoDenominación postoNº persoas/días</p>
<p>1Operador subestación, tesouro3</p>
<p>1Operador centro control3</p>
<p>Obras:</p>
<p>Postos de traballoDenominación postoNº persoas/días</p>
<p>1Xefe de equipo bombeo3</p>
<p>1Bombeiro3</p>
<p>Operación mantemento:</p>
<p>Postos de traballoDenominación postoNº persoas/días</p>
<p>2Oficial eléctrico mina6</p>
<p>No caso de producirse algunha avaría ou incidente de carácter grave, a dirección e o comité de folga reuniranse co fin de acorda-lo persoal necesario para a correspondente reparación.</p>
<p>Artigo 2º</p>
<p>O incumprimento desta obriga de mante-los servicios mínimos fixados na presente orde será sancionado de conformidade coa lexislación vixente aplicable.</p>
<p>Artigo 3º</p>
<p>A presente orde entrará en vigor o mesmo día ó da súa publicación no Diario Oficial de Galicia.</p>
<p>Santiago de Compostela, 10 de febreiro de 1999.</p>
<p>Antonio Couceiro Méndez</p>
<p>Conselleiro de Industria e Comercio</p>

