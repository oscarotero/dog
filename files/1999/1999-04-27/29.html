---
date: '1999-04-27'
id: 6F12
page: 5
number: 79
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 7 de abril de 1999, da Dirección Xeral de Industria, pola que se
  autoriza administrativamente e se aproba o proxecto de execución da liña aérea
  de transporte de enerxía eléctrica a 220 kV subestación de Sabón - subestación
  de Ferroatlántica, no termo municipal de Arteixo (A Coruña). (Expediente
  98/254).
range: Resolución
url: 'https://www.xunta.gal/dog/Publicados/1999/19990427/Anuncio6F12_gl.html'
---
<p>Examinado o expediente instruído a pedimento da empresa Unión Eléctrica-Fenosa S.A., con enderezo para efectos de notificación en Avda. de Arteixo, 171, 15008 A Coruña, resultan os seguintes:</p>
<p>Antecedentes de feito.</p>
<p>Primeiro.-Con data do 12 de xuño de 1998, a citada empresa solicita a autorización administrativa e a aprobación do proxecto de execución da liña aérea de transporte de enerxía eléctrica a 220 kV desde a subestación de Sabón ata a subestación de Ferroatlántica, discorren</p>
<p>do polo termo municipal de Arteixo (A Coruña); acompañan o preceptivo proxecto de instalacións a que fan referencia os artigos 8 e 12 do Decreto 2617/1966, do 20 de outubro, sobre autorización de instalacións eléctricas, de aplicación ó presente expediente de acordo co disposto na disposición transitoria primeira da Lei 54/1997, do 27 de novembro, do sector eléctrico.</p>
<p>As características técnicas básicas da instalación son as seguintes:</p>
<p>-Liña de alta tensión a 220 kV, de 569 m de lonxitude, sobre apoios metálicos de celosía tipo made e con conductor de tipo Cóndor, de 455 mm aluminio aceiro, dun só circuíto, con orixe na subestación eléctrica de Sabón e final na subestación eléctrica de Ferroatlántica, en Sabón, Arteixo.</p>
<p>Segundo.-A Delegación Provincial da Consellería de Industria e Comercio da Coruña someteu o citado proxecto de instalacións a trámite de información pública, sendo publicado no DOG do 27-8-1998 e no BOP da Coruña do 22-8-1998 e nos taboleiros de anuncios do Concello de Arteixo e no da delegación provincial.</p>
<p>Terceiro.-Durante o período no que se someteu a trámite de información pública non se formularon alegacións.</p>
<p>Cuarto.-Da solicitude obxecto deste expediente emitiu informe favorable a Delegación Provincial da Coruña.</p>
<p>Fundamentos de dereito.</p>
<p>Primeiro.-A Dirección Xeral de Industria é a competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, o Decreto 99/1998, do 26 de marzo, polo que se establece a estructura orgánica da Consellería de Industria e Comercio, en relación co Decreto 2617/1966, do 20 de outubro, sobre autorización de instalacións eléctricas, o Decreto 2619/1966, do 20 de outubro, polo que se aproba o Regulamento da Lei 10/1966, do 18 de marzo, sobre expropiación forzosa e sancións en materia de instalacións eléctricas e a Lei 54/1997, do 27 de novembro, do sector eléctrico.</p>
<p>Segundo.-O proxecto cumpre o disposto no Decreto 3151/1968, do 28 de novembro, polo que se aproba o Regulamento de liñas eléctricas de alta tensión e, en concreto, nos seus artigos 5 e 6.</p>
<p>Terceiro.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>Primeiro.-Autoriza-la instalación da liña aérea de transporte de enerxía eléctrica a 220 kV desde a subestación de Sabón ata a subestación de Ferroatlántica, no termo municipal de Arteixo (A Coruña).</p>
<p>Segundo.-Aproba-lo proxecto de execución da instalación eléctrica que se cita.</p>
<p>Contra esta resolución, que non é definitiva en vía administrativa, poderase interpoñer recurso ordinario, perante o conselleiro de Industria e Comercio da Xunta de Galicia, no prazo dun mes contado desde a súa publicación no Diario Oficial de Galicia, de acordo co disposto no artigo 114 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Santiago de Compostela, 7 de abril de 1999.</p>
<p>Joaquín del Moral Crespo</p>
<p>Director xeral de Industria</p>

