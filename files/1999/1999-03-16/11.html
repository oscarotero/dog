---
date: '1999-03-16'
id: '5422'
page: 3012
number: 52
agency: >-
  XULGADO DE PRIMEIRA INSTANCIA E INSTRUCCIÓN NÚMERO DOUS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de notificación (181/1998-10).
range: Edicto
url: 'https://www.xunta.gal/dog/Publicados/1999/19990316/Anuncio5422_gl.html'
---
<p>Francisco Javier Míguez Poza, maxistrado-xuíz do Xulgado de Primeira Instancia e Instrucción número dous dos de Santiago de Compostela e o seu partido.</p>
<p>Fai saber que neste xulgado se tramita xuízo de faltas 181/1998-10 por instancia de María H. Novo Fernández e Ramón Núñez Fontáns contra Avelino Besada Gómez, nas actuacións do cal se dictou sentencia co encabezado e parte dispositiva que literalmente din:</p>
<p>Sentencia:</p>
<p>En nome de El-Rei.</p>
<p>En Santiago de Compostela o 18 de febreiro de 1999.</p>
<p>Francisco Javier Míguez Poza, maxistrado xuíz titular do Xulgado de Primeira Instancia e Instrucción número dous desta cidade, dictou a presente resolución no xuízo de faltas seguido perante este xulgado coa referencia número 181/1998 no que actuaron como partes, como denunciantes María Novo Fernández e Ramón Núñez Fontáns, e como denunciado Avelino Besada Gómez.</p>
<p>Foi parte o Ministerio Fiscal.</p>
<p>Resolvo que debo absolver e absolvo a Avelino Besada Gómez da falta que se lle imputaba, con declaración das custas de oficio.</p>
<p>Contra esta sentencia os interesados poderán interpo-lo recurso de apelación para ante a Audiencia Provincial no prazo de 5 días desde a notificación, mediante escrito de formalización no que se exporán ordenadamente as alegacións sobre quebrantamento das normas e garantías procesuais, erro na apreciación das probas ou infracción de precepto constitucional ou legal en que se basee a impugnación, e fixarase domicilio para notificacións. Se no recurso se pedise a declaración de nulidade do xuízo por infracción das normas legais ou constitucionais que se consideren infinxidas, expresaranse as razóns da indefensión.</p>
<p>Así mesmo, deberase acreditar ter pedida a emenda da falta ou infracción na primeira instancia, agás no caso de que se cometesen en momento en que fose xa imposible a reclamación. No mesmo escrito de formalización poderá o recorrente pedi-la práctica de probas que non puido propoñer en primeira instancia, das probas propostas que lle foron indebidamente denegadas, sempre que formulase a oportuna reserva, e das admitidas que non foron practicadas por causas que non lle sexan imputables, expondo as razóns polas que a falta daquelas dilixencias de proba produciu indefensión.</p>
<p>Así por esta miña sentencia, xulgando definitivamente na instancia, pronúncioa, mándoa e asínoa.</p>
<p>Lévese testemuño literal ós autos da súa razón, quedando o orixinal no libro de sentencias deste xulgado.</p>
<p>E para que conste e lle sirva de notificación a Avelino Besada Gómez, expido e asino o presente en Santiago de Compostela o vintedous de febreiro de mil novecentos noventa e nove.</p>
<p>Secretario</p>
<p>Rubricado</p>

