---
date: '1999-03-16'
id: 540E
page: 3004
number: 52
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Orde do 10 de marzo de 1999 pola que se modifica a do 4 de xaneiro de 1999
  (DOG do 7).
range: Orde
url: 'https://www.xunta.gal/dog/Publicados/1999/19990316/Anuncio540E_gl.html'
---
<p>Por Orde da Consellería de Agricultura, Gandería e Política Agroalimentaria, do 4 de xaneiro de 1999, estableceuse o procedemento para a solicitude, tramitación e concesión das axudas ós productores de determinados cultivos herbáceos na campaña de comercialización 1999/2000 e das primas en beneficio dos productores de carne de ovino e caprino, dos productores de carne de vacún e dos que manteñan vacas nutrices, para o ano 1999, na Comunidade Autónoma de Galicia.</p>
<p>No artigo 3.1º da dita orde sinálase o prazo de presentación das solicitudes de axudas, prazo que cómpre modificar, por se facer así na normativa estatal na materia.</p>
<p>Así mesmo, de acordo coa regulamentación comunitaria, modifícanse os importes correspondentes á prima en beneficio dos productores de ovino e caprino.</p>
<p>No que atinxe ás zonas de concentración parcelaria e de reordenación da propiedade nas que se admiten as referencias identificativas alfanuméricas contidas nos planos, engádese a zona dos Panascos, do concello de Tomiño, que non estaba incluída, inicialmente, no anexo V, publicado na corrección de erros da Orde (DOG nº 24, do 5 de febreiro de 1999).</p>
<p>Xa que logo, de acordo co disposto no artigo 30.3º do Estatuto de autonomía de Galicia, e en uso das</p>
<p>facultades que me confire a Lei 1/1983, do 22 de febreiro, reguladora da Xunta e do seu presidente, modificada pola Lei 11/1988,</p>
<p>DISPOÑO:</p>
<p>Artigo 1º</p>
<p>Modifícase a redacción dos artigos 3.1º e 33.3º.d) da Orde da Consellería de Agricultura, Gandería e Política Agroalimentaria, do 4 de xaneiro de 1999, que quedan redactados do seguinte xeito:</p>
<p>«Artigo 3º.1. O prazo para a presentación de solicitudes de axuda e da declaración de superficies forraxeiras empezará o día seguinte ó da publicación da presente orde no DOG e rematará o 22 de marzo de 1999.</p>
<p>Artigo 33.3º.d). Para a prima en beneficio dos productores de ovino e caprino, os que estableza a Comisión Europea por ovella e cabra, tendo en conta que o importe das primas ás cabras será do 90 por 100 do correspondente ós productores de anos pasados.</p>
<p>Para os productores en zona desfavorecida, tal como se define no punto 9º do artigo 5, de acordo co previsto no Regulamento (CEE) 1323/1990, os importes antes mencionados complementaranse mediante una axuda específica de 5,977 ecus por ovella para os productores de anos pasados e de 5,379 ecus por cabra».</p>
<p>Artigo 2º</p>
<p>Engádese no anexo V da Orde do 4 de xaneiro de 1999 como zona de concentración parcelaria e de reordenación da propiedade na que se admite a referencia identificativa alfanumérica contida nos planos, a seguinte:</p>
<table><tbody><tr><td></td></tr>
<tr><td></td></tr>
<tr><td>Provincia</td><td>Concello</td><td>Código
zona</td><td>Nome da zona de
concentración</td></tr>
<tr><td></td></tr>
</tbody></table>
<table><tbody><tr><td>36</td><td>Pontevedra</td><td>54 Tomiño</td><td>1</td><td>Os Panascos</td></tr>
<tr><td></td></tr></tbody></table>
<p>Disposición derradeira</p>
<p>A presente orde entrará en vigor o mesmo día ó da súa publicación no Diario Oficial de Galicia.</p>
<p>Santiago de Compostela, 10 de marzo de 1999.</p>
<p>Castor Gago Álvarez</p>
<p>Conselleiro de Agricultura, Gandería e Política</p>
<p>Agroalimentaria</p>

