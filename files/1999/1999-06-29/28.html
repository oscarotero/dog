---
date: '1999-06-29'
id: BBC2
page: 8
number: 123
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 6 de maio de 1999, da Delegación Provincial da Coruña, de
  autorización administrativa, declaración, en concreto, de utilidade pública e
  aprobación do proxecto de execución da instalación eléctrica que se cita.
  (Expediente 141/98).
range: Resolución
url: 'https://www.xunta.gal/dog/Publicados/1999/19990629/AnuncioBBC2_gl.html'
---
<p>Vista a solicitude para a autorización administrativa, recoñecemento de utilidade pública, coa relación concreta e individualizada dos bens e dereitos afectados pola expropiación, así como para a aprobación do proxecto de execución que se cita:</p>
<p>Solicitante: Unión Eléctrica-Fenosa, S.A.</p>
<p>Domicilio social: Avda. de Arteixo, 171, 15007 A Coruña.</p>
<p>Denominación: L.M.T., C.T. e R.B.T. na Gándara (Cambre).</p>
<p>Liña eléctrica aérea a 15/20 kV cunha lonxitude de 0,876 km con orixe P6 L.M.T. proxectada a C.T. Fontefría e final no C.T. de Monte, cunha potencia de 50 kVA 20.000/380-220 V. Tipo intemperie e unha rede de baixa tensión de 0,015 km de lonxitude, con orixe no C.T. de Monte, con conductor tipo R.Z. Liña de media tensión aérea a 15/20 kV cunha lonxitude de 0,011 km con orixe no P4 da L.M.T. proxectada a Monte e final no C.T. da Gándara, cunha potencia de 50 kVA 20.000/380-220 V tipo intemperie e unha rede de baixa tensión de 0,370 m de lonxitude con orixe no C.T. da Gándara, con conductor tipo R.Z. e apoios de formigón, no termo municipal de Cambre.</p>
<p>A petición someteuse a información pública, coa relación de propietarios, bens e dereitos afectados, e publicouse no DOG do 30-6-1998, no BOP do 13-6-1998, no xornal La Voz de Galicia do día 11-6-1998 e nos taboleiros de anuncios da Casa do Concello de Cambre. Tamén foron notificados individualmente os interesados que figuran na devandita relación.</p>
<p>Esta delegación provincial comprobou que a liña, ó seu paso polos terreos relacionados na información pública, non incorre en ningunha das prohibicións recollidas no artigo 57.A da Lei 54/1997, do 27 de novembro, do sector eléctrico (BOE do 28 de novembro), e no artigo 25 do Decreto 2619/1996, do 20 de outubro (BOE do 24 de outubro).</p>
<p>Comprobouse igualmente que as alegacións efectuadas polos interesados en canto á modificación do trazado da liña eléctrica non poden ser tidas en conta por non se daren as condicións previstas no artigo 57.B da devandita lei e no artigo 26 do mencionado decreto.</p>
<p>Vista a Lei 54/1997, do 27 de novembro, do sector eléctrico, os decretos 2617/1966 e 2619/1966, do 20 de outubro, sobre autorización e expropiación forzosa das instalacións eléctricas, e cumpridos os trámites regulamentarios establecidos, esta delegación provincial resolveu:</p>
<p>Autorizar e aproba-lo proxecto das citadas instalacións e declarar, en concreto, a súa utilidade pública, o que leva implícita a necesidade de ocupa-los bens ou de adquiri-los dereitos afectados e implica a urxente ocupación para os efectos do artigo 52 da Lei de expropiación forzosa.</p>
<p>Contra esta resolución pódese interpor recurso de alzada ante o conselleiro de Industria e Comercio no prazo dun mes, contado a partir do día seguinte ó da súa notificación. Tamén se pode interpor calquera outro recurso que se considere pertinente.</p>
<p>A Coruña, 6 de maio de 1999.</p>
<p>Jesús Espada Martínez</p>
<p>Delegado provincial da Coruña</p>

