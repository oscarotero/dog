---
date: '1999-01-18'
id: 296E
page: 554
number: 10
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 9 de decembro de 1998, da Delegación Provincial da Coruña, pola
  que se dispón a inscrición no rexistro e a publicación, no Diario Oficial de
  Galicia, do convenio colectivo da empresa Confraría de Pescadores de Ribeira.
range: Resolución
url: 'https://www.xunta.gal/dog/Publicados/1999/19990118/Anuncio296E_gl.html'
---
<p>Visto o expediente do convenio colectivo da empresa Confraría de Pescadores de Ribeira que tivo entrada nesta delegación provincial o día 2-12-1998, subscrito en representación da parte económica pola empresa e, da parte social polo delegado de persoal o día 9-11-1998, de conformidade co disposto no artigo 90.2º e 3º da Lei 8/1980, do 10 de marzo, do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de fucións e servicios da Administración do Estado á Comunidade Autónoma de Galicia en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo existente nesta delegación provincial, e notificación ás representacións economómica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación (SMAC).</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 9 de decembro de 1998.</p>
<p>P.S. (Decreto 227/1998, do 10 de xullo)</p>
<p>María Silva Costoya</p>
<p>Secretaria provincial da Coruña</p>
<p>Convenio colectivo da Confraría de Pescadores</p>
<p>de Ribeira</p>
<p>Artigo 1º.-Ámbito funcional.</p>
<p>O presente convenio colectivo aplicarase a tódolos traballadores non funcionarios da entidade Confraría de Pescadores de Ribeira, independentemente da súa categoría profesional.</p>
<p>Artigo 2º.-Vixencia e duración.</p>
<p>A vixencia será de tres anos, contando desde o 1 de xaneiro de 1998 ata o 31 de decembro do 2000. Durante a súa vixencia, non poderá ser afectado por ningún convenio de ámbito distinto.</p>
<p>Artigo 3º.-Denuncia e prórroga.</p>
<p>Chegado o final da súa vixencia, este convenio colectivo prorrogarase tacitamente ano por ano, a non ser que medie denuncia coa antelación mínima dun mes por calquera das partes.</p>
<p>Artigo 4º.-Retribucións salariais.</p>
<p>As retribucións salariais por categoría e mes para o ano 1998 son as que se especifican nas táboas salariais anexas.</p>
<p>Os incrementos para os anos 1999 e 2000 serán iguais ó incremento do IPC máis un 1%.</p>
<p>Artigo 5º.-Complemento de antigüidade.</p>
<p>O complemento de antigüidade consistirá en trienios aboados ó 7% sobre do salario base que corresponda a cada categoría profesional.</p>
<p>Artigo 6º.-Gratificacións extraordinarias.</p>
<p>Tódolos traballadores e traballadoras da empresa terán dereito a dúas gratificacións extraordinarias ó ano, que se chamarán de Nadal e verán.</p>
<p>Cada unha delas será igual a unha mensualidade de salario base máis os complementos persoais correspondentes, e aboaranse antes do 15 de xullo a do verán e o 15 de decembro a do Nadal.</p>
<p>Os traballadores que cesen no transcurso do semestre correspondente recibirán a parte proporiconal que corresponda en función da permanencia na empresa.</p>
<p>Artigo 7º.-Xornada laboral.</p>
<p>A xornada laboral será de 40 horas semanais.</p>
<p>Artigo 8º.-Horas extraordinarias.</p>
<p>Acórdase reducir ó máximo a realización de horas extraordinarias, mediante dúas medidas básicas:</p>
<p>a) Unha organización e racionalización adecuada do traballo.</p>
<p>b) A súa conversión, na medida do posible, en postos de traballo, xa for en xornada completa ou parcial.</p>
<p>Cando a súa realización sexa imprescindible aboaranse coas seguintes recargas:</p>
<p>As realizadas de luns a venres, máximo 2 por día, aboaranse a razón de 500 pesetas/hora.</p>
<p>As realizadas en sábados, aboaranse cunha recarga do 85% sobre do valor da hora ordinaria de traballo.</p>
<p>As realizadas en días festivos ou domingos, aboaranse cunha recarga do 160% sobre do valor da hora ordinaria de traballo.</p>
<p>Artigo 9º.-Vacacións.</p>
<p>Tódolos traballadores e traballadoras gozarán dun período de 30 días naturais, retribuídas a salario real.</p>
<p>O patrón maior elaborará, de mutuo acordo co delegado sindical, un calendario de vacacións anual, antes do 31 de marzo de cada ano, que se expoñerán no taboleiro de anuncios.</p>
<p>Artigo 10º.-Plus de perigosidade.</p>
<p>Establécese un plus de perigosidade para os gardas xuramentados, consistente nun 14% sobre do salario base mensual, sempre que desenvolvan o seu labor en xornada nocturna.</p>
<p>Artigo 11º.-Licencias retribuídas.</p>
<p>Os traballadores e traballadoras terán dereito a licencias retribuídas nos seguintes casos:</p>
<p>a) Casamento do traballador/a, 16 días naturais.</p>
<p>b) Nacemento de fillo/a, 3 días.</p>
<p>c) Morte do cónxuxe, fillos, pais, pais políticos, e demais familiares ata o segundo grao de consanguinidade ou afinidade, 3 días. Se se precisase por tales causas facer un desprazamento, o total da licencia sería de 5 días naturais.</p>
<p>d) Para acudir ó médico con fillos ou fillas menores de idade, polo tempo necesario e coa debida xustificación.</p>
<p>e) Acudir á consulta médica o interesado ou interesada, polo tempo imprescindible, sempre con xustificante médico.</p>
<p>Artigo 12º.-Percepcións en situación de incapacidade temporal.</p>
<p>Os traballadores e traballadoras en situación de incapacidade temporal motivada por enfermidade ou accidente laboral, percibirán unha retribución igual ó 100% das percepcións á que teña dereito en situación de activo.</p>
<p>Artigo 13º.-Seguridade e hixiene no traballo.</p>
<p>A empresa está obrigada a adoptar tódalas medidas de seguridade e hixiene no traballo que legalmente están establecidas.</p>
<p>Os traballadores e traballadoras gozarán dos seguintes dereitos:</p>
<p>-Persoal que traballe ante pantallas de ordenador: dereito a unha revisión médica anual, en especial co oculista.</p>
<p>-Persoal da lonxa: terán dereito a un uniforme consistente en chaqueta e pantalón co emblema Confraría de Pescadores de Ribeira e un distintivo co nome do poxador.</p>
<p>-Comisión paritaria: a comisión paritaria será un órgano de interpretación, vixilación e arbitraxe. Quedará constituída polo patrón maior en representación da empresa, e máis o delegado sindical, en representación dos traballadores e traballadoras.</p>
<p>ANEXO</p>
<p>Táboas de salarios ano 1998</p>
<table><tbody><tr><td></td></tr>
<tr><td>Categoría profesional</td><td>Salario base mes</td></tr>
<tr><td></td></tr>
</tbody></table>
<table><tbody><tr><td>Lonxeiro</td><td>192.554 ptas.</td></tr>
<tr><td>Auxiliar lonxeiro</td><td>100.000 ptas.</td></tr>
<tr><td>Oficial 1ª administrativo</td><td>126.967 ptas.</td></tr>
<tr><td>Auxiliar administrativo</td><td>113.505 ptas</td></tr>
<tr><td>Guarda xuramentado</td><td>141.797 ptas.</td></tr>
<tr><td>Lonxeiro a tempo parcial</td><td>49.920 ptas.</td></tr>
<tr><td>Aspirante auxiliar administrativo</td><td>90.804 ptas.</td></tr>
</tbody></table>
<p>0067</p>

