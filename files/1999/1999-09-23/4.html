---
date: '1999-09-23'
id: F796
page: 11
number: 185
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 3 de setembro de 1999 pola que se convoca un curso de
  actualización didáctica para formador de formadores.
range: Resolución
url: 'https://www.xunta.gal/dog/Publicados/1999/19990923/AnuncioF796_gl.html'
---
<p>Dentro do programa de actividades que a Academia Galega de Seguridade ten previsto realizar no ano 1999, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dun curso de actualización didáctica para formador de formadores, que deberá desenvolverse conforme as seguintes bases:</p>
<p>Destinatarios.</p>
<p>O curso vai dirixido a aquelas persoas que participen ou participasen como profesores da Academia Galega de Seguridade, tanto nos cursos selectivos coma nos de especialización.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Solicitudes.</p>
<p>1. As persoas que desexen participar nestes cursos deberán presentar, cuberta a máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 15 de outubro de 1999, ás 14 horas.</p>
<p>3. As instancias serán enviadas polo interesado/a á sede da Academia Galega de Seguridade: avenida da Cultura, 36680 A Estrada, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Prazas.</p>
<p>O número de prazas ofertadas para este curso é de 27.</p>
<p>Duración e datas.</p>
<p>O curso celebrarase durante os días 4, 11, 18 e 25 de novembro e 2 de decembro de 1999, e terá unha duración de 40 horas lectivas.</p>
<p>O horario será en sesións de mañá e tarde, de 9.30 a 14 horas e de 16 a 20 horas.</p>
<p>Relación de admitidos.</p>
<p>A relación de admitidos publicarase o día 21 de outubro de 1999 no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Lugar.</p>
<p>Sede da Academia Galega de Seguridade, sita na avenida da Cultura s/n, 36680 A Estrada.</p>
<p>Certificado de aproveitamento.</p>
<p>Ó remate do curso entregarase un certificado de asistencia e aproveitamento a aquelas persoas que acrediten a súa asistencia continuada a este, e superen as correspondentes probas de coñecementos.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>A Estrada, 3 de setembro de 1999.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

