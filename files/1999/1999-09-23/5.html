---
date: '1999-09-23'
id: F79A
page: 11
number: 185
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 3 de setembro de 1999 pola que se convoca un curso sobre
  transportes.
range: Resolución
url: 'https://www.xunta.gal/dog/Publicados/1999/19990923/AnuncioF79A_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1999 de forma descentralizada, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dun curso sobre transportes, que deberá desenvolverse conforme as seguintes bases:</p>
<p>Obxectivos.</p>
<p>O curso ten por obxectivo dota-los membros dos corpos e forzas de seguridade duns coñecementos necesarios que lles poidan ser útiles no desempeño posterior do seu labor profesional.</p>
<p>Destinatarios.</p>
<p>O curso vai dirixido ós membros dos corpos das policías locais de Galicia e membros da Unidade</p>
<p>do CNP adscrita á Comunidade Autónoma de Galicia; e no caso de quedaren prazas vacantes ós membros do Corpo Nacional de Policía e Garda Civil.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertan neste curso é de 27.</p>
<p>Solicitudes.</p>
<p>1. O persoal que desexe participar neste curso deberá presentar, cuberta a máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 18 de outubro, ás 14 horas.</p>
<p>3. As instancias deberán vir asinadas polo xefe do cadro de persoal, ou polo concelleiro de tráfico</p>
<p>e seladas; será isto requisito indispensable para ser admitido nos cursos; o incumprimento deste requisito levará consigo á non-admisión no devandito curso.</p>
<p>4. As instancias deberán enviarse á sede da Academia Galega de Seguridade: Avenida da Cultura, s/n, 36680 A Estrada, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>O curso celebrarase en sesións de tarde, e nel trataranse, entre outros, os seguintes temas: a) Ámbito e normativa de aplicación. Clasificación. Títulos habilitantes. Distintivos. Documentos de control. Denuncias máis habituais. b) O tacógrafo. Lectura. c) Transporte escolar e de menores. Denuncias máis habituais. d) Transporte de mercadorías perigosas. Especial referencia ás distribucións no núcleo urbano, etc.</p>
<p>Datas.</p>
<p>O curso terá lugar do 8 ó 12 de novembro, en horario de 16 a 20 horas da tarde.</p>
<p>Relación de admitidos.</p>
<p>A relación de admitidos publicarase o día 25 de outubro no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono: 986 59 00 21.</p>
<p>Lugar.</p>
<p>O curso desenvolverase na sede da Academia Galega de Seguridade.</p>
<p>Certificado de asistencia.</p>
<p>Ó remate do curso entregarase un certificado de asistencia a aquelas persoas que acrediten a súa participación continuada neste.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>A Estrada, 3 de setembro de 1999.</p>
<p>Juan José Fariñas-Ferro-Rodríguez</p>
<p>Director xeral da Academia Galega de Seguridade</p>

