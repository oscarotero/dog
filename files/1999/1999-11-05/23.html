---
date: '1999-11-05'
id: 114F2
page: 13
number: 214
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 21 de maio de 1999, da Dirección Xeral de Industria, pola que se
  lle autoriza a instalación dunha planta de coxeración de enerxía eléctrica á
  empresa Elaboradora de Cefalópodos, S.A., no municipio de Bergondo (A Coruña),
  e se inclúe a mesma no réxime especial de producción de enerxía eléctrica.
  (Expediente 98/932).
range: Resolución
url: 'https://www.xunta.gal/dog/Publicados/1999/19991105/Anuncio114F2_gl.html'
---
<p>Examinado o expediente instruído por instancia da empresa Elaboradora de Cefalópodos, S.A., con enderezo para efectos de notificacións no polígono industrial de Bergondo (A Coruña), resultan os seguintes</p>
<p>Antecedentes de hecho.</p>
<p>Primeiro.-Con data 11 de decembro de 1998, a citada empresa solicitou o recoñecemento da condición de instalación acollida ó réxime especial de producción de enerxía eléctrica creado polo R.D. 2366/1994, do 9 de decembro, sobre producción de enerxía eléctrica por instalacións hidráulicas, de coxeración e outras abastecidas por recursos ou fontes de enerxía renovables, derrogado polo R.D. 2818/1998, 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración, actualmente vixente.</p>
<p>Segundo.-Con data 18 de febreiro de 1999, a empresa Elaboradora de Cefalópodos, S.A. solicitou a autorización administrativa da citada planta de coxeración.</p>
<p>Terceiro.-As características básicas da planta de coxeración prevista serán as seguintes:</p>
<p>-Un motor de combustión interna de 12 cilindros en V, alimentado con gasóleo e cunha potencia de 1.163,5 kW.</p>
<p>-Un xerador de 1.300 kVA de potencia, factor de potencia 0,85 e tensión de xeración 0,4 kV.</p>
<p>-Instalacións de almacenamento de combustible, conexión, protección, mando, sinalización e medida.</p>
<p>Cuarto.-De conformidade co establecido no Decreto 2617/1966, do 20 de outubro, sobre autorización de instalacións eléctricas, de aplicación ó presente expediente en virtude do establecido na disposición transitoria primeira da Lei 54/1997, do 27 de novembro, do sector eléctrico, a Delegación Provincial da Consellería de Industria e Comercio da Coruña dictou Resolución do 22 de febreiro de 1999 pola que se someteu a información pública a autorización administrativa da instalación de referencia, que se publicou no DOG do 1 de marzo e no BOP da Coruña de 1 de marzo, sen que se presentase no período legalmente establecido para iso alegación ningunha.</p>
<p>Quinto.-O proxecto está informado favorablemente pola Delegación Provincial da Consellería de Industria e Comercio da Coruña e cumpre coas esixencias regulamentarias fixadas no Decreto 2617/1966, do 20 de outubro, e coas demais que lle son de aplicación.</p>
<p>Fundamentos de dereito.</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, en relación co Decreto 2617/1966, do 20 de outubro, e o Real decreto 2818/1998, do 23 de decembro, xa citados.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas</p>
<p>RESOLVE:</p>
<p>-Autoriza-la instalación dunha planta de coxeración á empresa Elaboradora de cefalópodos, S.A., que se vai situar nas súas instalacións do termo municipal de Bergondo, na provincia da Coruña.</p>
<p>-Recoñecer á planta de coxeración autorizada a condición de instalación acollida ó réxime especial do R.D. 2818/1998, e incluíla no grupo a.1 do artigo 2 de dito real decreto.</p>
<p>Calquera modificación das instalacións autorizadas requirirá unha nova solicitude de autorización administrativa, de acordo co indicado no artigo 17.4º do Real decreto 1775/1967, do 22 de xullo, que fixa o réxime de instalación, ampliación e traslado das industrias en xeral.</p>
<p>O promotor presentará ante a Delegación Provincial da Consellería de Industria e Comercio da Coruña, no prazo dun ano contado a partir da data de publicación no DOG da presente resolución, o</p>
<p>proxecto de execución da planta de coxeración autorizada, o cal conterá os datos e condicións técnicas para a realización das instalacións de conexión da central á rede, que serán facilitados pola empresa que distribúa enerxía eléctrica na zona, así coma o punto de interconexión.</p>
<p>Así mesmo, a instalación interconectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Contra esta resolución, que non é definitiva en vía administrativa, poderase interpor recurso de alzada ante o conselleiro de Industria e Comercio da Xunta de Galicia, no plazo dun mes contado a partir do día seguinte ó da súa publicación.</p>
<p>Santiago de Compostela, 21 de maio de 1999.</p>
<p>Joaquín do Moral Crespo</p>
<p>Director xeral de Industria</p>

