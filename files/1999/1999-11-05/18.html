---
date: '1999-11-05'
id: 114DA
page: 13
number: 214
agency: XULGADO DE PRIMEIRA INSTANCIA E INSTRUCCIÓN DE PADRÓN
section: V. ADMINISTRACIÓN DE XUSTIZA
title: Edicto (46/1999).
range: Edicto
url: 'https://www.xunta.gal/dog/Publicados/1999/19991105/Anuncio114DA_gl.html'
---
<p>Luis Fernández-Arias González, secretario do Xulgado de Primeira Instancia e Instrucción de Padrón e o seu partido, fai saber que neste xulgado do meu cargo se seguen autos de liquidación de gananciais nº 46/1999, nos que recaeu auto que, no encabezamento e parte dispositiva, di así:</p>
<p>En Padrón o 4 de outubro de 1999. Proposta que formula o secretario deste xulgado Luis Fernández-Arias González, nos presentes autos de liquidación de gananciais nº 46/1999: con data do 14 de decembro de 1999 dictouse providencia citando as partes para formación do inventario en execución da sentencia dictada no xuízo de separación que co nº 46/1999 se seguiu neste xulgado.</p>
<p>Tendo comparecido na data fixada soamente a parte demandante, despois dos trámites oportunos, practicou o contador partidor designado, Lorenzo Vázquez, o correspondente caderno particional co informe de valoración do perito Santiago Alonso Barral, de data do 24 de maio de 1999, o que se puxo de manifesto ás partes por termo de oito días, deixando transcorre-lo prazo concedido sen formular alegacións.</p>
<p>Propoño a S.Sª: que procede aprobar e aprobo as operacións particionais dos bens dos cónxuxes Vicente Viqueira Vilas e María Luisa Leboráns Barreiro, practicadas na execución da sentencia de data do 17 de xaneiro de 1991.</p>
<p>Firme que sexa esta resolución, expídase testemuño dela, que, xunto co caderno particional deberán ser entregadas ó executante para que coide da súa protocolización ante o notario que corresponda.</p>
<p>Notifíquese esta resolución ás partes, facéndolles saber que contra ela cabe interpoñer recurso de apelación no prazo de cinco días para ante a Audiencia Provincial da Coruña.</p>
<p>Constando en ignorado paradoiro o executado Vicente Viqueira, notifíqueselle a este esta resolución mediante a publicación de edictos no Diario Oficial de Galicia e no taboleiro de anuncios do xulgado.</p>
<p>E para a súa publicidade e que sirva de notificación ó demandado, non comparecido, Vicente Viqueira Vilas, expido o presente edicto en Padrón o catro de outubro de mil novecentos noventa e nove.</p>
<p>O secretario</p>
<p>Rubricado</p>

