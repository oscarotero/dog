---
date: '1999-05-18'
id: 7F22
page: 5
number: 93
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Orde do 10 de maio de 1999 pola que se modifica a do 1 de marzo de 1999 pola
  que se establecen axudas para a mellora e conservación dos bosques de
  frondosas.
range: Orde
url: 'https://www.xunta.gal/dog/Publicados/1999/19990518/Anuncio7F22_gl.html'
---
<p>Como consecuencia da maior dispoñibilidade orzamentaria para a consecución dos obxectivos en materia de mellora e conservación dos bosques de frondosas, e singularmente no que se refire ós tratamentos selvícolas e fitosanitarios que requiran as masas autóctonas de frondosas para o seu correcto desenvolvemento, contribuíndo a sanear estas masas, conservando a súa biodiversidade, diminuíndo o número de incendios e aumentando a futura calidade da madeira que produzan estes bosques, esta consellería considera conveniente efectua-los trámites precisos para incrementa-la dotación inicialmente prevista na orde de referencia.</p>
<p>Na súa virtude e no uso das atribucións que me foron concedidas,</p>
<p>DISPOÑO:</p>
<p>Artigo único.-Modifícase o artigo 11 da referida orde ó que se lle dá a seguinte nova redacción:</p>
<p>«As accións previstas nesta orde financiaranse, no exercicio do ano 1999, con cargo ás dispoñi</p>
<p>bilidades orzamentarias existentes na aplicación 15.02.614C.770.0 dos orzamentos da Comunidade Autónoma de Galicia para 1999, por un importe de 78.807.436 pesetas».</p>
<p>Disposición derradeira</p>
<p>Esta disposición entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, 10 de maio de 1999.</p>
<p>José Carlos del Álamo Jiménez</p>
<p>Conselleiro de Medio Ambiente</p>

