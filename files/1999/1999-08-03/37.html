---
date: '1999-08-03'
id: D1FA
page: 9955
number: 148
agency: FUNDACIÓN PÚBLICA HOSPITAL COMARCAL DA BARBANZA
section: VI. ANUNCIOS
title: Anuncio de contratación de persoal facultativo de diversas especialidades.
range: Anuncio
url: 'https://www.xunta.gal/dog/Publicados/1999/19990803/AnuncioD1FA_gl.html'
---
<p>No uso das atribucións recollidas no artigo 3º da Lei 10/1996, do 5 de novembro (DOG nº 227, do 20 de novembro), o padroado da Fundación Pública Hospital da Barbanza acordou a aprobación do cadro de persoal facultativo do centro, así como a convocatoria das correspondentes probas de selección de persoal facultativo, con respecto ós principios de igualdade, mérito, capacidade e publicidade, segundo determina o artigo 2º da citada lei.</p>
<p>Na súa virtude, esta dirección fai pública a convocatoria da selección do persoal facultativo, conforme as seguintes bases:</p>
<p>Prazas convocadas:</p>
<table><tbody><tr><td></td></tr>
<tr><td></td></tr>
<tr><td>Especialidade</td><td>Número</td><td>Referencia</td></tr>
<tr><td></td></tr>
</tbody></table>
<table><tbody><tr><td>Análises clínicas</td><td>1</td><td>ACL</td></tr>
<tr><td></td></tr>
<tr><td>Anestesia e reanimación</td><td>3</td><td>ANE</td></tr>
<tr><td></td></tr>
<tr><td>Dixestivo</td><td>1</td><td>DIG</td></tr>
<tr><td></td></tr>
<tr><td>Xinecoloxía e obstetricia</td><td>1</td><td>GIN</td></tr>
<tr><td></td></tr>
<tr><td>Hematoloxía</td><td>1</td><td>HEM</td></tr>
<tr><td></td></tr>
<tr><td>Medicina interna</td><td>2</td><td>MIR</td></tr>
<tr><td></td></tr>
<tr><td>Nefroloxía</td><td>1</td><td>NEF</td></tr>
<tr><td></td></tr>
<tr><td>Pediatría</td><td>1</td><td>PED</td></tr>
<tr><td></td></tr>
<tr><td>Radioloxía</td><td>2</td><td>RAD</td></tr>
<tr><td></td></tr>
<tr><td>Rehabilitación</td><td>1</td><td>REH</td></tr>
<tr><td></td></tr>
<tr><td>Traumatoloxía</td><td>2</td><td>TRA</td></tr>
<tr><td></td></tr></tbody></table>
<p>Titulación requirida: a licenciatura e maila especialidade esixida legalmente para o desempeño de cada unha das prazas convocadas.</p>
<p>Tipo de contrato: a contratación do persoal que resulte seleccionado someterase ó disposto no R.D. 8/1997, do 16 de maio, en materia de fomento da contratación indefinida, e tamén ó disposto no artigo 15.1º do Estatuto dos traballadores.</p>
<p>Procedemento de selección: consistirá, en primeiro lugar, nunha proba eliminatoria sobre un suposto clínico correspondente a cada especialidade. A proba superarase coa cualificación de apto.</p>
<p>Os candidatos cualificados como aptos participarán na segunda fase, consistente na valoración que se deduza dos méritos e da entrevista persoal. Previamente publicarase o baremo polo que serán avaliados os méritos, que consistirán na experiencia e formación.</p>
<p>Coa puntuación obtida, de acordo co baremo dos méritos e a que resulte da entrevista, ponderadas nun 50% respectivamente, confeccionarase unha lista final por orde da puntuación alcanzada por cada aspirante.</p>
<p>A FPHB reserva para si o dereito de seleccionar un número de aspirantes superior ó de prazas convocadas en cada especialidade, seguindo na elección a orde da lista final, así como o dereito de declarar deserta algunha das prazas convocadas.</p>
<p>A selección, de conformidade co disposto no artigo 4 de Lei 10/1996, do 5 de novembro (DOG 227, do 20 de novembro), será efectuada por unha comisión técnica designada para o efecto. Esta comisión reserva para si o dereito de realizar outras probas accesorias que considerase pertinentes.</p>
<p>Inicio das probas: as probas non se realizarán antes dun mes desde que se publique esta convocatoria, de acordo co disposto no artigo 4 da Lei 10/1996.</p>
<p>Dereitos de exame: os candidatos deberán aboar 2.000 ptas en concepto de dereitos de exame na conta do BBV nº 0182-5947-13-0010222224.</p>
<p>Solicitude de participación: para participar neste proceso deberá remitirse a solicitude do interesado dirixida á Fundación Pública Hospital da Barbanza, parroquia de Oleiros, 15993-Ribeira (A Coruña), no prazo improrrogable de vinte días desde a publicación do presente anuncio, indicando no sobre a referencia da praza á que se opta. Débese achegar unicamente o xustificante do pagamento dos dereitos do exame, copia compulsada do título esixido e maila fotocopia do DNI.</p>
<p>A documentación xustificativa dos méritos alegados deberase achegar no momento da realización da proba escrita.</p>
<p>Exclusións e reclamacións: o non reuni-los requisitos mínimos, a falta de pagamento dos dereitos de exame, a insuficiente identificación ou o pagamento dos dereitos de exame fóra do período establecido para isto dará lugar á exclusión do proceso de selección, sen posibilidade de reclamación.</p>
<p>Incorporación: os candidatos seleccionados incorporaranse de forma gradual segundo as necesidades dos servicios do hospital e logo da superación do recoñecemento médico que os faculte para o desempeño da praza.</p>
<p>Teléfono de información: 981 83 59 87.</p>
<p>Ribeira, 22 de xullo de 1999.</p>
<p>Blanca García Varela</p>
<p>Directora da Fundación Pública Hospital</p>
<p>da Barbanza</p>

