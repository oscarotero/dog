---
date: '1999-10-20'
id: '10866'
page: 12
number: 203
agency: CONCELLO DE SANTIAGO DE COMPOSTELA
section: VI. ANUNCIOS
title: >-
  Resolución do 13 de setembro de 1999 pola que se anuncia a contratación por
  concurso para a execución dos programas de prevención de drogodependencia.
range: Resolución
url: 'https://www.xunta.gal/dog/Publicados/1999/19991020/Anuncio10866_gl.html'
---
<p>Obxecto: comprende as tarefas integradas dentro da execución dos programas, tales como contratación das películas que se vaian proxectar, impresión de folletos, adquisición e traducción para o galego das unidades didácticas, reunións cos directores e profesores dos colexios onde se levan a cabo os programas; difusión en prensa dos programas, contratación de monitores cualificados para impartir charlas, acordar co Teatro Principal días e horas de proxección de películas.</p>
<p>Tipo de licitación: 8.100.000 ptas., IVE incluído.</p>
<p>Prazo de execución: o contrato iniciará os seus efectos o día seguinte á recepción da notificación do acordo de adxudicación, finalizado coa conclusión do curso escolar.</p>
<p>Forma de licitación: o contrato adxudicarase polo sistema de concurso por procedemento aberto.</p>
<p>Criterios de adxudicación: son os que seguen, enumerados por orde decrecente de importancia para os efectos de cualificación das ofertas:</p>
<p>1. Experiencia na execución de programas de prevención de drogodependencia nas administracións públicas. Ata 15 puntos.</p>
<p>2. Calidade dos servicios que se prestaren, que se acreditará polos seguintes medios: memorias, estudios, referencias, currículos. Ata 10 puntos.</p>
<p>3. Prezo: ata 5 puntos.</p>
<p>Prazo e lugar de presentación de proposicións: os licitadores poderán presentar proposicións no Rexis</p>
<p>tro Xeral de Entrada do Concello de Santiago de Compostela, en horas de 9 a 14, dentro do prazo de trece días naturais, que comenzará a contarse e entenderse aberto desde o día seguinte á data da derradeira das publicacións que correspondan facer no DOG e no BOP da Coruña.</p>
<p>Apertura de plicas: realizarase na Casa do Concello ás 12 horas o seguinte día hábil ó do termo da presentación das proposicións.</p>
<p>Fianza provisional: non se esixe.</p>
<p>Fianza definitiva: 4% do orzamento de licitación.</p>
<p>Modelo de proposición:</p>
<p>D/Dª... veciño/a..., con domicilio en (rúa/lugar, etc.)..., número, e DNI número..., en plena posesión da súa capacidade xurídica e de obrar, tomo parte en nome propio (ou en representación de...) na licitación do contrato de obras de... facendo constar:</p>
<p>a) Ofrezo o prezo de... (en letras e números)... ptas., o que supón unha baixa de... (en letras e números)... ptas., con respecto ó tipo de licitación.</p>
<p>b) Coñezo e acepto tódolas cláusulas do prego de condicións que rexe a licitación.</p>
<p>c) Comprométome a cumprir tódolas disposicións legais en materia de contratación laboral, seguridade social e protección á industria nacional.</p>
<p>..., ... de ... de 199...</p>
<p>O/A licitador/a</p>
<p>Prego e proxecto: poderá consultarse na Sección Servicios de Contratación do Concello de Santiago de Compostela.</p>
<p>Reclamacións: simultaneamente ó de licitación publícase anuncio para os efectos de reclamacións do prego de condicións, que se poderán presentar no prazo de oito días, contados desde esta publicación no BOP, ó abeiro do establecido no artigo 122 do TRRL.</p>
<p>Santiago de Compostela, 13 de setembro de 1999.</p>
<p>O alcalde</p>
<p>Rubricado</p>

