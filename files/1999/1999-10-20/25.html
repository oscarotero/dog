---
date: '1999-10-20'
id: '10802'
page: 12
number: 203
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 10 de setembro de 1999, da Delegación Provincial da Coruña, de
  autorización administrativa, declaración, en concreto, de utilidade pública e
  aprobación do proxecto de execución da instalación eléctrica que se cita.
  (Expediente 117/1998).
range: Resolución
url: 'https://www.xunta.gal/dog/Publicados/1999/19991020/Anuncio10802_gl.html'
---
<p>Vista a solicitude para a autorización administrativa, recoñecemento de utilidade pública, coa relación concreta e individualizada dos bens e dereitos afectados pola expropiación, así como para a aprobación do proxecto de execución que se cita:</p>
<p>Solicitante: Unión Eléctrica-Fenosa, S.A.</p>
<p>Domicilio social: Avda. de Arteixo, 171, 15007 A Coruña.</p>
<p>Denominación: L.M.T., C.T., R.B.T. San Ramón-estrada (Moeche).</p>
<p>Liña eléctrica aérea a 20 kV cunha lonxitude de 1,881 km, con orixe no apoio s/n da L.M.T. a C.T. San Xoán (expediente 29956) e final no C.T. proxectado San Ramón estrada. Cunha potencia de 50 kVA 20.000/380-220 V tipo intemperie; unha rede de baixa tensión de 0,290 km de lonxitude con orixe no C.T. San Ramón Estrada, con conductor tipo R.Z. e apoios de formigón, e unha rede de baixa tensión de 0,145 km, de lonxitude con orixe no C.T. proxectado San Ramón Sur, cunha potencia de 50 kVA 20.000/380-220 V tipo intemperie, con conductor tipo R.Z. e apoios de formigón, no termo municipal de Moeche.</p>
<p>A petición someteuse á información pública, coa relación de propietarios, bens e dereitos afectados, e publicáronse no DOG do 1 de xullo, no BOP do 17 de xuño, no xornal El Ideal Gallego do día 10-6-1998 e nos taboleiros de anuncios da Casa do Concello de Moeche. Tamén foron notificados individualmente os interesados que figuran na devandita relación.</p>
<p>Esta delegación provincial comprobou que a liña, ó seu paso polos terreos relacionados na información pública, non incorre en ningunha das prohibicións recollidas no artigo 57 A da Lei 54/1997, do 27 de novembro, do sector eléctrico (BOE do 28 de novembro), e no artigo 25 do Decreto 2619/1996, do 20 de outubro (BOE do 24 de outubro).</p>
<p>Comprobouse igualmente que as alegacións efectuadas polos interesados en canto á modificación do trazado da liña eléctrica non poden ser tidas en conta por non se daren as condicións previstas no artigo 57 B da devandita lei e no artigo 26 do mencionado decreto.</p>
<p>Vista a Lei 54/1997, do 27 de novembro, do sector eléctrico, os decretos 2617/1966 e 2619/1966, do 20 de outubro, sobre autorización e expropiación forzosa das instalacións eléctricas, e cumpridos os trámites regulamentarios establecidos, esta delegación provincial resolveu:</p>
<p>Autorizar e aproba-lo proxecto das citadas instalacións e declarar, en concreto, a súa utilidade pública, o que leva implícita a necesidade de ocupa-los bens ou de adquiri-los dereitos afectados e implica a urxente ocupación para os efectos do artigo 52 da Lei de expropiación forzosa.</p>
<p>Contra esta resolución pódese interpor recurso de alzada ante o conselleiro de Industria e Comercio no prazo dun mes, contado a partir do día seguinte ó da súa notificación. Tamén se pode interpor calquera outro recurso que se considere pertinente.</p>
<p>A Coruña, 10 de setembro de 1999.</p>
<p>Jesús Espada Martínez</p>
<p>Delegado provincial da Coruña</p>

