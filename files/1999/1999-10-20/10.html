---
date: '1999-10-20'
id: 107BE
page: 12
number: 203
agency: UNIVERSIDADE DA CORUÑA
section: IV. OPOSICIÓNS E CONCURSOS
title: >-
  Resolución do 27 de setembro de 1999 pola que se anuncia a convocatoria
  pública para a provisión, mediante o sistema de libre designación, dun posto
  de traballo.
range: Resolución
url: 'https://www.xunta.gal/dog/Publicados/1999/19991020/Anuncio107BE_gl.html'
---
<p>Estando vacante o posto de traballo de secretario/a do vicerrector de Infraestructuras e Servicios, no cadro de persoal funcionario de Administración e servicios desta universidade.</p>
<p>Este rectorado, en cumprimento do establecido no artigo 20.1º b) da Lei 30/1984, do 2 de agosto, de medidas para a reforma da función pública, 52 do Real decreto 364/1995, do 10 de marzo, do regulamento xeral de ingreso, provisión de postos de traballo e promoción do persoal ó servicio da Administración xeral do Estado, e 70 dos estatutos da Universidade da Coruña, aprobados por Decreto 253/1992, do 10 de setembro, e modificados por Decreto 245/1998, do 30 de xullo, e demais normativa de procedente aplicación, convoca a súa provisión de acordo coas seguintes bases:</p>
<p>Primeira.-O posto de traballo que se convoca, cos requisitos que figuran no anexo I desta convocatoria, poderá ser solicitado por funcionarios de carreira dos grupos C ou D de calquera das administracións públicas, agás os sinalados no punto 2º do artigo 1 da Lei 30/1984, do 2 de agosto, de medidas para a reforma da función pública.</p>
<p>Segunda.-As solicitudes irán dirixidas ó rector da Universidade da Coruña, usando o modelo que consta</p>
<p>como anexo II a esta convocatoria e presentaranse no rexistro xeral desta universidade (Mestranza, s/n, 15001 A Coruña) ou en Ferrol (Dr. Vázquez Cabrera, s/n), ou remitirse a través das formas previstas no artigo 38.4º da Lei 30/1992, de réxime xurídico das administracións públicas e do procedemento administrativo común, no prazo de quince días, contados a partir do seguinte ó da publicación desta resolución no Boletín Oficial del Estado.</p>
<p>Á solicitude xuntaráselle un currículum vitae, no que se especifiquen os méritos alegados polo candidato ó posto ofertado.</p>
<p>A presente convocatoria, así como os actos administrativos derivados dela, poderán ser impugnados no prazo e na forma establecidos na vixente Lei de réxime xurídico das administracións públicas e do procedemento administrativo común.</p>
<p>A Coruña, 27 de setembro de 1999.</p>
<p>José Luis Meilán Gil</p>
<p>Rector da Universidade da Coruña</p>
<p>ANEXO I</p>
<p>Denominación do posto: secretario/a do vicerrector de Infraestructuras e Servicios.</p>
<p>Localidade: A Coruña.</p>
<p>Grupo: C/D.</p>
<p>Tipo de posto: singularizado.</p>
<p>Complemento de destino: 18.</p>
<p>Complemento específico mensual: 45.430 ptas.</p>
<p>Forma de provisión: libre designación.</p>

