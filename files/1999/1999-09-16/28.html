---
date: '1999-09-16'
id: F4FE
page: 11
number: 180
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 6 de setembro de 1999, da Delegación Provincial de Ourense, pola
  que se anuncia o levantamento de actas previas á ocupación dos bens e dereitos
  afectados pola instalación eléctrica que se cita. (Expediente IN407A 98/163-3
  A.T.).
range: Resolución
url: 'https://www.xunta.gal/dog/Publicados/1999/19990916/AnuncioF4FE_gl.html'
---
<p>Instalación: L.A.T. Cando (parque eólico Cando-subestación Albarellos); concellos de Forcarei (provincia de Pontevedra), Boborás, Beariz e Leiro (provincia de Ourense).</p>
<p>Entidade beneficiaria: Gamesa Promoción Eólica.</p>
<p>Data, lugar e hora de actas:</p>
<p>Concello de Boborás: 27-9-1999 de 10.30 a 11.30 h.</p>
<p>Concello de Beariz: 27-9-1999 a partir das 13 h; 28-9-1999 a partir das 9.30 h;1-10-1999 a partir das 9.30 h.</p>
<p>Por resolución da Dirección Xeral de Industria do 8 de xullo de 1999 foi autorizada e declarada de utilidade pública a favor da citada entidade beneficiaria, a liña eléctrica de referencia, coas consecuencias establecidas no artigo 54 da Lei 54/1997, do 27 de novembro, do sector eléctrico, de necesidade de ocupación dos bens ou de adquisición dos dereitos afectados e a urxente ocupación para os efectos do artigo 52 da Lei de expropiación forzosa (en diante LEF), do 16 de decembro de 1954.</p>
<p>Na súa virtude, en aplicación do citado artigo 52 da LEF resolvo:</p>
<p>Convoca-los titulares dos bens e dereitos afectados na casa do concello onde están os predios afectados, no día e horas indicados no encabezamento, para, de conformidade co procedemento establecido, levar a cabo a redacción das actas previas á ocupación nas que se describirán os bens obxecto da imposición de servidume e se farán consta-las manifestacións e datos que sexan útiles para determina-los dereitos afectados. A orde de redacción das actas comuni</p>
<p>caráselle a cada interesado mediante a oportuna cédula de citadión.</p>
<p>Os titulares figuran nas relacións que se publicaron no seguintes medios:</p>
<p>-Afectados pola liña: DOG do 26-10-1998, BOP de Ourense do 6-10-1998, BOP de Pontevedra do 3-11-1998, diarios El Correo do 27-10-1998 e Faro de Vigo do 4-11-1998.</p>
<p>(Estas relacións expóñense actualizadas nos taboleiros de anuncios dos concellos respectivos).</p>
<p>Deberán acudir persoalmente ou representados por persoa debidamente autorizada, achegando os documentos acreditativos da súa titularidade e o úlitmo recibo da contribución: se o consideran oportuno pódense facer acompañar dos seu peritos e un notario pola súa conta.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, con traslado ó Ministerio Fiscal das dilixencias que se produzan.</p>
<p>Segundo establece o artigo 56 do regulamento da LEF, aprobado polo Decreto do 26 de abril de 1957, ata o mesmo momento do levantamento de actas previas os interesados poderán formular alegacións perante este organismo expropiante para os sós efectos de emendar posibles erros que se padeceran ó relaciona-los bens afectados polas urxente ocupación.</p>
<p>Ourense, 6 de setembro de 1999.</p>
<p>Alfredo Cacharro Pardo</p>
<p>Delegado provincial de Ourense</p>

