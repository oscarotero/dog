---
date: '1999-03-01'
id: 479E
page: 2
number: 41
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: II. AUTORIDADES E PERSOAL
title: >-
  Orde do 8 de febreiro de 1999 pola que se nomean novos membros do Consello
  Galego de Relacións Laborais, en representación da Confederación de
  Empresarios de Galicia.
range: Orde
url: 'https://www.xunta.gal/dog/Publicados/1999/19990301/Anuncio479E_gl.html'
---
<p>De acordo co disposto no artigo 4 da Lei 7/1988, do 12 de xullo (DOG do 26 de xullo), de creación do Consello Galego de Relacións Laborais, as organizacións sindicais e empresariais designarán os seus membros representativos, que serán nomeados polo conselleiro de Traballo e Benestar Social.</p>
<p>Facendo uso da posibilidade de substitución, que recolle o artigo 5 da dita lei, a Confederación de Empresarios de Galicia acordou a substitución dun dos seus membros titulares e dun dos seus membros suplentes, da súa representación no consello.</p>
<p>A disposición adicional primeira do Decreto 227/1998, do 10 xullo (DOG do 6 de agosto), polo que se establece a estructura orgánica da Consellería de Xustiza, Interior e Relacións Laborais sinala que a Consellería de Xustiza, Interior e Relacións Laborais exercerá as funcións asignadas á extinta Consellería de Traballo e Benestar Social pola Lei 7/1988, do 12 de xullo, de creación do Consello Galego de Relacións Laborais.</p>
<p>Por todo o exposto, ó abeiro do artigo 4 da referida Lei 7/1988, e en uso das atribucións que teño conferidas,</p>
<p>DISPOÑO:</p>
<p>Artigo primeiro.-Nomear membro titular do Pleno do Consello Galego de Relacións Laborais, en repre</p>
<p>sentación da Confederación de Empresarios de Galicia, a Eduardo Jiménez Domínguez, en substitución de Guadalupe Hervera Iglesias.</p>
<p>Artigo segundo.-Nomear membro suplente do Pleno do Consello Galego de Relacións Laborais, en representación da Confederación de Empresarios de Galicia, a Guadalupe Hervera Iglesias, en substitución de Lourdes Pardo Rodríguez.</p>
<p>Santiago de Compostela, 8 de febreiro de 1999.</p>
<p>Jesús Carlos Palmou Lorenzo</p>
<p>Conselleiro de Xustiza, Interior e Relacións</p>
<p>Laborais</p>

