---
date: '1999-03-01'
id: '4826'
page: 2
number: 41
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Resolución do 26 de xaneiro de 1999, do Servicio de Desenvolvemento Rural de
  Pontevedra, pola que se anuncia a toma de posesión dos predios de substitución
  na zona de concentración parcelaria de Ferreiroá (Agolada-Pontevedra).
range: Resolución
url: 'https://www.xunta.gal/dog/Publicados/1999/19990301/Anuncio4826_gl.html'
---
<p>Rematada a publicación do acordo de concentración parcelaria da zona de Ferreiroá (Agolada-Pontevedra) e resoltos e notificados tódolos recursos de alzada interpostos contra o mencionzdo acordo, a Dirección Xeral de Desenvolvemento Rural resolveu dar posesión dos novos predios, establecendo como data límite para esta o día 25 de marzo de 1999. A dita toma de posesión é obrigatoria para tódolos interesados e no caso de que algún propietario non permita, no prazo indicado, a toma de posesión dos novos predios, será obxecto, logo de apercibimento, de compulsión directa tal e como establece o artigo 45 da Lei de concentración parcelaria para Galicia.</p>
<p>Os interesados poderán reclamar ante esta xefatura, sita na rúa Benito Corbal, 47-7º de Pontevedra, xuntando dictame pericial, sobre diferencias superiores ó dous por cento entre a cabida real dos novos predios e a que conste no expediente de concentración, no prazo de 30 días contados desde o día 26 de marzo de 1999 (artigo 46 da Lei de concentración parcelaria de Galicia).</p>
<p>Para os efectos oportunos establécense os seguintes prazos de toma de posesión:</p>
<p>a) Labradío sen colleita pendente, prados e pastos: o día 25 de marzo de 1999.</p>
<p>b) Os restantes predios: no momento de seren retiradas as colleitas que estivesen pendentes de recolección no día antes citado.</p>
<p>c) En relación coas árbores existentes nos predios recoméndase, na medida do posible, chegar a un acordo entre contribuínte e adxudicatario. En caso contrario, poderán ser retiradas polos propietarios das parcelas de contribución no prazo de seis meses</p>
<p>contados a partir do día 26 de marzo de 1999, logo de petición á xefatura do Servicio de Montes e Industrias Forestais, do preceptivo permiso e o informe favorable do Servicio de Medio Ambiente Natural, da Consellería de Medio Ambiente, no cvaso de ser especies autóctonas protexidas. Transcorrido o referido prazo, enténdese que pertencen ó propietario do novo predio.</p>
<p>Pontevedra, 26 de xaneiro de 1999.</p>
<p>Miguel Ángel Pérez Dubois</p>
<p>Xefe do Servicio de Desenvolvemento Rural</p>
<p>Visto e prace</p>
<p>José Manuel Gabeiras Vérez</p>
<p>Delegado provincial de Pontevedra</p>

