---
date: '1999-12-14'
id: '131E6'
page: 14
number: 239
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 3 de decembro de 1999 pola que se anuncia a licitación, mediante
  procedemento aberto por concurso e trámite urxente, da contratación da
  asistencia técnica para a execución de expropiacións para as obras de
  construcción da Cidade da Cultura de Galicia.
range: Resolución
url: 'https://www.xunta.gal/dog/Publicados/1999/19991214/Anuncio131E6_gl.html'
---
<p>A Consellería de Cultura, Comunicación Social e Turismo unha vez cumpridos os trámites administrativos correspondentes, resolveu anuncia-la licitación, mediante procedemento aberto por concurso e trámite de urxencia, da seguinte contratación:</p>
<p>-Asistencia técnica para a execución de expropiacións para as obras de construcción da Cidade da Cultura de Galicia.</p>
<p>Orzamento de licitación: nove millóns de pesetas (9.000.000 de ptas.), IVE incluído.</p>
<p>Prazo de execución: nove meses (9).</p>
<p>Garantía provisional: dispensada.</p>
<p>Clasificación do contratista: non se esixe.</p>
<p>Exposición da documentación: o prego de cláusulas administrativas particulares e o de prescricións técnicas estarán de manifesto no Servicio de Obras e Contratación da Consellería de Cultura, Comunicación Social e Turismo, e nas delegacións provinciais durante o prazo de presentación de proposicións, de 10 a 14 horas, e no teléfono 981 58 89 38.</p>
<p>Prazo de presentación de proposicións: será ata as 14 horas do décimo terceiro día natural, contado a partir do día seguinte ó da publicación da presente resolución no DOG.</p>
<p>Lugar de presentación de proposicións: no rexistro xeral da consellería en sobres pechados e asinados polo licitador ou persoa que o represente. Se as proposicións se cursan por correo, haberá que aterse ó previsto na cláusula 7.2 do prego de cláusulas administrativas particulares.</p>
<p>Documentación que presentarán os licitadores: a establecida pola cláusula 7 do prego de cláusulas administrativas particulares.</p>
<p>Apertura de proposicións: será realizada pola mesa de contratación ás 11 horas do quinto día natural seguinte ó do remate do prazo de admisión de proposicións na sala de xuntas da Consellería de Cultura, Comunicación Social e Turismo.</p>
<p>Se coincidise en sábado ou festivo, terá lugar o inmediato día hábil seguinte á mesma hora.</p>
<p>O importe do anuncio do presente concurso correrá por conta do adxudicatario.</p>
<p>Santiago de Compostela, 3 de decembro de 1999.</p>
<p>P.D. (Orde 15-12-1997)</p>
<p>Andrés González Murga</p>
<p>Secretario xeral da Consellería de Cultura,</p>
<p>Comunicación Social e Turismo</p>

