---
date: '1999-12-14'
id: '13186'
page: 14
number: 239
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orden do 25 de novembro de 1999 pola que se incrementa a contía das bolsas de
  predoutoramento concedidas por resolucións da Secretaría Xeral de
  Investigación e Desenvolvemento do 14 de xullo, 27 de xullo, 30 de xullo, 12
  de agosto de 1999, publicadas no DOG do 3 de agosto, 6 de agosto, 26 de agosto
  e 7 de setembro, respectivamente.
range: Orden
url: 'https://www.xunta.gal/dog/Publicados/1999/19991214/Anuncio13186_gl.html'
---
<p>Polas ordes da Consellería da Presidencia e Administración que de seguido se citan convocáronse bolsas de predoutoramento correspondentes a diferentes programas do Plan galego de investigación e desenvolvemento tecnolóxico:</p>
<p>-Orde do 18 de xaneiro de 1999 (DOG do 25 de xaneiro) bolsas de predoutoramento do programa de promoción xeral de investigación.</p>
<p>-Orde do 12 de febreiro de 1999 (DOG do 24 de febreiro) bolsas de predoutoramento do programa de biotecnoloxía.</p>
<p>-Orde do 12 de febreiro de 1999 (DOG do 25 de febreiro) bolsas de predoutoramento do programa de estudios socioeconómicos e xurídicos.</p>
<p>-Orde do 22 de abril de 1999 (DOG do 7 de maio) bolsas para incorporación de titulados superiores a centros tecnolóxicos de Galicia.</p>
<p>Nas citadas ordes ou nas correspondentes resolucións fixouse o importe destas bolsas en 110.000 ptas. brutas mensuais, pero en tódolos casos consideraba a posibilidade de incrementa-la dotación das bolsas a partir do 1 de xaneiro do ano 2000 co fin de consegui-la total homologación coas bolsas de formación de persoal investigador convocadas polo Ministerio de Educación e Cultura.</p>
<p>Considerando que a Secretaría de Estado de Educación, Universidades, Investigación y Desenvolve</p>
<p>mento por Resolución do 2 de setembro de 1999 (BOE do 15 de setembro) estableceu a contía das bolsas de FPI para o ano 2000 (primeira e segunda anualidade) en 115.000 ptas./mes esta consellería</p>
<p>DISPÓN:</p>
<p>Artigo 1º</p>
<p>Acórdase fixa-la contía mensual das bolsas de predoutoramento concedidas por resolucións da Secretaría Xeral de Investigación e Desenvolvemento do 14 de xullo, 27 de xullo, 30 de xullo e 12 de agosto de 1999 en 115.000 ptas. brutas mensuais desde o 1 de xaneiro do ano 2000 ata a súa data de finalización.</p>
<p>Este incremento financiarase con cargo á mesma aplicación orzamentaria á que se imputaron as bolsas.</p>
<p>Artigo 2º</p>
<p>A presente disposición pon fin á vía administrativa segundo o disposto no artigo 109 c) da Lei 30/1992, modificada pola Lei 4/1999, de réxime xurídico das administracións públicas e do procedemento administrativo común.</p>
<p>Santiago de Compostela, 25 de novembro de 1999.</p>
<p>Jaime Pita Varela</p>
<p>Conselleiro da Presidencia e Administración Pública</p>

