---
date: '1999-11-04'
id: 113A2
page: 12
number: 213
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 21 de outubro de 1999 pola que se amplían os prazos de xustificación
  dos investimentos realizados ó abeiro da do 29 de marzo de 1999 pola que se
  convoca e regula o réxime de concesión de axudas para o fomento da innovación
  empresarial e prestación de servicios na Comunidade Autónoma galega para 1999.
range: Orde
url: 'https://www.xunta.gal/dog/Publicados/1999/19991104/Anuncio113A2_gl.html'
---
<p>A Consellería de Industria e Comercio dictou a Orde do 29 de marzo de 1999 pola que se regula a concesión de subvencións co obxectivo da incentivación dos investimentos en tecnoloxía conducentes á mellora dos procesos productivos na industria da Comunidade Autónoma de Galicia (DOG nº 63, do 7 de abril de 1999).</p>
<p>Na citada disposición establécese como requisito indispensable para o libramento de axuda a presentación, antes do día 15 de novembro de 1999, da documentación acreditativa do investimento realizado.</p>
<p>Tendo en conta que o elevado número de solicitudes presentadas motivou un longo proceso de avaliación dos proxectos, considérase necesario amplia-lo prazo de xustificación dos investimentos levados a cabo polos solicitantes.</p>
<p>En consecuencia, en uso das atribucións que me foron concedidas,</p>
<p>DISPOÑO:</p>
<p>Artigo único.-Amplia-lo prazo para a execución e xustificación dos investimentos ou actuacións subvencionables ó abeiro da orde da Consellería de Industria e Comercio do 29 de marzo de 1999, ata o día 30 de novembro de 1999.</p>
<p>Santiago de Compostela, 21 de outubro de 1999.</p>
<p>Juan Rodríguez Yuste</p>
<p>Conselleiro de Industria e Comercio</p>

