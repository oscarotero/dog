---
date: '1999-11-04'
id: 113CA
page: 12
number: 213
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 28 de outubro de 1999, da División de Recursos Humanos, pola que
  se fan públicos os acordos dos tribunais que xulgan o proceso selectivo para o
  ingreso nas clases de inspectores médicos, inspectores farmacéuticos e
  subinspectores sanitarios do Servicio Galego de Saúde, para a realización do
  terceiro exercicio da fase de oposición.
range: Resolución
url: 'https://www.xunta.gal/dog/Publicados/1999/19991104/Anuncio113CA_gl.html'
---
<p>O punto 3º da base sexta B) da Resolución do 23 de xullo de 1997 (DOG nº 146, do 31), modificada por resolución da División de Recursos Humanos do 28 de decembro de 1998 (DOG nº 6, do 12 de xaneiro de 1999), pola que se convoca concurso-oposición para o ingreso nas clases de inspectores médicos, inspectores farmacéuticos e subinspectores sanitarios do Servicio Galego de Saúde, dispón que os diversos exercicios da fase de oposición se realizarán no lugar ou lugares e á hora que se fixe nun acordo que o respectivo tribunal publique no Diario Oficial de Galicia.</p>
<p>Adoptado acordo polos respectivos tribunais sobre o lugar, a data e a hora de realización do terceiro exercicio da fase de oposición, de conformidade co disposto no punto 3º, da base sexta B) da citada convocatoria, procede agora darlle publicidade no Diario Oficial de Galicia, facultándose para isto expresamente este centro directivo, polo que</p>
<p>RESOLVE:</p>
<p>Primeiro.-Convoca-los aspirantes que superaron o segundo exercicio das clases de inspectores médicos, inspectores farmacéuticos e subinspectores sanitarios para a realización do terceiro exercicio da fase de oposición o vindeiro día 5 de novembro de 1999, ás 16 horas, no Pazo de Congresos e Exposicións de Santiago de Compostela, sito en San Lázaro s/n.</p>
<p>Segundo.-O chamamento será único e serán excluídos do concurso-oposición os aspirantes que non</p>
<p>comparezan; deberán ir provistos necesariamente do documento nacional de identidade, permiso de conducir ou pasaporte e bolígrafo.</p>
<p>Santiago de Compostela, 28 de outubro de 1999.</p>
<p>Valeriano Martínez García</p>
<p>Director xeral da División de Recursos Humanos</p>

