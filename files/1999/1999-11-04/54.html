---
date: '1999-11-04'
id: '11466'
page: 12
number: 213
agency: CONCELLO DE SANTIAGO DE COMPOSTELA
section: VI. ANUNCIOS
title: Anuncio de información pública.
range: Anuncio
url: 'https://www.xunta.gal/dog/Publicados/1999/19991104/Anuncio11466_gl.html'
---
<p>A Comisión de Goberno do Concello de Santiago de Compostela, na sesión que tivo lugar o día 27 de setembro de 1999, aprobou inicialmente o estudio de detalle para a ordenación do parque universitario EU-4 en Vista Alegre, promovido polo Consorcio de Santiago de Compostela.</p>
<p>O ámbito de actuación ten unha superficie de 36.300 m e está comprendido entre os seguintes lindeiros.</p>
<p>Norte: traseiras das edificacións con fronte á rúa das Salvadas, de Vista Alegre e Os Pelamios.</p>
<p>Sur: Corredoira de Morón.</p>
<p>Leste: Regato dos Corgos.</p>
<p>Oeste: Rúa das Salvadas.</p>
<p>En cumprimento do que dispón o artigo 44.3º da Lei 1/1997, do solo de Galicia (LSG), o expediente sométese a información pública durante o prazo dun mes, contado a partir do día seguinte ó da publicación deste anuncio no Diario Oficial de Galicia. Durante este prazo, os interesados poderán consulta-lo expediente na Sección de Planeamento e Xestión e formular por escrito as alegacións que consideren oportunas.</p>
<p>A aprobación inicial do estudio de detalle determina, por aplicación do disposto no artigo 34.2º da LSG, a suspensión do outorgamento de licencias no ámbito obxecto de ordenación, sen prexuízo da concesión daquelas que, baseadas no plan especial de protección e rehabilitación da cidade histórica vixente, non incumpran as determinacións do estudio de detalle.</p>
<p>Consionte o previsto no artigo 42.6º da Lei do solo de Galicia, este anuncio servirá de citación persoal, en forma legal, ó seguinte propietario de titularidade descoñecida.</p>
<p>Propietario: descoñecido.</p>
<p>Parcela: 2.</p>
<p>Superficie: 660 m.</p>
<p>Lindes.</p>
<p>-Norte: rúa dos Pelamios.</p>
<p>-Sur: parcela 1 (propiedade do Concello de Santiago de Compostela).</p>
<p>-Leste: Regato dos Corgos.</p>
<p>-Oeste: traseiras das edificacións con fronte á rúa das Salvadas e Vista alegre e rúa dos Pelamios.</p>
<p>Santiago de Compostela, 20 de outubro de 1999.</p>
<p>Xosé A. Sánchez Bugallo</p>
<p>Alcalde</p>

