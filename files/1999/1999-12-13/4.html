---
date: '1999-12-13'
id: 12FA2
page: 14
number: 238
agency: CONSELLERÍA DE INDUSTRIA E COMERCIO
section: III. OUTRAS DISPOSICIÓNS
title: >-
  Orde do 29 de novembro de 1999 pola que se amplían os prazos de xustificación
  dos investimentos realizados ó abeiro da Orde do 9 de febreiro de 1999 pola
  que se convoca e se regula o réxime de concesión de axudas para mellora-la
  eficiencia e a infraestructura enerxética de Galicia.
range: Orde
url: 'https://www.xunta.gal/dog/Publicados/1999/19991213/Anuncio12FA2_gl.html'
---
<p>A Consellería de Industria e Comercio dictou a Orde de 9 de febreiro de 1999 pola que se convoca e se regula o réxime de concesión de axudas para mellora-la eficiencia e a infraestructura enerxética de Galicia (Diario Oficial de Galicia nº 44, do 4 de marzo).</p>
<p>Na citada disposición establécese como requisito indispensable para o libramento de axudas a presentación da documentación acreditativa do investimento realizado antes do 30 de novembro de 1999.</p>
<p>Tendo en conta que o elevado número de solicitudes presentadas motivou un dilatado proceso de avaliación dos proxectos e resolución dos respectivos expedientes, considérase necesario amplia-lo prazo de xustificación dos investimentos levados a cabo polos solicitantes.</p>
<p>En consecuencia, no uso das atribucións que me foron conferidas,</p>
<p>DISPOÑO:</p>
<p>Artigo único.-Amplia-lo prazo para a execución e xustificación dos investimentos ou actuacións subvencionables ó abeiro da orde da Consellería de Industria e Comercio, do 9 de febreiro de 1999, ata o 15 de decembro de 1999.</p>
<p>Santiago de Compostela, 29 de novembro de 1999.</p>
<p>Juan Rodríguez Yuste</p>
<p>Conselleiro de Industria e Comercio</p>

