---
date: '1999-03-05'
id: 4BDA
page: 2
number: 45
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 5 de febreiro de 1999, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, da revisión salarial do convenio colectivo da empresa Fomento de
  Construcciones y Contratas, S.A., para o seu centro de traballo en Vigo.
range: Resolución
url: 'https://www.xunta.gal/dog/Publicados/1999/19990305/Anuncio4BDA_gl.html'
---
<p>Vista a acta da reunión da comisión negociadora do convenio colectivo da empresa Fomento de Construcciones y Contratas, S.A., para o seu centro de traballo en Vigo, que tivo entrada nesta delegación provincial o día 1-2-1999, subscrita en representación da parte económica por unha representación da empresa, e, da parte social, polo comité de empresa en data 27-1-1999, e na que se acordou revisa-los seguintes artigos docitado convenio co obxecto de incrementa-las cantidades neles especificadas: artigo 18 (axudas de custo), artigo 26.2a e 3b (póliza de accidentes), artigo 41 (axuda familiar), artigo 47 (créditos persoais), así como os cadros horarios e a táboa salarial para 1999 de conformidade co disposto no artigo 19.3º do convenio colectivo e no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de </p>
<p>traballo, e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 5 de febreiro de 1999.</p>
<p>Antonio Coello Bufill</p>
<p>Delegado provincial de Pontevedra</p>
<p>Acta</p>
<p>En vigo, ás 13 horas do día 27 de xaneiro de 1999, reúnese a comisión negociadora do convenio colectivo da empresa Fomento de Construcciones y Contratas, S.A. para o seu persoal adscrito ós servicios de recollida de residuos sólidos e limpeza viaria da cidade de Vigo, co obxecto de:</p>
<p>1. Aproba-la táboa salarial aplicable, revisada segundo o estipulado no artigo 19.2º do convenio citado, e cifrada esta revisión nun 2,40% sobre a táboa salarial vixente no ano 1998.</p>
<p>2. A continuación revísanse as cantidades obxeto de incremento dos seguintes artigos do convenio vixente:</p>
<p>2.1. Artigo 18º.-Axudas de custo.</p>
<p>Axuda de custo completa: 7.668 pesetas.</p>
<p>Media axuda de custo: 3.410 pesetas.</p>
<p>2.2. Artigo 26º.-Póliza de accidentes.</p>
<p>a) En caso de falecemento por accidente laboral ou enfermidade profesional: 2.637.000 pesetas.</p>
<p>b) En caso de invalidez absoluta ou gran invalidez, derivadas de accidente laboral ou enfermidade profesional: 3.088.000 pesetas.</p>
<p>2.3. Artigo 41º.-Axuda familiar.</p>
<p>Queda establecida para 1998 en: 7.130 pesetas.</p>
<p>2.4. Artigo 47º.-Créditos persoais.</p>
<p>Queda establecido para 1998 en: 5.325.000 pesetas.</p>
<p>3. Así mesmo procédese á sinatura dos cadros horarios para o presente ano 1999.</p>
<p>Lidos os documentos citados, a comisión negociadora acorda asinar e da-la súa conformidade a eles.</p>
<p>Os citados documentos serán remitidos á Xunta de Galicia, Consellería de Xustiza, Interior e Relacións Laborais, para efecto de rexistro e posterior publicación.</p>
<p>Sen máis puntos que tratar levántase a reunión ás 14 horas, asinando tódolos compoñentes da mesa negociadora en proba de conformidade.</p>
<p>Táboa salarial. Recollida de lixo e limpeza viaria. Ano 1999. Vigo</p>
<table><tbody><tr><td></td></tr>
<tr><td></td></tr>
<tr><td>Categoría</td><td>Salario base</td><td>Plus Tox.
Pen/Perig.</td><td>Plus
nocturno</td><td>Plus
actividade</td><td>Plus
transporte</td><td>P. extras
Xul/Dcbro.</td><td>Paga
beneficios</td><td>Total anual</td></tr>
<tr><td></td></tr>
</tbody></table>
<table><tbody><tr><td>Encargado</td><td>5.365</td><td>1.073</td><td>0</td><td>745</td><td>391</td><td>160.950</td><td>80.475</td><td>3.068.937</td></tr>
<tr><td>Sub. Encarg. noite</td><td>4.984</td><td>997</td><td>1.246</td><td>594</td><td>391</td><td>149.520</td><td>74.760</td><td>3.204.959</td></tr>
<tr><td>Capataz día</td><td>4.586</td><td>917</td><td>0</td><td>680</td><td>391</td><td>137.580</td><td>68.790</td><td>2.660.319</td></tr>
<tr><td>Capataz noite</td><td>4.586</td><td>917</td><td>1.146</td><td>680</td><td>391</td><td>137.580</td><td>68.790</td><td>3.001.827</td></tr>
<tr><td>Ofic. 1ª Cond. día</td><td>3.827</td><td>765</td><td>0</td><td>464</td><td>391</td><td>114.810</td><td>57.405</td><td>2.216.695</td></tr>
<tr><td>Ofic. 1ª Cond. noite</td><td>3.827</td><td>765</td><td>957</td><td>464</td><td>391</td><td>114.810</td><td>57.405</td><td>2.501.881</td></tr>
<tr><td>Peón día</td><td>3.764</td><td>753</td><td>0</td><td>205</td><td>391</td><td>112.920</td><td>56.460</td><td>2.108.217</td></tr>
<tr><td>Peón noite</td><td>3.764</td><td>753</td><td>941</td><td>205</td><td>391</td><td>112.920</td><td>56.460</td><td>2.388.635</td></tr>
<tr><td>Encargado taller</td><td>5.365</td><td>1.073</td><td>0</td><td>745</td><td>391</td><td>160.950</td><td>80.475</td><td>3.068.937</td></tr>
<tr><td>Ofic. 1ª Mec. día</td><td>4.255</td><td>851</td><td>0</td><td>924</td><td>391</td><td>127.650</td><td>63.825</td><td>2.567.723</td></tr>
<tr><td>Ofic. 1ª Mec. noite</td><td>4.255</td><td>851</td><td>1.064</td><td>924</td><td>391</td><td>127.650</td><td>63.825</td><td>2.884.795</td></tr>
<tr><td>Peón mecánico</td><td>3.764</td><td>753</td><td>0</td><td>205</td><td>391</td><td>112.920</td><td>56.460</td><td>2.108.217</td></tr>
</tbody></table>
<p>Gratificación de productividade: 965 ptas./día posterior a domingos e festivos.</p>
<p>Festivos traballados: 9.936 ptas. para tódalas categorías.</p>
<p>Gratificación motocarro: 351 ptas./día.</p>
<p>Gratificación lavacoches: 351 ptas./día.</p>
<table><tbody><tr><td></td></tr>
<tr><td></td></tr>
<tr><td>Categoría</td><td>Salario base</td><td>Plus
calidade</td><td>Plus Tox.
Pen/Perig.</td><td>Plus
transporte</td><td>Total mes</td><td>P. extras
Xul/Dcbro.</td><td>Paga
beneficios</td><td>Total anual</td></tr>
<tr><td></td></tr>
</tbody></table>
<table><tbody><tr><td>Ofic. 1ª Adtivo.</td><td>138.411</td><td>30.691</td><td>0</td><td>10.272</td><td>179.374</td><td>138.411</td><td>69.206</td><td>2.580.444</td></tr>
<tr><td>Ofic. 2ª Adtivo.</td><td>123.519</td><td>34.085</td><td>0</td><td>10.272</td><td>167.876</td><td>123.519</td><td>61.759</td><td>2.412.019</td></tr>
<tr><td>Aux. Adtivo.</td><td>115.878</td><td>33.335</td><td>0</td><td>10.272</td><td>159.485</td><td>115.878</td><td>57.939</td><td>2.290.728</td></tr>
<tr><td>Almaceneiro</td><td>114.790</td><td>29.895</td><td>0</td><td>10.272</td><td>154.957</td><td>114.790</td><td>57.395</td><td>2.226.796</td></tr>
</tbody></table>
<p>ANEXO II</p>
<p>Fomento de Construcciones y Contratas, S.A.</p>
<p>Delegación Galicia. Medio Ambiente</p>
<p>Servicio de R.L.U. e L. Viaria de Vigo.</p>
<p>Cadro horario para o ano 1999.</p>
<p>1. Servicio de R.L.U.:</p>
<p>Luns a sábado: mañá, de 6 a 13 horas.</p>
<p>Tarde de 14 a 21 horas.</p>
<p>Noite de 23 a 6 horas.</p>
<p>2. Servicio de L. Viaria:</p>
<p>Luns a sábado: mañá de 6.30 a 13.30 horas.</p>
<p>Tarde de 13.45 a 20.45 horas.</p>
<p>Noite de 23.15 a 6.15 horas.</p>
<p>3. Servicio de talleres:</p>
<p>Luns a sábado: mañá de 6 a 13 horas.</p>
<p>Mañá de 7.30 a 14.30 horas.</p>
<p>Noite de 23 a 6 horas.</p>
<p>4. Servicio de almacén:</p>
<p>Luns a venres: mañá de 9 a 14 horas.</p>
<p>Tarde de 16 a 18 horas.</p>
<p>5. Oficinas centrais: ver folla anexa.</p>
<p>6. Festivos locais:</p>
<p>Día 29 de marzo (luns).</p>
<p>Día 16 de agosto (luns).</p>
<p>7. Festivos segundo artigo 48 do convenio:</p>
<p>Día 3 de novembro (mércores).</p>
<p>Cadro horario para o ano 1999</p>
<p>Oficinas centrais:</p>
<p>1. Horario de inverno: (do 1º de xaneiro ó 31 de maio).</p>
<p>Luns a venres: mañá de 9 a 14 horas.</p>
<p>Tarde de 16 a 18.30 horas.</p>
<p>Venres: mañá de 9 a 14 horas.</p>
<p>2. Horario de verán: (do 1 de xuño ó 30 de setembro).</p>
<p>Luns a venres: mañá de 8 a 15 horas.</p>
<p>3. Horario de inverno: (do 1 de outubro ó 31 de decembro).</p>
<p>Luns a xoves: mañá de 9 a 14 horas.</p>
<p>Tarde de 16 a 18.30 horas.</p>
<p>Venres: mañá de 9 a 14 horas.</p>
<p>4. Festivos locais:</p>
<p>Día 29 de marzo (luns).</p>
<p>Día 16 de agosto (luns).</p>
<p>5. Festivos segundo artigo 48 do convenio:</p>
<p>Día 3 de novembro (mércores).</p>
<p>6. Por reaxuste horas/ano:</p>
<p>Día 24 de decembro (venres).</p>
<p>Día 31 de decembro (venres).</p>

