---
date: '1999-06-24'
id: B412
page: 8
number: 120
agency: INSTITUTO GALEGO DE PROMOCIÓN ECONÓMICA
section: IV. OPOSICIÓNS E CONCURSOS
title: >-
  Resolución do 3 de xuño de 1999 pola que se convocan 4 prazas de técnicos
  superiores.
range: Resolución
url: 'https://www.xunta.gal/dog/Publicados/1999/19990624/AnuncioB412_gl.html'
---
<p>O Instituto Galego de Promoción Económica, Igape, convoca probas de selección para cubrir 4 prazas de técnicos superiores, de persoal laboral fixo para a Área de Promoción. O traballo poderá desenvolverse total ou parcialmente en calquera das oficinas do Igape, incluídas as oficinas no exterior, polo que os interesados deberán ter plena dispoñibilidade para viaxar e/ou fixa-la súa residencia en calquera país.</p>
<p>Retribucións:</p>
<p>En España: 3.807.664 ptas. brutas anuais.</p>
<p>No exterior: ata 7.635.000 ptas. brutas anuais, en función do país de destino.</p>
<p>Requisitos xerais.</p>
<p>-Ter nacionalidade dun país membro da Unión Europea.</p>
<p>-Ter cumpridos os 18 anos de idade.</p>
<p>-Non padecer enfermidade ou defecto físico que impida desempeña-las funcións correspondentes.</p>
<p>-Non estar separado do servicio de ningunha Administración pública en virtude de expediente disciplinario, nin atoparse inhabilitado por sentencia firme para o exercicio das funcións públicas.</p>
<p>Experiencia laboral, mínimo un ano ou ter sido bolseiro no exterior por un período mínimo dun ano.</p>
<p>-Posuír e acredita-la licenciatura universitaria ou equivalente (homologada polo Ministerio de Educación, no caso de títulos expedidos por un país que non sexa membro da Unión Europea).</p>
<p>Áreas de coñecementos esixidas.</p>
<p>-Igape: obxectivos, actuacións, funcionamento.</p>
<p>-Contorno xeral do sistema productivo de Galicia.</p>
<p>-Contorno específico da empresa galega.</p>
<p>-Empresa galega. Análise interna.</p>
<p>-Mercados e productos: mercados de interese para a empresa e productos de Galicia. Os productos de Galicia ante o mercado mundial. Productos do mercado mundial de interese para Galicia.</p>
<p>-Sistema de apoio á empresa galega. Especial referencia ás axudas do Igape.</p>
<p>-Comercio internacional.</p>
<p>-Medios de pagamento e cobramento. Mercados de futuro e financiamento das operacións de comercio exterior.</p>
<p>-Aspectos legais e fiscais do investimento estranxeiro en España.</p>
<p>-Coñecementos informáticos a nivel de usuario: Word, Excel e manexo de Internet.</p>
<p>-Moi bo nivel falado e escrito dalgún dos seguintes idiomas: inglés, xaponés, alemán ou portugués.</p>
<p>-onstitución española.</p>
<p>-Estatuto de autonomía de Galicia.</p>
<p>-Lei da Xunta e do seu presidente.</p>
<p>Experiencia:</p>
<p>Imprescindible experiencia acreditada mínima dun ano en temas afíns ós coñecementos esixidos.</p>
<p>Valoraranse:</p>
<p>-Experiencia e dotes comerciais.</p>
<p>-Coñecementos doutros idiomas.</p>
<p>-Coñecementos económicos do país ó que se faga referencia.</p>
<p>Documentación que hai que presentar:</p>
<p>-Solicitude segundo modelo oficial (modelo anexo I).</p>
<p>-Fotocopia do documento nacional de identidade.</p>
<p>-Fotografía tamaño carné.</p>
<p>-Documentación orixinal ou fotocopia compulsada que acredite a situación e experiencia esixida.</p>
<p>-Currículum vitae demostrable.</p>
<p>Lugar e prazo de presentación:</p>
<p>-As solicitudes (segundo modelo que se inclúe no anexo I) e demais documentación presentaranse en calquera das oficinas do Igape ou nas oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>-O prazo de presentación será de 21 días hábiles (excluídos domingos e festivos), contados a partir do día seguinte ó da públicación desta resolución no Diario Oficial de Galicia.</p>
<p>Proceso de selección:</p>
<p>1. Rematado o prazo de presentación de solicitudes, o comité de selección designado publicará as listas previas de admitidos e excluídos ó proceso selectivo, co motivo da exclusión, se é o caso. Se a solicitude non reúne os requisitos esixidos requirirase o interesado para que, nun prazo de dez días hábiles (excluídos domingos e festivos), emende a falta ou xunte os documentos preceptivos.</p>
<p>Transcorrido o dito prazo, publicaranse nos taboleiros de anuncios do Igape as listas definitivas de admitidos e excluídos ó proceso de selección, con indicación de lugar e data en que darán comezo as probas, ás que deberán asisti-los candidatos provistos do DNI.</p>
<p>2. O proceso de selección consistirá nas seguintes probas:</p>
<p>a) Proba teórico-práctica:</p>
<p>a.1) Consistirá nun exame oral e escrito do idioma ou idiomas elixidos.</p>
<p>Esta proba terá carácter eliminatorio.</p>
<p>a.2) Consistirá nun exame escrito sobre os coñecementos referidos nesta convocatoria.</p>
<p>Esta proba terá carácter eliminatorio.</p>
<p>b) Entrevista persoal:</p>
<p>Avaliarase o currículum do candidato, ademais da adecuación do posto de traballo.</p>
<p>Os resultados de tódalas fases do proceso selectivo publicaranse nos taboleiros de anuncios do Igape.</p>
<p>3. Rematado o proceso anterior, o comité de selección elevará ó director xeral do Igape a lista dos candidatos seleccionados, que será publicada nos taboleiros de anuncios do Igape. Nos contratos que se formalicen establecerase un período de proba de 6 meses.</p>
<p>Recurso:</p>
<p>Contra esta resolución, que non pon fin á vía administrativa, os interesados poderán interpoñer recurso de alzada ante o conselleiro de Economía e Facenda no prazo dun mes (artigos 107.1º e 114 da Lei 30/1992, de réxime xurídico das administracións públicas e do procedemento administrativo común).</p>
<p>Santiago de Compostela, 3 de xuño de 1999.</p>
<p>Diego Diz Fernández</p>
<p>Director xeral do Instituto Galego de Promoción</p>
<p>Económica</p>

