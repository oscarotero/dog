---
date: '1999-06-24'
id: B3F2
page: 8
number: 120
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 10 de maio de 1999, da Delegación Provincial de Lugo, pola que
  se dispón a inscrición no rexistro e publicación, no Diario Oficial de
  Galicia, do acordo polo que se asinan as táboas salariais do convenio
  colectivo de ámbito provincial para o sector das industrias vinícolas da
  provincia de Lugo.
range: Resolución
url: 'https://www.xunta.gal/dog/Publicados/1999/19990624/AnuncioB3F2_gl.html'
---
<p>Visto o acordo polo que se asinan as táboas salariais para o período que vai desde o 1 de maio de 1999 ata o 30 de abril do ano 2000 do convenio</p>
<p>colectivo para o sector das industrias vinícolas da provincia de Lugo (código 2700045), asinado o día 19 de abril de 1999, pola representación da Asociación de Empresarios Mayoristas de Vinos de la Provincia de Lugo e das centrais sindicais CSI-CSIF (100%), e de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, e no Real decreto 1040/1981, do 22 de maio, sobre rexistro e depósito de convenios colectivos de traballo.</p>
<p>Esta delegación provincial</p>
<p>ACORDA:</p>
<p>Primeiro.-Ordena-la inscrición do citado acordo no rexistro de convenios desta delegación, así como o seu depósito.</p>
<p>Segundo.-Remiti-lo texto do citado acordo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Lugo, 10 de maio de 1999.</p>
<p>Manuel Teijeiro Álvarez</p>
<p>Delegado provincial de Lugo</p>
<p>Acta</p>
<p>Asistentes:</p>
<p>-Pola parte empresarial:</p>
<p>Asociación de Empresarios Mayoristas de Vinos de la Provincia de Lugo:</p>
<p>José Antonio Nistal Castro.</p>
<p>José Dapena Sánchez.</p>
<p>Javier Méndez Otero.</p>
<p>José Riaño Yanes.</p>
<p>-Polas centrais sindicais:</p>
<p>CSI-CSIF (100%):</p>
<p>Sebastián Vila Castro.</p>
<p>Ángel Regueira Racamonde.</p>
<p>En Lugo, ás 17 horas do día 19 de abril de 1999, reúnense nos locais da CEL (praza de San Domingos, 6-8, 2º, Lugo) as persoas arriba relacionadas, integrantes todas elas da comisión negociadora do convenio colectivo de industrias vinícolas da provincia de Lugo e, despois de amplas deliberacións, adóptanse os seguintes acordos:</p>
<p>Primeiro.-Aproba-la táboa salarial anexa, de aplicación o período que comprende desde o 1 de maio de 1999 ata o 30 de abril do ano 2000, para o que as partes contan con capacidad legal suficiente.</p>
<p>Segundo.-Establécese un período de 30 días naturais contados a partir da publicación desta acta no BOP de Lugo, para o pagamento dos atrasos a que haxa lugar como consecuencia da táboa salarial anexa.</p>
<p>Terceiro.-Acórdase finalmente remitir esta acta e a táboa salarial anexa á autoridade laboral competente para os efectos legais oportunos.</p>
<p>E, en proba de conformidade, asinan esta acta no lugar e data indicados no encabezamento.</p>
<p>Táboa salarial convenio industrias vinícolas</p>
<p>Vixente desde o 1 de maio de 1999 ata o 30 de abril do ano 2000.</p>
<table><tbody><tr><td></td></tr>
<tr><td>Grupo/Categoría profesional</td><td>Soldo</td><td>Retribución
anual</td></tr>
<tr><td></td></tr>
</tbody></table>
<table><tbody><tr><td>Grupo A. Técnicos:</td></tr>
<tr><td>Encargado</td><td>76.266</td><td>1.190.124</td></tr>
<tr><td>Grupo B. Administrativos:</td></tr>
<tr><td>Auxiliar administrativo, oficial 2ª</td><td>74.490</td><td>1.165.269</td></tr>
<tr><td>Grupo C. Comerciais:</td></tr>
<tr><td>Viaxante, oficial 2ª</td><td>74.490</td><td>1.165.269</td></tr>
<tr><td>Grupo D. Subalternos:</td></tr>
<tr><td>Limpador/a</td><td>74.388</td><td>1.163.844</td></tr>
<tr><td>Grupo E. Obreiros:</td></tr>
<tr><td>-E.1. Profesionais de oficio:</td></tr>
<tr><td>Conductor carné 1ª, oficial 1ª</td><td>75.739</td><td>1.182.756</td></tr>
<tr><td>Conductor repartidor, oficial 2ª</td><td>74.490</td><td>1.165.269</td></tr>
<tr><td>-E.2. Outros:</td></tr>
<tr><td>Almaceneiro, oficial 2ª</td><td>74.490</td><td>1.165.269</td></tr>
<tr><td>Mozo especialista</td><td>74.388</td><td>1.163.844</td></tr>
</tbody></table>

