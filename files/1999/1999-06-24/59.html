---
date: '1999-06-24'
id: B4B6
page: 8
number: 120
agency: INSTITUTO GALEGO DA VIVENDA E SOLO
section: VI. ANUNCIOS
title: >-
  Cédula do 5 de maio de 1999, da Delegación Provincial de Ourense, de
  notificación da resolución do expediente 29/98, en materia de regularización
  da situación dos ocupantes nas vivendas de promoción pública.
range: Cédula
url: 'https://www.xunta.gal/dog/Publicados/1999/19990624/AnuncioB4B6_gl.html'
---
<p>De conformidade co disposto polo artigo 59.4º da Lei 30/1992, de réxime xurídico das administracións</p>
<p>públicas e do procedemento administrativo común, do 26 de novembro (BOE do 27 de novembro), notifícaselle á interesada, cos datos e último enderezo coñecido, a resolución do expediente tramitado ó abeiro do Decreto 123/1998, en materia de regularización da situación dos ocupantes nas vivendas de promoción pública, devolta polo servicio de correos:</p>
<p>«Expediente: 29.</p>
<p>Solicitante: Mª Manuela Pires Teixeira Días.</p>
<p>Grupo, localidade: Primeiro de Maio; Verín.</p>
<p>Vivenda. Bloque III, piso 3º dereita.</p>
<p>Visto o expediente de referencia, tramitado ó abeiro do Decreto 123/1998, e de acordo cos seguintes feitos:</p>
<p>1. O día 11 de agosto de 1998 deuse entrada no rexistro desta delegación provincial á solicitude máis arriba indicada.</p>
<p>2. Xunto con outra documentación relativa ó procedemento, a interesada achegou dous escritos dirixidos a xustifica-los ingresos económicos percibidos no ano 1997; a) o certificado expedido pola Axencia Estatal de Administración Tributaria na súa sede en Verín, do que se desprende que non consta ningunha información nesta materia sobre a peticionaria; b) unha declaración asinada pola solicitante na que se recoñece que os únicos ingresos de que dispón ó ano son os de 30.000 ptas., por causa do seu fillo, menor de idade.</p>
<p>Razoamentos xurídicos:</p>
<p>Primeiro.-Competencia.</p>
<p>A delegación provincial do IGVS é competente para a resolución do presente expediente, de acordo co disposto no Art. 17 do Decreto 70/1997.</p>
<p>Segundo.-Tramitación.</p>
<p>O artigo 6 do Decreto 123/1998 establece que o ocupante que pretenda acollerse ós beneficios previstos neste decreto deberá acreditar que reúne os requisitos que fixa o Decreto 98/1992, sobre financiamento e adxudicación de vivendas de promoción pública. Neste último decreto disponse que os ingresos mínimos a xustificar pola unidade familiar solicitante deberán se-los correspondentes ó 0,7 do salario mínimo interprofesional do ano de referencia, neste caso, do ano 1997.</p>
<p>Vistos os feitos e razoamentos xurídicos e demais normativa aplicable de xeral aplicación, esta delegación provincial</p>
<p>ACORDA:</p>
<p>Denega-la regularización da situación da ocupante, Mª Manuela Pires Teixeira Días, da vivenda 3º dereita, do bloque III, correspondente ó grupo Primeiro de Maio, de Verín, ó non cumprirse o requisito, esixido no Decreto 123/1998, de te-los ingresos familiares mínimos a que fai referencia o Decreto 98/1992.</p>
<p>O que se lle comunica á interesada, facéndolle constar que, non obstante o anterior, e de conformidade co previsto no artigo 114 e concordantes da LRXPAC, contra esta resolución, que non esgota a vía administrativa, cabe interpor recurso ordinario perante o conselleiro de Política Territorial, Obras Públicas e Vivenda, no prazo dun mes, contado a partir do día da notificación desta resolución.</p>
<p>Transcorrido o prazo de interposición do recurso citado, sen que se fixera uso deste dereito, a presente resolución será firme para tódolos efectos regulamentados».</p>
<p>Contra a dita resolución e de conformidade co disposto nos artigos 107.1º e 114 ó 117 da Lei 30/1992, no prazo dun mes contado a partir do día desta publicación, poderá interpoñer recurso ordinario ante o conselleiro de Política Territorial, Obras Públicas e Vivenda. Transcorrido o prazo de interposición do recurso sen que este fose presentado, esta resolución será firme para tódolos efectos.</p>
<p>Ourense, 5 de maio de 1999.</p>
<p>José Elier Ojea Ureña</p>
<p>Delegado provincial de Ourense</p>

