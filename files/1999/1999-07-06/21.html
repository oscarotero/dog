---
date: '1999-07-06'
id: C0D6
page: 8
number: 128
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 9 de xuño de 1999, da Dirección Xeral de Industria, pola que se
  lle autoriza a instalación dunha planta de coxeración de enerxía eléctrica á
  empresa Cortizo Pieles y Curtidos, S.A., no municipio de Padrón (A Coruña) e
  se aproba o seu proxecto de execución. (Expediente 96/823).
range: Resolución
url: 'https://www.xunta.gal/dog/Publicados/1999/19990706/AnuncioC0D6_gl.html'
---
<p>Examinado o expediente instruído por instancia da empresa Cortizo Pieles y Curtidos, S.A., con enderezo para efectos de notificacións no lugar da Matanza s/n, no municipio de Padrón (A Coruña), resultan os seguintes</p>
<p>Antecedentes de feito.</p>
<p>Primeiro.-Con data do 18 de decembro de 1996, esta dirección xeral resolveu incluí-la planta de coxeración de 10.626 kW, no municipio de Padrón,</p>
<p>no réxime especial creado polo R.D. 2366/1994, do 9 de decembro, sobre producción de enerxía eléctrica por instalacións hidráulicas, de coxeración e outras abastecidas por recursos ou fontes de enerxía renovables.</p>
<p>Segundo.-Con data do 27 de xullo e 17 de agosto de 1998, a empresa Cortizo Pieles y Curtidos, S.A. solicita a autorización administrativa da citada planta de coxeración e a aprobación do seu proxecto de execución, na que as súas características básicas serán as seguintes:</p>
<p>-Dous motores de combustión interna, cunha potencia mecánica unitaria de 5.445 kW, alimentados por gasóleo/fuel-oil.</p>
<p>-Dous xeradores síncronos trifásicos de 6.375 kVA cada ún de potencia nominal e tensión de xeración de 6 kV.</p>
<p>-Dous transformadores elevadores, cada un de 6,5 MVA e relación de transformación 6/20 kV. Un transformador reductor para servicios auxiliares.</p>
<p>-Instalacións complementarias de aproveitamento de calor/frío, de almacenamento de combustible, de interconexión en M.T. coa compañía eléctrica distribuidora e de regulación, control e protección.</p>
<p>Terceiro.-De conformidade co establecido no Decreto 2617/1966, do 20 de outubro, sobre autorización de instalacións eléctricas, de aplicación ó presente expediente en virtude do establecido na disposición transitoria primeira da Lei 54/1997, do 27 de novembro, do sector eléctrico, a Delegación Provincial da Consellería de Industria e Comercio da Coruña dictou Resolución do 2 de setembro de 1998 pola que se someteu a información pública a autorización administrativa da instalación de referencia, que se publicou no DOG do 11 de decembro e no BOP da Coruña do 24-9-1998, sen que se presentase no período legalmente establecido para iso alegación ningunha.</p>
<p>Cuarto.-O proxecto está informado favorablemente pola Delegación Provincial da Consellería de Industria e Comercio da Coruña e cumpre coas esixencias regulamentarias fixadas no Decreto 2617/1966, do 20 de outubro, e coas demais que lle son de aplicación.</p>
<p>Fundamentos de dereito.</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, en relación co Decreto 2617/1966, do 20 de outubro, e o Real decreto 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración.</p>
<p>Segundo.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas,</p>
<p>RESOLVE:</p>
<p>Autorizarlle a instalación dunha planta de coxeración á empresa Cortizo Pieles y Curtidos, S.A., que se situará nas súas instalacións do termo municipal de Padrón, na provincia da Coruña.</p>
<p>Aproba-lo proxecto de execución da citada planta de coxeración.</p>
<p>Calquera modificación das instalacións autorizadas requirirá unha nova solicitude de autorización administrativa, de acordo co indicado no artigo 17.4º do Real decreto 1775/1967, do 22 de xullo, que fixa o réxime de instalación, ampliación e traslado das industrias en xeral.</p>
<p>Como requisito necesario para a aplicación á citada instalación do réxime especial, o promotor deberá inscribila no Rexistro de Instalacións de Producción de Enerxía Eléctrica en Réxime Especial da Comunidade Autónoma de Galicia, creado pola orde da Consellería de Industria e Comercio do 5 de xullo de 1995 (DOG do 14 de xullo), para o que acreditará o cumprimento das condicións previstas no artigo 12 do R.D 2818/1998, presentando a documentación que figure nas instruccións que dicte esta dirección xeral en desenvolvemento da dita orde.</p>
<p>Así mesmo, a instalación interconectarase co sistema centralizado que para o réxime especial estableza, se é o caso, a Dirección Xeral de Industria.</p>
<p>Contra esta resolución, que non é definitiva en vía administrativa, poderase interpor recurso de alzada ante o conselleiro de Industria e Comercio da Xunta de Galicia, no prazo dun mes a partir do día seguinte á súa publicación.</p>
<p>Santiago de Compostela, 9 de xuño de 1999.</p>
<p>Joaquín del Moral Crespo</p>
<p>Director xeral de Industria</p>

