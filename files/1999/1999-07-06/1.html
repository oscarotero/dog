---
date: '1999-07-06'
id: C07E
page: 8
number: 128
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 8 de xuño de 1999 pola que se autoriza a apertura, funcionamento e
  cambio de denominación do centro privado Asociación de Empleados y Obreros de
  Ferrocarril de España de Monforte de Lemos (Lugo).
range: Orde
url: 'https://www.xunta.gal/dog/Publicados/1999/19990706/AnuncioC07E_gl.html'
---
<p>Examinado o expediente instruído por instancia do titular do centro privado Asociación de Empleados y Obreros de Ferrocarril de España de Monforte de Lemos (Lugo), no que solicita autorización definitiva para a súa apertura, funcionamento e cambio de denominación.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Lugo, e que se remite cos informes correspondentes.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartiren ensinanzas de réxime xeral non universitarias e a Orde do 20 de setembro de 1995 (DOG do 15 de decembro) que o desenvolve.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo cambio de denominación do centro privado Asociación de Empleados y Obreros de Ferrocarril de España de Monforte de Lemos (Lugo) pasando a denominarse centro privado Ferroviario.</p>
<p>O cambio de denominación non afectará o réxime de funcionamento do centro.</p>
<p>Segundo.-Autoriza-la apertura e funcionamento do centro de educación secundaria e, como consecuencia disto, establece-la configuración definitiva dos centros existentes no mesmo edificio ou recinto escolar, segundo se especifica no anexo.</p>
<p>Terceiro.-Esta autorización producirá efectos progresivamente, a medida que se implanten as ensinanzas autorizadas conforme o calendario de aplicación da nova ordenación do sistema educativo.</p>
<p>Cuarto.-Antes do inicio das ensinanzas de educación secundaria obrigatoria que se autorizan, a delegación provincial da Consellería de Educación</p>
<p>e Ordenación Universitaria, logo de informe da Inspección Educativa, aprobará expresamente a relación de persoal que impartirá docencia nos ditos centros.</p>
<p>Quinto.-O centro de educación secundaria que por esta orde se autoriza, deberá cumpri-la Norma Básica da Edificación NBE-CPI/1996, de condicións de protección contra incendios nos edificios, aprobada por Real decreto 2177/1996, do 4 de outubro (BOE do 29). Todo isto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Sexto.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala esta orde.</p>
<p>Santiago de Compostela, 8 de xuño de 1999.</p>
<p>P.D. (Orde 21-6-1996)</p>
<p>Máximo García Serrano</p>
<p>Secretario xeral da Consellería de Educación</p>
<p>e Ordenación Universitaria</p>
<p>ANEXO</p>
<p>Provincia: Lugo.</p>
<p>Concello: Monforte de Lemos.</p>
<p>Localidade: Monforte de Lemos.</p>
<p>Enderezo: rúa da Coruña, nº 14.</p>
<p>Código do centro: 27007235.</p>
<p>Denominación: centro privado Ferroviario.</p>
<p>Titular: Sociedad Cooperativa Limitada Colegio Privado Ferroviario.</p>
<p>Composición resultante:</p>
<p>a) Centro de educación infantil: 3 unidades.</p>
<p>b) Centro de educación primaria: 6 unidades.</p>
<p>c) Centro de educación secundaria: 4 unidades de educación secundaria obrigatoria.</p>

