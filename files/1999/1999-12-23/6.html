---
date: '1999-12-23'
id: 13ACA
page: 15
number: 246
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 328/1999, do 3 de decembro, polo que se cede, a título gratuíto, a
  parcela que integra o inmoble situado na rúa San Lázaro 107, no termo
  municipal de Santiago de Compostela (A Coruña).
range: Decreto
url: 'https://www.xunta.gal/dog/Publicados/1999/19991223/Anuncio13ACA_gl.html'
---
<p>A Comunidade Autónoma de Galicia, en virtude do Real decreto 2434/1982, do 24 de xullo, sobre traspaso de funcións e servicios do Estado á Comunidade Autónoma de Galicia en materia de cultura (BOE nº 235, do 1 de outubro), posúe a titularidade do inmoble situado na rúa San Lázaro, 107, termo municipal de Santiago de Compostela (A Coruña).</p>
<p>Con data do 7 de setembro de 1998, o Consorcio da Ciudade de Santiago de Compostela solicitou da Consellería de Economía e Facenda a cesión dunha parcela de terreo que forma parte do dito inmoble, para a construcción dunha residencia ou albergue xuvenil de peregrinos.</p>
<p>Mediante Decreto 242/1999, do 29 de xullo (DOG nº 159, do 18 de agosto), desafectouse do dominio público a antedita parcela que forma parte do dito inmoble, logo do informe favorable da Consellería de Educación e Ordenación Universitaria.</p>
<p>Con data do 30 de agosto de 1999, asinouse a acta de entrega do dito inmoble ó patrimonio da Comunidade Autónoma de Galicia.</p>
<p>Mediante orde da Consellería de Economía e Facenda do 19 de novembro de 1999, declarouse a alienabilidade do antedito ben inmoble.</p>
<p>A Secretaría Xeral e do Patrimonio, dependente da antedita consellería, logo do informe favorable da Consellería de Educación e Ordenación Universitaria, tramitou o expediente de cesión da titularidade da devandita parcela de acordo co previsto</p>
<p>nos artigos 30 da Lei 3/1985, do 12 de abril, do patrimonio da Comunidade Autónoma de Galicia, e 83 e seguintes do seu regulamento.</p>
<p>Na súa virtude, por proposta do conselleiro de Economía e Facenda e logo de deliberación do Consello da Xunta de Galicia, na súa reunión do día tres de decembro de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>Acórdase a cesión, a título gratuíto, a favor do Consorcio de la Ciudad de Santiago de Compostela dunha parcela que se segregará da que integra o inmoble situado na rúa San Lázaro, 107, termo municipal de Santiago de Compostela (A Coruña), que se describe como segue:</p>
<p>Parcela de terreo de 5.580 m de extensión que estrema: norte, predios particulares; sur, predio matriz con edificio da Comunidade Autónoma de Galicia; leste, pista; e oeste, con rúa da Vesada.</p>
<p>O predio matriz atópase inscrito no Rexistro da Propiedade de Santiago de Compostela nº 1, no tomo 1.330, libro 323, folio 140, predio número 30.083, inscrición 1ª.</p>
<p>Artigo 2º</p>
<p>A cesión queda sometida ás seguintes cláusulas:</p>
<p>a) O fin da cesión do inmoble descrito será a construcción e posta en funcionamento dunha residencia ou albergue xuvenil de peregrinos.</p>
<p>b) Se o ben cedido non se aplicase ó fin sinalado dentro do prazo de 5 anos, contados desde o outorgamento da escritura pública, ou deixase de estalo con posterioridade, se descoidase ou utilizase con grave quebrantamento, ou se incumprisen as condicións do acordo, considerarase resolta a cesión e o inmoble reverterá á Administración da Comunidade Autónoma de Galicia, que terá dereito a percibir, logo de taxación pericial, o valor dos detrimentos ou deterioracións que experimentase.</p>
<p>c) Tódolos gastos e impostos derivados da trasmisión, incluído o imposto do incremento de valor dos terreos de natureza urbana, así como os da segregación, serán por conta do cesionario.</p>
<p>Artigo 3º</p>
<p>A cesión formalizarase mediante escritura pública subscrita polo secretario xeral e do Patrimonio ou funcionario en quen delegue, debendo constar nela o acordo de cesión e a aceptación do cesionario.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade do presente decreto.</p>
<p>Santiago de Compostela, tres de decembro de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

