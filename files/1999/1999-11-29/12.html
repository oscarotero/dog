---
date: '1999-11-29'
id: 127CA
page: 14
number: 230
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 25 de agosto de 1999, da Dirección Xeral de Industria, pola que
  se autorizan as instalacións electromecánicas, se aproba o proxecto de
  execución e se recoñece como instalación acollida ó réxime especial de
  producción de enerxía eléctrica a central hidroeléctrica no río Santabaia,
  termo municipal de Mazaricos, provincia da Coruña. (Expediente 177/1999).
range: Resolución
url: 'https://www.xunta.gal/dog/Publicados/1999/19991129/Anuncio127CA_gl.html'
---
<p>Visto o escrito presentado por José Manuel Cortizo Soñora, en nome e representación de Aluminios Cortizo, S.A. con enderezo para efectos de notificacións na estrada de Padrón-Noia, km 2 Padrón (A Coruña), no que solicita autorización administrativa, aprobación do proxecto das novas instalacións electromecánicas e recoñecemento de instalación acollida ó réxime especial de producción eléctrica (REPE) da central hidroeléctrica de Santabaia, situada no río Santabaia, concello de Mazaricos, provincia da Coruña, resultan os seguintes</p>
<p>Antecedentes de feito:</p>
<p>Primeiro.-José Manuel Cortizo Sonora, en nome e representación de Aluminios Cortizo, S.A., solicitou unha concesión para derivar un caudal de auga de ata 750 l/sg do río Santabaia, no termo municipal de Mazaricos (A Coruña) con destino á producción de enerxía eléctrica e presentou a documentación esixida no Real decreto 916/1985, do 25 de maio, polo que se establece o procedemento abreviado de tramitación de concesións e autorizacións administrativas para a instalación, ampliación ou adaptación de aproveitamentos hidroeléctricos cunha potencia nominal que non exceda de 5.000 kVA, modificado polo Real decreto 249/1988, do 18 de marzo.</p>
<p>Segundo.-A solicitude de autorización administrativa da central someteuse a trámite de información pública, para os efectos previstos no artigo 9 do Decreto 2617/1966, do 20 de outubro, sobre autorización de instalacións eléctricas, seguindo o procedemento establecido no Real decreto 916/1985, do 25 de maio, xa citado.</p>
<p>Terceiro.-O 3 de febreiro de 1998, a Dirección Xeral de Calidade Ambiental acordou aproba-la declaración de efectos ambientais correspondente ó dito proxecto.</p>
<p>Cuarto.-O 17 de setembro de 1998, Augas de Galicia resolveu outorgar a Aluminios de Cortizo a concesión para aproveitar 750 l/s do río Santabaia, con destino á producción de enerxía eléctrica na central do río Santabaia, termo municipal de Mazaricos (A Coruña). O tramo afectado polo aproveitamento será o comprendido entre a cota 302-83 m.</p>
<p>Quinto.-O 5 de maio de 1999, Augas de Galicia aprobou o proxecto denominado instalación eléctrica no río Santabaia.</p>
<p>Sexto.-As instalacións electromecánicas da central hidroeléctrica do río Santabaia, segundo o proxecto de execución desta, asinado polo enxeñeiro de camiños, canais e portos Marcial de la Fuente Prieto e polo enxeñeiro industrial José R. Álvarez Arnau, constan dun equipo productivo, que se instalará nun edificio de 20x25 m, constituído polos seguintes elementos:</p>
<p>-Unha turbina Pelton de eixe horizontal, de 1950 CV de potencia nominal, velocidade nominal de 500 r.p.m. e salto neto medio de 214,5 metros.</p>
<p>-Un xerador síncrono trifásico de 1350 kVA de potencia, tensión nominal de 6 kV e frecuencia 50 Hz.</p>
<p>-Un transformador de potencia trifásico de 1400 kVA, relación de transformación 6,3 kV/20 kV.</p>
<p>-Instalacións de medida, control, protección e manobra.</p>
<p>Sétimo.-A Delegación Provincial da Consellería de Industria e Comercio na Coruña emitiu informe favorable, propoñendo a autorización administrativa, aprobación do proxecto de execución e inclusión da dita instalación no réxime especial de instalacións de producción de enerxía eléctrica da central hidroeléctrica de referencia.</p>
<p>Fundamentos de dereito:</p>
<p>Primeiro.-A Dirección Xeral de Industria é competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro e o Decreto 99/1998, do 26 de marzo, polo que se establece a estructura orgánica da Consellería de Industria e Comercio, en relación co Decreto 2617/1966, do 20 de outubro, o Real decreto 916/1985, do 25 de maio, modificado por Real decreto 249/1998, do 18 de marzo, xa citados e o Real decreto 2818/1998, do 23 de decembro, sobre producción de enerxía eléctrica por instalacións abastecidas por recursos ou fontes de enerxía renovables, residuos e coxeración.</p>
<p>Segundo.-No expediente instruído para o efecto, cumpríronse os trámites regulamentarios.</p>
<p>Esta dirección xeral, de acordo con todo o que antecede e no exercicio das competencias que ten atribuídas</p>
<p>RESOLVE:</p>
<p>1. Autoriza-la instalación dos equipos electromecánicos reflectidos no proxecto denominado aproveitamento hidroeléctrico no río Santabaia, concello de Mazaricos, provincia da Coruña.</p>
<p>2. Aproba-lo proxecto de execución das instalacións electromecánicas da central hidroeléctrica referida.</p>
<p>3. Recoñecer a esta instalación a condición de instalación acollida ó réxime especial do Real decreto 2818/1998, e incluíla no grupo b.4 do artigo 2 da dito real decreto.</p>
<p>Queda obrigada a empresa titular da instalación a notifica-lo comezo e remate das obras para a súa inspección e posta en marcha, podendo a Administración autonómica deixar sen efecto a presente resolución, despois do oportuno expediente, no momento que observe incumprimento dos regulamentos, condicionantes técnicos e de seguridade, medidas correctoras establecidas polos organismos e entidades que constan no expediente deste aproveitamento hidroeléctrico.</p>
<p>Contra esta resolución, que non é definitiva en vía administrativa, poderá interpoñer recurso de alzada, perante o conselleiro de Industria e Comercio da Xunta de Galicia, no prazo dun mes contado a partir do día seguinte ó da súa publicación no Diario Oficial de Galicia.</p>
<p>Santiago de Compostela, 25 de agosto de 1999.</p>
<p>Joaquín del Moral Crespo</p>
<p>Director xeral de Industria</p>

