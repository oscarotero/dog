---
date: '1999-11-29'
id: 127A6
page: 14
number: 230
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 22 de novembro de 1999 pola que se convocan dous cursos para a
  obtención do diploma de directivo da Xunta de Galicia.
range: Resolución
url: 'https://www.xunta.gal/dog/Publicados/1999/19991129/Anuncio127A6_gl.html'
---
<p>O artigo 6 da la Lei 3/1995, do 10 de abril, pola que se redacta de novo o artigo 27 da Lei 4/1988, do 26 de maio, da función pública de Galicia, establece que a expedición do diploma de directivo pola Escola Galega de Administración Pública habilita para o desempeño dos postos de traballo de libre designación que así se determinen nas relacións de postos de traballo.</p>
<p>De conformidade co previsto no artigo único do Decreto 319/1996, do 26 de xullo, polo que se modifica o artigo 4 do Decreto 294/1992, do 10 de setembro, na redacción ofrecida polo Decreto 1/1995, do 12 de xaneiro, polo que se regula o diploma de directivo, convócanse dous cursos para a obtención do diploma de directivo de acordo coas seguintes bases:</p>
<p>Primeira.-Solicitantes.</p>
<p>Serán requisitos necesarios para a realización do curso:</p>
<p>a) Estar, na data da convocatoria, en posesión do título de licenciado ou diplomado universitario.</p>
<p>b) Ser funcionario de carreira ou persoal estatutario fixo do Servicio Galego de Saúde dos grupos A ou B, en situación de servicio activo ou servicios especiais en calquera das administracións públicas existentes en Galicia.</p>
<p>c) Ter prestado un mínimo de tres anos de servicios na Administración pública ou cinco no caso dos diplomados.</p>
<p>Dous tercios do total das prazas convocadas (40 prazas) quedarán reservadas para o persoal da Administración autonómica que estea comprendido no ámbito de aplicación da Lei 4/1988, do 26 de maio, así como para o persoal comprendido no ámbito de aplicación da Lei 17/1989, do 23 de outubro, que estea ocupando postos de traballo de xestión sanitaria que non teñan carácter asistencial.</p>
<p>Estas prazas cubriranse de acordo coas previsións establecidas para o sistema de acceso 1.</p>
<p>Ás prazas do tercio restante (20 prazas) poderá optar o seguinte persoal:</p>
<p>-O restante persoal comprendido no ámbito de aplicación da Lei 17/1989, do 23 de outubro.</p>
<p>-O persoal estatutario fixo do Servicio Galego de Saúde.</p>
<p>-O persoal docente ó servicio da Comunidade Autónoma de Galicia.</p>
<p>-O persoal funcionario de calquera outra das restantes administracións públicas existentes en Galicia.</p>
<p>Estas prazas cubriranse de conformidade coas previsións establecidas para o sistema de acceso 2.</p>
<p>En calquera caso, cada aspirante deberá optar necesariamente por algún dos dous sistemas de acceso.</p>
<p>No suposto de que as prazas reservadas a calquera dos sistemas de acceso non chegaran a cubrirse na súa totalidade, as sobrantes incrementarán o outro sistema de acceso.</p>
<p>Segunda.-Criterios de selección.</p>
<p>A selección dos aspirantes efectuarase por unha comisión designada para o efecto, de conformidade co previsto no artigo 6 do Decreto 294/1992, do 10 de setembro, e constará de dúas fases:</p>
<p>1ª fase: valoración de méritos:</p>
<p>Puntuación máxima: 5 puntos.</p>
<p>Sistema de acceso 1.</p>
<p>A. Por experiencia en posto directivo na Xunta de Galicia:</p>
<p>a) De director xeral: 1 punto por ano completo de desempeño do cargo.</p>
<p>b) De subdirector xeral: 0,5 puntos por ano completo de desempeño do posto.</p>
<p>c) De xefe de servicio: 0,25 puntos por ano completo de desempeño do posto.</p>
<p>As fraccións do ano traballado nun posto poderanse acumular a outro posto de nivel inferior. A puntuación máxima non superará os 2,5 puntos. As datas de referencia, para os efectos do cómputo do tempo, serán as que figuran na dilixencia de toma de posesión e cesamento. Esta experiencia deberá ser cer</p>
<p>tificada polo responsable do servicio de persoal do que dependa o solicitante, segundo o modelo oficial que se xunta.</p>
<p>Sistema de acceso 2.</p>
<p>B. Por experiencia en postos directivos sanitarios:</p>
<p>a) De xerente de atención especializada: 1 punto por ano completo de desempeño do cargo.</p>
<p>b) De xerente de atención primaria: 0,85 puntos por ano completo de desempeño do cargo.</p>
<p>c) De director de atención especializada e de director de atención primaria: 0,70 puntos por ano completo de desempeño do cargo.</p>
<p>d) De subdirector de atención especializada e de subdirector de atención primaria: 0,50 puntos por ano completo de desempeño do cargo.</p>
<p>e) De xefe de servicio de atención especializada e de xefe de servicio de atención primaria: 0,25 puntos por ano completo de desempeño do cargo.</p>
<p>C. Por experiencia en postos directivos en centros públicos de educación infantil, primaria, secundaria ou formación profesional:</p>
<p>a) De director: 0,50 puntos por ano completo de desempeño do cargo.</p>
<p>b) De vicedirector, xefe de estudios, secretario ou administrador: 0,25 puntos por ano completo de desempeño do cargo.</p>
<p>D. Por experiencia en postos directivos nas restantes administracións públicas existentes en Galicia:</p>
<p>a) De director xeral ou equivalente: 1 punto por ano completo de desempeño do cargo.</p>
<p>b) De subdirector xeral ou equivalente: 0,50 puntos por ano completo de desempeño do cargo.</p>
<p>c) De xefe de servicio ou equivalente: 0,25 puntos por ano completo de desempeño do cargo.</p>
<p>As fraccións do ano traballado nun posto poderanse acumular a outro posto de nivel inferior. A puntuación máxima non superará os 2,5 puntos. As datas de referencia, para os efectos do cómputo do tempo, serán as que figuran na dilixencia de toma de posesión e cesamento. Esta experiencia deberá ser certificada polo responsable do servicio de persoal do que dependa o solicitante, segundo o modelo oficial que se xunta.</p>
<p>Sistemas de acceso 1 e 2.</p>
<p>E. Por experiencia en posto directivo en empresas privadas:</p>
<p>a) Como responsable máximo: 1 punto por ano completo.</p>
<p>b) Como responsable sectorial: 0,5 puntos por ano completo.</p>
<p>A dita experiencia acreditarase mediante a presentación de copia compulsada do contrato laboral subscrito ou certificación do acordo de nomeamento</p>
<p>expedida polo órgano competente segundo os seus estatutos, de tratarse de sociedades.</p>
<p>A puntuación máxima será de 1,25 puntos.</p>
<p>F. Polo título de doutor universitario: 0,10 puntos.</p>
<p>A puntuación máxima será de 0,10 puntos.</p>
<p>G. Por cursos específicos para directivos:</p>
<p>a) Por cursos de menos de 50 horas: 0,07 puntos.</p>
<p>b) Por cursos de 51 a 100 horas: 0,08 puntos.</p>
<p>c) Por cursos de 101 a 150 horas: 0,09 puntos.</p>
<p>d) Por cursos de máis de 150 horas: 0,10 puntos.</p>
<p>A puntuación máxima será de 0,60 puntos.</p>
<p>Estes cursos deberán versar sobre algunha das materias que se tratan neste curso.</p>
<p>H. Por publicacións de monografías ou artigos sobre temas de xestión pública:</p>
<p>a) por cada monografía: 0,10 puntos.</p>
<p>b) por cada artigo: 0,05 puntos.</p>
<p>A puntuación máxima será de 0,35 puntos.</p>
<p>Só se valorarán as monografías ou artigos aparecidos en publicacións con ISBN ou ISSN.</p>
<p>I. Por coñecementos de idiomas:</p>
<p>a) Galego:</p>
<p>-Por licenciatura en filoloxía galega: 0,10 puntos.</p>
<p>-Por certificado de perfeccionamento ou superior: 0,07 puntos.</p>
<p>-Por certificado de iniciación: 0,03 puntos.</p>
<p>A puntuación máxima será de 0,10 puntos. A valoración do certificado de perfeccionamento exclúe a de iniciación.</p>
<p>b) Idiomas comunitarios:</p>
<p>-Por título de licenciado no idioma respectivo: 0,10 puntos.</p>
<p>-Por certificado de aptitude de nivel medio: 0,07 puntos.</p>
<p>-Por certificado de aptitude de iniciación: 0,03 puntos.</p>
<p>A puntuación máxima será de 0,10 puntos. A valoración do certificado de nivel medio exclúe a de nivel de iniciación.</p>
<p>A comisión, unha vez concluída a fase de baremación, exporá os resultados nos taboleiros de anuncios da EGAP, do Centro de Información Administrativa e Atención ó Cidadán e, se é caso, das delegacións provinciais da Consellería da Presidencia e Administración Pública, concedéndose para o efecto un prazo de 10 días co fin de aduci-las reclamacións que se consideren oportunas. Pola súa vez, a dita comisión determinará a puntuación mínima requirida para acceder á segunda fase do proceso de selección.</p>
<p>2ª fase: realización dunha entrevista, na que a comisión valorará as condicións intelectuais, calidades humanas e profesionais e a capacidade de</p>
<p>liderato e motivación dos aspirantes. A dita entrevista poderá puntuarse ata un máximo de 5 puntos.</p>
<p>Terceira.-Adxudicacións de prazas.</p>
<p>A relación de participantes admitidos para a realización do curso exporase nos taboleiros de anuncios da EGAP, do Centro de Información Administrativa e Atención ó Cidadán e, se ó caso, das delegacións provinciais da Consellería da Presidencia e Administración Pública, sen prexuízo da oportuna notificación ós seleccionados co fin de que poidan obte-lo correspondente permiso de asistencia.</p>
<p>Cuarta.-Substitucións.</p>
<p>Se unha persoa seleccionada para un curso causa baixa antes do comezo deste ou no transcurso das vinte primeiras horas lectivas, deberá comunicalo á EGAP para a súa substitución pola que corresponda segundo a orde de preferencia no proceso selectivo.</p>
<p>Quinta.-Características dos cursos.</p>
<p>Duración: 150 horas.</p>
<p>Lugar: EGAP. Polígono das Fontiñas. Rúa de Madrid, 2-4, 15707 Santiago de Compostela.</p>
<p>Datas: os cursos realizaranse ó longo do ano 2000.</p>
<p>Prazas: 30 por curso.</p>
<p>Contido básico: a función directiva na Administración pública. Mando e liderato. A xestión de recursos humanos. Políticas de igualdade. Dirección de reunións. Dirección por obxectivos e control de xestión. Deseño organizativo. Marketing público. Calidade de servicio. Xestión do cambio.</p>
<p>As clases completaranse con conferencias a cargo de especialistas cualificados.</p>
<p>Sexta.-Asistencia.</p>
<p>É obrigatoria a asistencia e puntualidade a tódalas sesións previstas dos cursos. O interesado terá que xustificar debidamente toda inasistencia a clase, se ben a ausencia a máis de 20 horas lectivas determinará a cualificación de non apto no curso.</p>
<p>Sétima.-Probas e certificados de aptitude.</p>
<p>Valorarase a participación e dedicación dos alumnos ó longo do curso e o traballo final. A EGAP fixará as probas parciais e finais que coide pertinentes para avalia-los coñecementos adquiridos polos alumnos ó longo do curso, así como a memoria ou o traballo que se vai realizar ó seu remate.</p>
<p>Os declarados non aptos perderán a preferencia que lles poida corresponder nos procesos selectivos que se realicen nas tres próximas convocatorias do curso fronte ós aspirantes que se presenten por primeira vez.</p>
<p>Oitava.-Expedición do diploma de directivo.</p>
<p>Rematado o curso, o director deste elevaralle a proposta dos aptos ó director da EGAP, que dictará a resolución definitiva e expedirá o diploma de directivo.</p>
<p>Novena.-Valoración do curso.</p>
<p>Para os efectos do previsto no artigo 1, alínea D), da Orde do 10 de agosto de 1994, pola que se dictan</p>
<p>normas sobre concursos de provisión de postos reservados a funcionarios de Administración local con habilitación de carácter nacional, en relación co establecido na resolución do INAP do 26 de outubro de 1994, a este curso outórgaselle unha valoración de 2 puntos.</p>
<p>Do mesmo modo, recoñéceselles idéntica valoración ós cursos I ó XXVIII para a obtención do diploma de directivo e ós cursos I, II e III para a obtención do diploma de directivo adaptado a altos cargos, convocados e realizados no seu día. Para os efectos, o dito recoñecemento levarase a cabo mediante a extensión da correspondente dilixencia de valoración nos diplomas xa expedidos.</p>
<p>Décima.-Modificacións.</p>
<p>A EGAP poderá modifica-los contidos, duración, datas e horarios mencionados para adaptalos ás necesidades da Administración e ás continxencias que poidan xurdir no desenvolvemento de cada curso.</p>
<p>Décimo primeira.-Instancias e prazo de presentación.</p>
<p>A admisión ó curso solicitarase mediante presentación da instancia, que, como modelo, se recolle no anexo I desta convocatoria, xuntando a ela, debidamente cuberto en tódolos epígrafes, o anexo II a esta resolución, no que se resumen os méritos que se pretenda sexan tidos en conta, así como a súa acreditación documental en orixinal ou copia compulsada, coa excepción daqueles xa certificados polos responsables de persoal. Por último, deberá presentarse tamén unha breve memoria escrita á máquina ou ordenador, a dobre espacio, en DIN A4, sobre as funcións e roles dos directivos na Administración pública. A EGAP poderá solicitar documentación complementaria ou aclaratoria da xa presentada no momento de solicita-lo curso. A falsidade ou ocultación de datos será motivo de exclusión automática.</p>
<p>As instancias presentaranse no rexistro da EGAP ou enviaranse por calquera dos medios permitidos pola normativa reguladora do procedemento administrativo.</p>
<p>O prazo de presentación de instancias será de quince días naturais contados a partir do seguinte ó da publicación desta resolución no Diario Oficial de Galicia.</p>
<p>Décimo segunda.-Financiamento.</p>
<p>De acordo coa Orde do 11 de febreiro de 1998, pola que se regula a tramitación anticipada de expedientes de gasto, e segundo o que se especifica no seu artigo 2, indícase que o gasto que se proxecta queda condicionado á existencia de crédito adecuado e suficiente.</p>
<p>Santiago de Compostela, 22 de novembro de 1999.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>
<p>ANEXO II</p>
<p>Méritos que se fan constar na selección para o curso de obtención do diploma de directivo</p>
<p>A. Sistema de acceso 1.</p>
<p>1. Experiencia en postos directivos na Xunta de Galicia</p>
<p>Don/Dona</p>
<p>(Nome e apelidos do funcionario responsable dos servicios de persoal)</p>
<p>Cargo</p>
<p>Organismo</p>
<p>Certifica:</p>
<p>Que Don/Dona</p>
<p>ocupou nas aministracións públicas, ata a data de finalización do prazo de presentación de solicitudes, os seguintes postos, coa duración que se indica:</p>
<p>Director/a xeral ou</p>
<p>equivalente</p>
<p>DenominaciónTempo de desempeño</p>
<p>Subdirector/a xeral ou</p>
<p>equivalente</p>
<p>DenominaciónTempo de desempeño</p>
<p>Xefe/a de servicio ou</p>
<p>equivalente</p>
<p>DenominaciónTempo de desempeño</p>
<p>B. Sistema de acceso 2.</p>
<p>1. Experiencia en postos directivos sanitarios</p>
<p>Don/Dona</p>
<p>(Nome e apelidos do funcionario responsable da Dirección Xeral de Recursos Humanos do Sergas)</p>
<p>Cargo</p>
<p>Certifica:</p>
<p>Que Don/Dona</p>
<p>ocupou nas administracións públicas, ata a data de finalización do prazo de presentación de solicitudes, os seguintes postos, coa duración que se indica:</p>
<p>De xerente de atención especializada</p>
<p>DenominaciónTempo de desempeño</p>
<p>De xerente de atención primaria</p>
<p>DenominaciónTempo de desempeño</p>
<p>De director de atención especializada e de director de atención primaria</p>
<p>DenominaciónTempo de desempeño</p>
<p>De subdirector de atención especializada e de subdirector de atención primaria</p>
<p>DenominaciónTempo de desempeño</p>
<p>De xefe de servicio de atención especializada e de xefe de servicio de atención primaria</p>
<p>DenominaciónTempo de desempeño</p>
<p>2. Experiencia en postos directivos docentes</p>
<p>Don/Dona</p>
<p>(Nome e apelidos do funcionario responsable da Dirección Xeral de Persoal da Consellería de Educación e Ordenación Universitaria)</p>
<p>Cargo</p>
<p>Certifica:</p>
<p>Que Don/Dona</p>
<p>ocupou nas administracións públicas, ata a data de finalización do prazo de presentación de solicitudes, os seguintes postos, coa duración que se indica:</p>
<p>De director de centro público infantil, primaria, secundaria ou formación profesional</p>
<p>DenominaciónTempo de desempeño</p>
<p>De vicedirector, xefe de estudios, secretario ou administrador de centro público de infantil, primaria, secundaria ou formación profesional</p>
<p>DenominaciónTempo de desempeño</p>
<p>3. Experiencia en postos directivos nas restantes administracións públicas existentes en Galicia</p>
<p>Don/Dona</p>
<p>(Nome e apelidos do funcionario responsable do Departamento de Persoal)</p>
<p>Cargo</p>
<p>Administración pública ou organismo</p>
<p>Certifica:</p>
<p>Que Don/Dona</p>
<p>ocupou nas administracións públicas, ata a data de finalización do prazo de presentación de solicitudes, os seguintes postos, coa duración que se indica:</p>
<p>Director/a xeral ou</p>
<p>equivalente</p>
<p>DenominaciónTempo de desempeño</p>
<p>Subdirector/a xeral ou</p>
<p>equivalente</p>
<p>DenominaciónTempo de desempeño</p>
<p>Xefe/a de servicio ou</p>
<p>equivalente</p>
<p>DenominaciónTempo de desempeño</p>
<p>C. Sistemas de acceso 1 e 2.</p>
<p>2. Outros méritos.</p>
<p>Don/Dona</p>
<p>(O/A aspirante)</p>
<p>declara pola súa honra que son certos e acredita documentalmente (documentos orixinais ou compulsados) tódolos datos que se fan constar para a valoración dos seguintes méritos:</p>
<p>Responsable máximo</p>
<p>de empresa privada</p>
<p>DenominaciónTempo de desempeño</p>
<p>Responsable sectorial</p>
<p>de empresa privada</p>
<p>DenominaciónTempo de desempeño</p>
<p>Curso: denominación             Organismo que o convocou             Nº horas lectivas</p>
<p>Monografía sobre:Publicada en</p>
<p>Artigo sobre:Publicado en</p>
<p>IdiomaClase de título ou certificación</p>

