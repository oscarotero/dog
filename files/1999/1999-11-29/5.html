---
date: '1999-11-29'
id: 127A2
page: 14
number: 230
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 10 de novembro de 1999 pola que se aproba a modificación do artigo 23
  dos estatutos da Fundación Francisco José Traspuesto Miguel e se inscribe no
  Rexistro de Fundacións deste protectorado.
range: Orde
url: 'https://www.xunta.gal/dog/Publicados/1999/19991129/Anuncio127A2_gl.html'
---
<p>Analizado o expediente de referencia, promovido pola Fundación Francisco-José Traspuesto Miguel.</p>
<p>Resultando que esta fundación foi clasificada como docente por Orde do 15 de setembro de 1998, encontrándose inscrita no Rexistro de Fundacións desta consellería co número 186.</p>
<p>Resultando que a Fundación Francisco-José Traspuesto Miguel solicitou ante a Consellería de Educación e Ordenación Universitaria a modificación dos seus estatutos.</p>
<p>Vista a Lei 7/1983, do 22 de xuño, de réxime das fundacións de interese galego, modificada pola Lei 11/1991, do 8 de novembro, de reforma da Lei 7/1983; así como o Regulamento de organización e funcionamento do protectorado das fundacións de interese galego, aprobado polo Decreto 248/1992, do 18 de xuño, e a carta fundacional da referida fundación.</p>
<p>Considerando que as fundacións de interese galego poden modifica-los seus estatutos coas condicións previstas no artigo 38 do citado regulamento.</p>
<p>Considerando que na tramitación do expediente se cumpriron os requisitos esixidos no artigo 10 da Lei 7/1983, e 32.3º e 38 do dito regulamento.</p>
<p>Considerando que esta modificación estatutaria é conforme coa vontade fundacional, esta consellería</p>
<p>RESOLVE:</p>
<p>Primeiro.-Aproba-la modificación do artigo 23 dos estatutos da Fundación Francisco-José Traspuesto Miguel, que queda redactado:</p>
<p>«1. A fundación considerarase finalizada cando o último fillo/a de empregado fixo nas tantas veces mencionadas empresas, perceptores de axudas da fundación, conforme e segundo o disposto nos artigos 4 e 19 dos estatutos, terminasen os seus estudios ou decidisen suspendelos.</p>
<p>2. A extinción da fundación, salvo nos supostos de fusión nos que non sexa aplicable, determinará a apertura do procedemento de liquidación, que realizará o órgano de goberno da fundación baixo o control do protectorado.</p>
<p>3. Os bens e dereitos resultantes da liquidación destinaranse ás fundacións ou entidades non lucrativas privadas que persigan fins de interese xeral e que teñan afectados os seus bens, incluso para o suposto da súa disolución, á consecución daqueles, ou ben sexan consideradas entidades públicas de natureza non fundacional, que persigan fins de interese xeral e que teñan o seu domicilio en Vigo.</p>
<p>4. No caso de que non puidesen destinarse os bens e dereitos ás entidades referidas no punto anterior, ben pola inexistencia das ditas entidades ou porque non reúnan os requisitos determinados polo artigo 31 da Lei 30/1994, do 24 de novembro, de fundacións e de incentivos fiscais á participación privada en actividades de interese xeral, referidos no parágrafo anterior, os bens e dereitos resultantes da liquidación da fundacións destinaranse a fundacións ou entidades non lucrativas privadas que</p>
<p>persigan fins de interese xeral e que teñan afectados os seus bens, incluso para o suposto da súa disolución, á consecución daqueles, ou ben sexan consideradas entidades públicas de natureza non fundacional que persigan fins de interese xeral, que determine o padroado da fundación coa aprobación do protectorado.</p>
<p>5. No caso de que o cometido referido no parágrafo anterior non sexa levado a cabo polo padroado da fundación, este será cumprido polo protectorado da fundación».</p>
<p>Segundo.-Practica-la inscrición desta modificación estatutaria no Rexistro de Fundacións deste protectorado, logo da publicación desta orde no Diario Oficial de Galicia, data a partir da que entrará en vigor tal cambio estatutario.</p>
<p>Terceiro.-A presente disposición pon fin á vía administrativa, de acordo co establecido no artigo 109 c) da Lei 30/1992, de réxime xurídico das administracións públicas e do procedemento administrativo común.</p>
<p>Santiago de Compostela, 10 de novembro de 1999.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

