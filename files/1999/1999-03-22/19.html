---
date: '1999-03-22'
id: 574A
page: 3
number: 55
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 26 de febreiro de 1999, da Dirección Xeral de Industria, pola
  que se lle renova á Asociación de Profesionales de Agua, Gas, Electricidad,
  Calefacción y Afines de la Comunidad Autónoma de Galicia (APAGEC) a
  cualificación de entidade recoñecida para impartir cursos teóricos-prácticos
  para a obtención de carnés profesionais de instalador autorizado de gas, para
  categorías IG-I a IG-IV.
range: Resolución
url: 'https://www.xunta.gal/dog/Publicados/1999/19990322/Anuncio574A_gl.html'
---
<p>Vista a solicitude presentada por Juan María Pérez Argibay en representación da Asociación de Profiesionais de Agua, Gas, Electricidad, Calefacción y afines de la Comunidad Autónoma de Galicia, (APAGEC), e a documentación anexa, na que solicita que lle sexa renovada a cualificación de entidade para impartir cursos de instaladores de gas do grupo IG-I ó IG-IV.</p>
<p>Vista a Orde do 17 de decembro de 1985 pola que se aproban a instrucción sobre documentación e posta en servicio das instalacións receptoras de gas combustible e a instrucción sobre instaladores autorizados de gas e empresas instaladoras (BOE do 9-1-1986).</p>
<p>Considerando que se cumpriron os requisitos regulamentarios establecidos, esta dirección xeral</p>
<p>RESOLVE:</p>
<p>Renovarlle a APAGEC a cualificación de entidade recoñecida para imparti-los cursos de formación de instaladores de gas, de conformidade co establecido no capitulo III da Orde do 17 de decembro de 1985, en todo o territorio da Comunidade Autónoma de Galicia.</p>
<p>Para imparti-los cursos, presentará perante a delegación provincial de Industria e Comercio da provincia correspondente, fotocopia da presente resolución, táboa de tarefas e programación de cursos previstos.</p>
<p>Para efectos estatísticos e de control, presentará nas delegacións provinciais de Industria e Comercio onde exerza a súa actividade, unha memoria anual de actuacións e nesta dirección xeral un resumo delas na Comunidade Autónoma.</p>
<p>Esta autorización deberase renovar ós dous anos, para o que acreditará perante a Dirección Xeral de Industria e Comercio, o cumprimento dos requisitos esixidos na autorización inicial.</p>
<p>Santiago de Compostela, 26 de febreiro de 1999.</p>
<p>Joaquín del Moral Crespo</p>
<p>Director xeral de Industria e Comercio</p>

