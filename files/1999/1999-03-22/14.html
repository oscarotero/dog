---
date: '1999-03-22'
id: '5736'
page: 3
number: 55
agency: CONSELLERÍA DE EDUCACIÓN E ORDENACIÓN UNIVERSITARIA
section: VI. ANUNCIOS
title: >-
  Resolución do 18 de marzo de 1999 pola que se anuncia a tramitación urxente do
  concurso público para a organización de diversos actos de promoción
  lingüística en diferentes cidades no marco da viaxe oficial que o Goberno
  galego vai realizar a Australia e Nova Celandia.
range: Resolución
url: 'https://www.xunta.gal/dog/Publicados/1999/19990322/Anuncio5736_gl.html'
---
<p>De acordo co establecido no prego de cláusulas administrativas particulares polas que se rexe o contrato de servicios arriba indicado (e que, xunto coa restante documentación de interese para os licitadores, pode ser adquirido no servicio de información da Consellería de Educación e Ordenación Universitaria, edificio administrativo de San Caetano, Santiago de Compostela, teléfono 981 54 44 00), faise público:</p>
<p>1. Obxecto: organización de varias actividades en coordinación coa organización da viaxe oficial do Goberno galego a Australia e Nova Celandia durante o mes de abril de 1999. O programa que se especifica no prego de cláusulas administrativas particulares está suxeito a posibles modificacións de datas e horarios.</p>
<p>2. Forma de adxudicación: procedemento aberto, mediante concurso, polo trámite de urxencia.</p>
<p>3. Orzamento: 14.000.000 de ptas., IVE incluído.</p>
<p>4. Garantía provisional: 280.000 ptas.</p>
<p>5. Requisitos dos licitadores: os especificados nos puntos 6 e 7 do prego de cláusulas administrativas particulares.</p>
<p>6. Proposicións: de acordo co que se especifica no punto 7 do prego de cláusulas administrativas particulares, a documentación será presentada no rexistro xeral da Consellería de Educación e Ordenación Universitaria no prazo de 13 días contados a partir do seguinte ó da publicación deste anuncio no Diario Oficial de Galicia.</p>
<p>7. Apertura das proposicións: a apertura das ofertas presentadas en prazo hábil terá lugar en acto público na sala de xuntas da Dirección Xeral de Política Lingüística da Consellería de Educación e Ordenación Universitaria, no edificio administrativo de San Caetano en Santiago de Compostela, ás 11 horas do terceiro día contado a partir do seguinte ó do prazo de presentación especificado no punto anterior.</p>
<p>8. Anuncios: o importe deste anuncio será por conta do adxudicatario.</p>
<p>Santiago de Compostela, 18 de marzo de 1999.</p>
<p>P.D.</p>
<p>Manuel Regueiro Tenreiro</p>
<p>Director xeral de Política Lingüística</p>

