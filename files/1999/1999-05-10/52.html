---
date: '1999-05-10'
id: 78B6
page: 5
number: 88
agency: FUNDACIÓN CENTRO DE TRANSFUSIÓN DE GALICIA
section: VI. ANUNCIOS
title: >-
  Anuncio do 2 de maio de 1999 polo que se convocan probas selectivas para
  cubrir prazas de persoal laboral fixo desta fundación.
range: Anuncio
url: 'https://www.xunta.gal/dog/Publicados/1999/19990510/Anuncio78B6_gl.html'
---
<p>De acordo co establecido no artigo 2º da Lei 10/1996, do 5 de novembro, de actuación de entes e empresas nas que ten participación maioritaria a Xunta de Galicia, en materia de persoal e contratación, a selección de persoal das entidades, fundacións e sociedades mencionadas no artigo 1 da dita lei, será efectuada con respecto ós principios de igualdade, mérito, capacidade e publicidade da convocatoria. Convócanse probas selectivas para cubri-las seguintes prazas de persoal laboral fixo desta fundación:</p>
<p>Grupo A:</p>
<p>-3 prazas de médico xeral.</p>
<p>Requisitos mínimos: licenciado en medicina e ciruxía.</p>
<p>Grupo B:</p>
<p>-4 prazas de axudante técnico sanitario (ATS/DUE).</p>
<p>Requisitos mínimos: diplomado universitario en enfermería (ATS).</p>
<p>Grupo C:</p>
<p>-5 prazas de técnico especialista de laboratorio (TEL).</p>
<p>Requisitos mínimos: titulación de técnico especialista de laboratorio FP-II ou equivalente.</p>
<p>-1 praza de técnico de informática.</p>
<p>Requisitos mínimos: titulación de técnico especialista de informática de xestión FP-II ou equivalente.</p>
<p>-1 praza de promotor da doazón.</p>
<p>Requisitos mínimos: bacharelato superior ou equivalente.</p>
<p>Grupo D:</p>
<p>-4 prazas de auxiliar administrativo.</p>
<p>Requisitos mínimos: graduado escolar ou equivalente.</p>
<p>-3 prazas de auxiliar de enfermería/laboratorio.</p>
<p>Requisitos mínimos: titulación de auxiliar de enfermería FP-I ou equivalente.</p>
<p>Grupo E:</p>
<p>-2 prazas de conductor/celador.</p>
<p>Requisitos mínimos: certificado de escolaridade ou equivalente. Carné de conducir tipo D. Experiencia mínima de 2 anos.</p>
<p>Os aspirantes que non acaden puntuación suficiente para obter praza de persoal laboral fixo da fundación pasarán a formar parte dunha lista para contratacións temporais de acordo co establecido no punto 2 do artigo 7 da Lei 10/1996, do 5 de novembro, de actuación de entes e empresas nas que ten participación maioritaria a Xunta de Galicia, e materia de persoal e contratación.</p>
<p>Os interesados poderán recolle-las bases da convocatoria e o modelo de instancia no Centro de Transfusión de Galicia, Avda. Monte da Condesa s/n, 15706 Santiago de Compostela.</p>
<p>O prazo de presentación das solicitudes e dos documentos esixidos será dun mes desde a publicación no Diario Oficial de Galicia.</p>
<p>A documentación deberá remitirse ó apartado de correos nº 310 de Santiago de Compostela.</p>
<p>Os interesados poderán solicitar información no teléfono 981 13 20 15 de 9 a 15 horas.</p>
<p>Santiago de Compostela, 2 de maio de 1999.</p>
<p>Roberto García de Villaescusa Collazo</p>
<p>Director técnico da Fundación Centro</p>
<p>de Transfusión de Galicia</p>

