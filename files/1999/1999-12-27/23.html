---
date: '1999-12-27'
id: 13D22
page: 15
number: 248
agency: CONCELLO DE CERVO
section: VI. ANUNCIOS
title: Anuncio de licitación.
range: Anuncio
url: 'https://www.xunta.gal/dog/Publicados/1999/19991227/Anuncio13D22_gl.html'
---
<p>Anuncio de licitación para adxudicar por concurso público, vía de procedemento aberto e urxente, a contratación do servicio de limpeza de determinados edificios, instalacións e servicios públicos do concello de Cervo.</p>
<p>1. Entidade adxudicadora: Concello de Cervo, praza do Concello, 27891-Cervo-Lugo. Teléfono: 982 55 77 77. Fax: 982 55 77 29. Lugar onde se pode obter maior información.</p>
<p>2. Obxecto do contrato.</p>
<p>a) Descrición do obxecto: adxudicación do servicio de limpeza do edificio do colexio público de ensino primeira Mestre Rivera Casas, xunto cos vestiarios do pavillón deportivo do dito centro educativo; edifico e instalación da casa do concello, do centro de saúde, edificio da antiga Cámara Agraria (neste momento destinado a Policia Local, Protección Civil e anexos); edificio que albergará a escola obradoiro situado na antiga casa do concello, r/ do Muíño-Cervo; vestiarios do pavillón deportivo anexo ó colexio público de Cervo e a aula de tecnoloxía ou manualidades deste colexio público (todos eles na localidade de Cervo).</p>
<p>Inclúense, ademais, dentro do obxecto do presente contrato, os servicios de desratización e desinsectación de tódolos lugares públicos do concello de Cervo, respectando a normativa sanitaria e ecolóxica nesta materia.</p>
<p>b) Prazo de execución: 1 ano desde a sinatura do contrato, prorrogable dentro dos límites legais.</p>
<p>3. Tramitación, procedemento e forma de adxudicación.</p>
<p>a) Tramitación: urxente, segundo o acordo corporativo.</p>
<p>b) Procedemento: aberto.</p>
<p>c) Forma: concurso.</p>
<p>4. Orzamento base de licitación: o tipo de licitación fíxase na contía de 6.000.000 de ptas., tódolos impostos incluídos.</p>
<p>Prazo de presentación de propostas: o prazo para presentar propostas computarase desde a publicación do anuncio normalizado da licitación no BOP.</p>
<p>Cervo, 13 de decembro de 1999.</p>
<p>José Insua Pernas</p>
<p>Alcade</p>
<p>Manuel A. Jove Losada</p>
<p>Secretario accidental</p>

