---
date: '1999-07-07'
id: C13E
page: 8
number: 129
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Decreto 196/1999, do 17 de xuño, polo que se divide en sectores a zona de
  concentración parcelaria de Aguasantas-Valongo (Cotobade-Pontevedra).
range: Decreto
url: 'https://www.xunta.gal/dog/Publicados/1999/19990707/AnuncioC13E_gl.html'
---
<p>Por Decreto 304/1995, do 16 de novembro (DOG nº 228, do 28 de novembro), foi declarada de utilidade pública e urxente execución a concentración parcelaria da zona de Aguasantas-Valongo (Cotobade-Pontevedra), resultando afectadas pola concentración parcelaria aproximadamente 1.226 hectáreas, susceptibles de modificacións ó abeiro dos artigos 23 e seguintes da Lei 10/1985, do 14 de agosto, de concentración parcelaria para Galicia.</p>
<p>De conformidade co artigo 25 da Lei 10/1985, e con carácter excepcional, a Dirección Xeral de Desenvolvemento Rural, por Resolución do 24 de marzo de 1998, e previo pronunciamento da xunta local da zona, procedeu á exclusión de determinadas parcelas, por concorrer nelas circunstancias que económica e agrariamente non lles reportaban beneficios ós titulares da concentración.</p>
<p>Iniciados os traballos de investigación da propiedade xurdiron determinadas dificultades tales como o abandono de terreos, elevado índice de parcelas de descoñecidos e dificultade para logra-la aceptación dos proxectos do proceso de concentración, que van afectar distintos terreos e propietarios da zona de concentración parcelaria de Aguasantas-Valongo (Cotobade-Pontevedra), o que fai aconsellable a execución en distintas etapas da concentración parcelaria nesta zona, mediante a división en sectores dos terreos afectados, co que se acadaría a necesaria axilización do proceso de concentración co fin de proceder á nova reestructuración da propiedade.</p>
<p>Na súa virtude, por proposta do conselleiro de Agricultura, Gandería e Política Agroalimentaria, formulada conforme o establecido na Lei 10/1985, do 14 de agosto, de concentración parcelaria para Galicia e logo de deliberación do Consello da Xunta</p>
<p>de Galicia na súa reunión do día dezasete de xuño de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>Divídese en dous sectores a zona de concentración parcelaria de Aguasantas-Valongo (Cotobade-Pontevedra), que quedarán conformados do xeito seguinte:</p>
<p>Sector I.-Aguasantas, que comprenderá a totalidade dos terreos da parroquia de Aguasantas, con excepción dos excluídos pola Resolución da Dirección Xeral de Desenvolvemento Rural do 24 de marzo de 1998, cunha superficie de 717 hectáreas.</p>
<p>Sector II.-Valongo, que comprenderá a totalidade dos terreos da parroquia de Valongo, cunha superficie de 378 hectáreas.</p>
<p>Artigo 2º</p>
<p>A execución e publicación das distintas fases do proceso de concentración poderán realizarse en cada un dos sectores con independencia do outro.</p>
<p>Disposicións derradeiras</p>
<p>Primeira.-Facúltase a Consellería de Agricultura, Gandería e Política Agroalimentaria, para dicta-las disposicións complementarias que requira a execución do presente decreto.</p>
<p>Segunda.-A presente disposición entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, dezasete de xuño de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Cástor Gago Álvarez</p>
<p>Conselleiro de Agricultura, Gandería e Política Agroalimentaria</p>

