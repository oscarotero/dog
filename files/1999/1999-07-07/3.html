---
date: '1999-07-07'
id: C136
page: 8
number: 129
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: III. OUTRAS DISPOSICIÓNS
title: >-
  Decreto 194/1999, do 17 de xuño, polo que se declara de utilidade pública e
  urxente execución a concentración parcelaria da zona de Randín II (Calvos de
  Randín-Ourense).
range: Decreto
url: 'https://www.xunta.gal/dog/Publicados/1999/19990707/AnuncioC136_gl.html'
---
<p>A parroquia de Randín, que pertence ó concello de Calvos de Randín, está situada ó suroeste da</p>
<p>provincia de Ourense, e nela resultan afectadas pola concentración parcelaria aproximadamente 500 ha.</p>
<p>A dispersión parcelaria que presentan os terreos da dita parroquia posta de manifesto polos agricultores desta mediante solicitude dirixida ó conselleiro de Agricultura, Gandería e Política Agroalimentaria, motivou un estudio de viabilidade e de valoración das posibilidades que ofrece a zona para incremanta-lo rendemento dos recursos agropecuarios, deducíndose a conveniencia de levar a cabo a concentración parcelaria por razóns de utilidade pública e interese social.</p>
<p>Na súa virtude, por proposta do conselleiro de Agricultura, Gandería e Política Agroalimentaria, formulada conforme o establecido na Lei galega 10/1985, do 14 de agosto, de concentración parcelaria para Galicia, e logo de deliberación do Consello da Xunta de Galicia na súa reunión o día dezasete de xuño de mil novecentos noventa e nove,</p>
<p>DISPOÑO:</p>
<p>Artigo 1º.-Declarar de utilidade pública e urxente execución a concentración parcelaria da zona de Randín II (Calvos de Randín-Ourense).</p>
<p>Artigo 2º.-O perímetro da zona será, en principio, o correspondente á totalidade dos terreos dos lugares de Randín e Paradela, pertencentes á parroquía de Randín. O referido perímetro quederá en definitica modificado polas rectificacións, inclusións ou exclusións que se acorden, ó abeiro dos artigos 23 e seguintes da Lei 10/1985, do 14 de agosto, de concentración parcelaria para Galicia.</p>
<p>Artigo 3º.-A esta zona seranlle de aplicación os beneficios económicos programados ou asumidos pola Xunta de Galicia, para mellorar ou moderniza-las explotacións agrarias, e, en concreto, os que sinale o artigo 6 da Lei de concentración parcelaria para Galicia.</p>
<p>Artigo 4º.-Os traballos de execución desta concentración parcelaria iniciaranse nun prazo non superior ós 6 meses a partir da publicación do presente decreto.</p>
<p>Disposicións derradeiras</p>
<p>Primeira.-Facúltase a Consellería de Agricultura, Gandería e Política Agroalimentaria para dicta-las disposicións complementarias que requiran a execución do presente decreto.</p>
<p>Segunda.-A presente disposición entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, dezasete de xuño de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Cástor Gago Álvarez</p>
<p>Conselleiro de Agricultura, Gandería e Política Agroalimentaria</p>

