---
date: '1999-05-27'
id: 8A62
page: 6
number: 100
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 5 de abril de 1999, da Dirección Xeral de Industria, pola que se
  somete a información pública o estudio de impacto ambiental e o plan de
  restauración da concesión de explotación derivada do permiso de investigación
  Santa Lucía número 4401.1, da provincia de Ourense.
range: Resolución
url: 'https://www.xunta.gal/dog/Publicados/1999/19990527/Anuncio8A62_gl.html'
---
<p>O artigo 5.2º do Decreto 442/1990, de avaliación do impacto ambiental para Galicia (DOG número 188, do 25-9-90), dispón que os estudios de impacto ambiental se someterán ó trámite de información pública, durante trinta días hábiles, mediante anuncio no Diario Oficial de Galicia. Na súa virtude,</p>
<p>RESOLVO:</p>
<p>Someter a información pública, por un prazo de trinta días hábiles, contados a partir da publicación da presente resolución, o estudio de impacto ambiental e plan de restauración da concesión de explotación derivada do permiso de investigación Santa Lucía nº 4401.1, situada en terreos do concello de Carballeda de Valdeorras, provincia de Ourense, e solicitado por Pizarras de León, S.A. (Pilesa).</p>
<p>Para os efectos informativos porase á disposición dos administrados que o soliciten un exemplar para consulta nas oficinas desta dirección xeral, así como nas dependencias da delegación provincial de Industria correspondente e as alegacións formularanse durante o prazo sinalado nas mesmas oficinas.</p>
<p>Santiago de Compostela, 5 de abril de 1999.</p>
<p>Joaquín del Moral Crespo</p>
<p>Director xeral de Industria</p>

