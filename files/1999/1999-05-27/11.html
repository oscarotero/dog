---
date: '1999-05-27'
id: 8A0E
page: 6
number: 100
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 10 de maio de 1999, da División de Recursos Humanos, pola que se
  publican as listas definitivas de aspirantes admitidos e excluídos para
  participar no concurso-oposición para o ingreso en determinadas categorías de
  persoal estatutario do Servicio Galego de Saúde convocado por Resolución do 28
  de decembro de 1998.
range: Resolución
url: 'https://www.xunta.gal/dog/Publicados/1999/19990527/Anuncio8A0E_gl.html'
---
<p>Por resolución deste centro directivo do 23 de marzo de 1999 (DOG nº 62, do 31 de marzo), decláranse con carácter provisional os aspirantes admitidos e excluídos para participaren no concurso-oposición para o ingreso en determinadas categorías de persoal estatutario do Servicio Galego de Saúde convocado por Resolución do 28 de decembro de 1998.</p>
<p>Rematado o prazo previsto na dita resolución para emendar, se fose o caso, o defecto que motivou a exclusión dos aspirantes, procede agora, de conformidade co disposto nos números 4 e 6 da base cuarta da convocatoria, dictar resolución na que se publican as listas definitivas de aspirantes admitidos e excluídos para cada unha das categorías convocadas, sinalando os lugares onde estas poden ser examinadas e incorporando ás ditas listas definitivas a sede asignada a cada aspirante pola Administración para a realización do primeiro exercicio da fase de oposición, salvo na categoría do grupo técnico da función administrativa e de matrona, nas que o dito exercicio se realizará de xeito unitario, nunha soa sede. Por todo isto, esta división</p>
<p>ACORDA:</p>
<p>Primeiro.-Publica-las listas definitivas de aspirantes admitidos e excluídos para participaren no concurso-oposición para o ingreso en determinadas categorías de persoal estatutario do Servicio Galego de Saúde convocado por Resolución do 28 de decembro de 1998.</p>
<p>Segundo.-De conformidade co disposto no número 6 da dita base cuarta, na lista definitiva de aspirantes admitidos inclúese a sede asignada pola Administración para a realización do primeiro exercicio da fase de oposición naquelas categorías nas que, en atención ó número de aspirantes e á dispoñibilidade de lugares para a súa realización, resulta necesario establece-la oportuna distribución territorial.</p>
<p>Terceiro.-Contra a dita asignación de sede non caberá reclamación ningunha de conformidade co establecido na convocatoria.</p>
<p>Cuarto.-As listas coa relación definitiva de aspirantes admitidos e excluídos e as sedes asignadas</p>
<p>para a realización do primeiro exercicio da fase de oposición poderán examinarse nos seguintes lugares:</p>
<p>a) Na Secretaría Xeral da Consellería de Sanidade e Servicios Sociais.</p>
<p>b) Na División de Recursos Humanos do Servicio Galego de Saúde.</p>
<p>c) Na oficina de información ó cidadán da Consellería da Presidencia e Administración Pública.</p>
<p>d) Nas delegacións provinciais da Consellería de Sanidade e Servicios Sociais.</p>
<p>e) Nas direccións provinciais do Servicio Galego de Saúde.</p>
<p>f) Nos servicios de persoal dos centros ou complexos hospitalarios da rede pública do Servicio Galego de Saúde.</p>
<p>g) Nos servicios de persoal das administracións das xerencias de Atención Primaria do Servicio Galego de Saúde.</p>
<p>h) Na Casa de Galicia en Madrid sita na rúa Casado de Alisal, número 8.</p>
<p>Quinto.-Esta resolución poderá ser impugnada polos interesados nos termos previstos no número 3 da base décima da convocatoria.</p>
<p>Santiago de Compostela, 10 de maio de 1999.</p>
<p>Valeriano Martínez García</p>
<p>Director xeral da División de Recursos Humanos</p>

