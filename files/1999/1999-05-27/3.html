---
date: '1999-05-27'
id: 89EA
page: 6
number: 100
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 12 de maio de 1999 pola que se aproba a modificación do artigo 20 da
  Fundación Campus Universitario de Lugo e se inscribe no Rexistro de Fundacións
  deste protectorado.
range: Orde
url: 'https://www.xunta.gal/dog/Publicados/1999/19990527/Anuncio89EA_gl.html'
---
<p>Analizado o expediente de referencia, promovido pola Fundación Campus Universitario de Lugo.</p>
<p>Resultando que esta fundación foi clasificada como docente por Orde do 28 de abril de 1995, encontrándose inscrita no Rexistro de Fundacións desta consellería co número 176.</p>
<p>Resultando que a Fundación Campus Universitario de Lugo solicitou ante a Consellería de Educación e Ordenación Universitaria a modificación dos seus estatutos.</p>
<p>Vista a Lei 7/83, do 22 de xuño, de réxime das fundacións de interese galego, modificada pola Lei 11/91, do 8 de novembro, de reforma da Lei 7/83; así como o Regulamento de organización e funcionamento do protectorado das fundacións de interese galego, aprobado polo Decreto 248/1992, do 18 de xuño, e a carta fundacional da referida fundación.</p>
<p>Considerando que as fundacións de interese galego poden modifica-los seus estatutos coas condicións previstas no artigo 38 do citado regulamento.</p>
<p>Considerando que na tramitación do expediente se cumpriron os requisitos esixidos no artigo 10 da Lei 7/83, e 32.3º e 38 de dito regulamento.</p>
<p>Considerando que esta modificación estatutaria é conforme coa vontade fundacional.</p>
<p>Esta consellería</p>
<p>RESOLVE:</p>
<p>Primeiro.-Aproba-la modificación do artigo 20 dos estatutos da Fundación Campus Universitario de Lugo, que queda redactado: «O acordo de extinción da fundación requirirá o acordo favorable das dúas terceiras partes dos asistentes, sempre que, ademais supoña maioría absoluta do número dos seus membros.</p>
<p>Extinguida a fundación, procederase á súa liquidación, repartíndose o patrimonio social resultante a outras entidades públicas ou privadas sen ánimo de lucro, que puidesen cumprir finalidades semellantes».</p>
<p>Segundo.-Practica-la inscrición desta modificación estatutaria no Rexistro de Fundacións deste protectorado, logo da publicación da presente orde no Diario Oficial de Galicia, data a partir da que entrará en vigor tal cambio estatutario.</p>
<p>Terceiro.-A presente disposición pon fin á vía administrativa, de acordo co establecido no artigo 109.c) da Lei 30/92, de réxime xurídico das administracións públicas e do procedemento administrativo común.</p>
<p>Santiago de Compostela, 12 de maio de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>

