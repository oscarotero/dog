---
date: '1999-07-09'
id: C3FA
page: 9
number: 131
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación definitiva do proxecto de urbanización do camiño de San
  Brais, ó paso superior da estrada nacional 543.
range: Anuncio
url: 'https://www.xunta.gal/dog/Publicados/1999/19990709/AnuncioC3FA_gl.html'
---
<p>A Comisión de Goberno, o 10-5-1999 aprobou definitivamente o proxecto de urbanización do camiño de San Brais ó paso superior da estrada nacional 543, formulado por esta Administración municipal e redactado polo arquitecto xefe do Servicio de Xestión e Disciplina Urbanística, tendo que proceder</p>
<p>Centros Comerciales Continente, S.A. como promotora da urbanización, a realiza-la efectiva execución destas obras consonte o proxecto aprobado, pola súa conta e medios, baixo a dirección e control desta Administración municipal e suxeitándose a determinadas condicións, tendo designados a Alcaldía como facultativos directores das obras ó enxeñeiro xefe dos Servicios Técnicos Municipais e enxeñeiro técnico de Obras Públicas xefe das Brigadas Municipais.</p>
<p>O que se fai público para a súa executividade, subliñándose que contra este acto administrativo, que pon fin á vía administrativa, se poderá interpoñer ben o recurso potestativo de reposición perante o mesmo órgano que a dictou e no prazo dun mes contado desde o día seguinte ó da súa modificación, consonte co establecido no artigo 116.1º da Lei 30/1992, do 26 de novembro, na redacción dada pola Lei 4/1999, ou ben directamente o recurso contencioso administrativo perante o Xulgado do Contencioso-Administrativo de Pontevedra no prazo de dous meses, contados a partir do día seguinte ó da súa notificación, conforme o disposto nos artigos 8.1º e 46.1º da Lei 29/1998, do 13 de xullo.</p>
<p>De se interpoñe-lo recurso potestativo de reposición, este deberá ser resolto e notificado no prazo dun mes segundo se establece no artigo 117.2º da citada Lei 30/1992, modificada pola Lei 4/1999, entendéndose desestimado polo transcurso do mencionado prazo sen resolución expresa, de conformidade co establecido no artigo 43.2º da Lei 30/1992, podéndose entón interpoñer recurso contencioso-administrativo dentro do prazo de seis meses contado desde o día seguinte a aquel no que se deba entender presuntamente desestimado o recurso de reposición interposto, conforme o establecido no artigo 46.1º e 4º da Lei 29/1998.</p>
<p>Non obstante, tamén se poderá interpoñer calquera outro recurso que os interesados consideren procedentes consonte o dereito.</p>
<p>Pontevedra, 24 de maio de 1999.</p>
<p>Juan Luis Pedrosa Fernández</p>
<p>Alcalde</p>
<p>Julio Dapena Outomuro</p>
<p>Secretario xeral</p>

