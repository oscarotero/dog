---
date: '1999-07-09'
id: C2C6
page: 8
number: 131
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 24 de xuño de 1999 pola que se modifica a clasificación dun posto de
  traballo reservado a funcionarios/as de Administración local con habilitación
  de carácter nacional da Deputación Provincial de Lugo.
range: Orde
url: 'https://www.xunta.gal/dog/Publicados/1999/19990709/AnuncioC2C6_gl.html'
---
<p>A Deputación Provincial de Lugo, en sesión ordinaria do Pleno celebrada o día 31 de maio de 1999, adoptou o acordo relativo á reclasificación do posto de colaboración de vicesecretaría xeral en clase primeira.</p>
<p>Na actualidade, o dito posto de traballo da deputación está clasificado en clase 2ª, de conformidade co previsto no artigo 2 do Real decreto 1732/1994, do 29 de xullo, sobre provisión de postos de traballo</p>
<p>reservados a funcionarios/as de Administración local con habilitación de carácter nacional, reservándose a funcionarios/as da subescala de secretaría, categoría de entrada.</p>
<p>O artigo 2.g) do antedito Real decreto 1732/1994, do 29 de xullo, establece que os postos de colaboración, creados discrecionalmente polas corporacións locais, poderán ser clasificados por proposta daquelas administracións polo órgano competente da Comunidade Autónoma.</p>
<p>Por todo isto, en aplicación do establecido nos artigos 2 e 9 do Real decreto 1732/1994, do 29 de xullo, e no uso da atribución do artigo 13.2º.17 da Lei 4/1988, do 26 de maio, da función pública de Galicia, esta consellería</p>
<p>DISPÓN:</p>
<p>O posto de traballo de vicesecretario/a xeral da Deputación Provincial de Lugo, clasifícase en clase</p>
<p>primeira (1ª), reservándose a funcionarios/as de Administración local con habilitación de carácter nacional da subescala de secretaría, categoría superior.</p>
<p>Contra a presente resolución, que pon fin á vía administrativa, poderase interpoñer recurso potestativo de reposición, perante esta consellería, no prazo dun mes contado desde o día seguinte ó da súa publicación no Diario Oficial de Galicia, de conformidade co establecido na Lei 30/1992, do 26 de novembro, ou poderase impugnar directamente perante a Sala do Contencioso-Administrativo do Tribunal Superior de Xustiza de Galicia no prazo de dous meses contados desde a mesma data, segundo a Lei 29/1998, do 13 de xullo.</p>
<p>Santiago de Compostela, 24 de xuño de 1999.</p>
<p>Jaime Pita Varela</p>
<p>Consellerio da Presidencia e Administración Pública</p>

