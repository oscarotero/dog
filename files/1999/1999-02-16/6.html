---
date: '1999-02-16'
id: 3F72
page: 1701
number: 31
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 22 de xaneiro de 1999 pola que se autoriza a apertura e funcionamento
  do centro privado de educación especial Esclavas de la Virgen Dolorosa de Mos
  (Pontevedra).
range: Orde
url: 'https://www.xunta.gal/dog/Publicados/1999/19990216/Anuncio3F72_gl.html'
---
<p>Examinado o expediente incoado por Manuela Piñas Sanguino, no que solicita autorización definitiva para a apertura e funcionamento dun centro privado de educación especial.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Pontevedra, que se remite cos informes da Unidade Técnica e Inspección Educativa.</p>
<p>Vistos o Real decreto 334/1985, do 6 de marzo, de ordenación da educación especial (BOE do 16); a orde ministerial do 30 de xaneiro de 1986 (BOE do 4 de febreiro); o Real decreto 1004/1991, do 14 de xuño, polo que se establecen os requisitos mínimos dos centros que imparten ensinanzas de réxime xeral non universitarias (BOE do 26); o Decreto 320/1996, do 26 de xullo (DOG do 6 de agosto), de ordenación da educación de alumnos e alumnas con necesidades educativas especiais; o Decreto 133/1995, do 10 de maio, sobre autorización de centros docentes privados para impartir ensinanzas de réxime xeral non universitarias (DOG do 22) e a Orde do 20 de setembro de 1995 (DOG 15 de decembro) que o desenvolve.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Concede-la autorización definitiva, para a apertura e funcionamento, ó centro privado de educación especial Esclavas de la Virgen Dolorosa de Mos (Pontevedra), segundo os datos que no anexo se relacionan.</p>
<p>Segundo.-Antes do inicio das ensinanzas que se autorizan, a Delegación Provincial da Consellería de Educación e Ordenación Universitaria, logo do informe da Inspección Educativa, aprobará expresamente a relación de persoal que impartirá docencia no citado centro.</p>
<p>Terceiro.-Queda o centro obrigado ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Santiago de Compostela, 22 de xaneiro de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Pontevedra.</p>
<p>Concello: Mos.</p>
<p>Localidade: Petelos.</p>
<p>Enderezo: r/ Estivadas nº 3.</p>
<p>Denominación específica: Esclavas de la Virgen Dolorosa.</p>
<p>Código do centro: 36024008.</p>
<p>Titular: Esclavas de la Virgen Dolorosa.</p>
<p>Ensinanzas que se autorizan: educación especial (plurideficientes).</p>
<p>Número de unidades: 3.</p>
<p>Número total de postos escolares: 24.</p>

