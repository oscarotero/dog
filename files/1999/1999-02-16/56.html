---
date: '1999-02-16'
id: '4046'
page: 1726
number: 31
agency: INSTITUTO GALEGO DE CONSUMO
section: VI. ANUNCIOS
title: >-
  Cédula do 1 de decembro de 1998 pola que se lle notifica o laudo da Xunta
  Arbitral de Consumo de Galicia do 7 de outubro de 1998 á empresa Galaicagás,
  S.L. ó ser devolto polo servicio de correos por resultar rexeitado polo
  destinatario.
range: Cédula
url: 'https://www.xunta.gal/dog/Publicados/1999/19990216/Anuncio4046_gl.html'
---
<p>De conformidade co establecido no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, pola presente cédula ponse en coñecemento da empresa Galaicagás, S.L. o laudo arbitral dictado, o día 7 de outubro de 1998, polo Colexio Arbitral nomeado para resolve-la reclamación formulada por Purificación Arines Otero contra a devandita empresa.</p>
<p>Empresa: Galaicagás, S.L.</p>
<p>Enderezo: rúa Hórreo, 15-17 (baixo) Santiago de Compostela.</p>
<p>Laudo:</p>
<p>O Colexio Arbitral, entrando no estudio da solicitude de arbitraxe e segundo o seu leal saber e entender, pronunciou o seguinte laudo:</p>
<p>«Estímase a reclamación presentada por Purificación Arines Otero por quedar demostrado que tiña a revisión periódica pasada, sen defectos, con data do 6 de novembro de 1996.</p>
<p>Polo cal, se lle esixe á empresa reclamada a devolución dos importes das facturas números 178 e 147 por 3.550 e 5.750 pesetas respectivamente.</p>
<p>O dito laudo foi adoptado por unanimidade.</p>
<p>O prazo para o cumprimento deste laudo é de 15 días a partir da súa notificación.</p>
<p>Notifíqueselles ás partes o presente laudo, facéndolles saber que ten carácter vinculante e executivo e que é eficaz desde o día da súa notificación, así como que contra este cabe o recurso de anulación de acordo co previsto no artigo 45 e seguintes da Lei 36/1988, do 5 de decembro, de arbitraxe».</p>
<p>Dentro dos cinco días seguintes á notificación, poderá pedirlle ó Colexio Arbitral que corrixa cal</p>
<p>quera erro de cálculo, de copia, tipográfico ou similar ou que aclaren algún concepto escuro ou omisión do laudo.</p>
<p>En Pontevedra, 1 de decembro de 1998.</p>
<p>José Mª Muíños Mayoral</p>
<p>Secretario do Colexio Arbitral</p>

