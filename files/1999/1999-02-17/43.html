---
date: '1999-02-17'
id: 416A
page: 1814
number: 32
agency: CONCELLO DE PONTEAREAS
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19990217/Anuncio416A_gl.html'
---
<p>De acordo coas bases aprobadas pola Comisión de Goberno, en sesión levada a cabo o 11 de xaneiro de 1999, solicítanse candidatos para cubrir laboralmente mediante contrato temporal de media xornada en horario de tarde unha praza de auxiliar de biblioteca, para a axencia de lectura municipal de Ribadetea (Ponteareas).</p>
<p>Requisitos:</p>
<p>1. Ser maior de idade e non padecer enfermidade ou defecto físico que impida o normal desenvolvemento da súa función.</p>
<p>2. Non estar separado mediante expediente disciplinario do servicio de calquera das administracións públicas nin atoparse inhabilitado para o exercicio das funcións públicas.</p>
<p>3. Non atoparse incurso en ningunha das causas de incapacidade ou incompatibilidade previstas na lexislación vixente.</p>
<p>4. Ser cidadán membro da Unión Europea.</p>
<p>5. Posuír título de bacharelato, FP2 ou equivalente.</p>
<p>Documentación:</p>
<p>O currículum vitae e demais documentación presentarase no prazo de quince días, contados a partir do seguinte ó da inserción da convocatoria no Diario Oficial de Galicia.</p>
<p>A devandita documentación presentarase no rexistro do Centro de Desenvolvemento Local do Concello de Ponteareas, sito na Lomba do Cruceiro, Ribadetea (Ponteareas) en horario de 9 a 14 horas ou ben polos procedementos admitidos na Lei 30/1992, do 26 de novembro.</p>
<p>A documentación consistirá en fotocopias non compulsadas de tódolos méritos que se achegen.</p>
<p>Se non se presentaran fotocopias dos méritos que se desexen alegar no prazo indicado, estes non se terán en conta para os efectos da súa puntuación.</p>
<p>Así mesmo, achegarase unha fotocopia do DNI.</p>
<p>As bases polas que se rexe esta contratación estarán á disposición dos interesados no Centro de Desenvolvemento Local do Concello de Ponteareas.</p>
<p>Ponteareas, 13 de xaneiro de 1999.</p>
<p>José Castro Álvarez</p>
<p>Alcalde</p>

