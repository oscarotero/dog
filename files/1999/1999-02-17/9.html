---
date: '1999-02-17'
id: 40D6
page: 1785
number: 32
agency: SERVICIO GALEGO DE SAÚDE
section: III. OUTRAS DISPOSICIÓNS
title: >-
  Resolución do 9 de febreiro de 1999 pola que se regulan os permisos ó persoal
  das institucións sanitarias do Servicio Galego de Saúde, en relación coas
  eleccións dos seus representantes na xunta de persoal e comités de empresa.
range: Resolución
url: 'https://www.xunta.gal/dog/Publicados/1999/19990217/Anuncio40D6_gl.html'
---
<p>Ante o proceso de eleccións sindicais para representantes da xunta de persoal e membros de comités de empresa das II.SS. do Sergas que terá lugar no presente ano, cómpre establece-lo sistema de permisos ós membros das candidaturas, compoñentes das mesas electorais, representantes da Administración nelas, interventores, apoderados das candidaturas e ós electores das devanditas institucións sanitarias.</p>
<p>Xa que logo, esta División de Recursos Humanos</p>
<p>RESOLVE:</p>
<p>Primeiro.-Os compoñentes das mesas electorais e representantes da Administración desfrutarán de</p>
<p>permisos polo tempo indispensable para asistir ás xuntas da mesa electoral, incluídos os desprazamentos, fóra da súa residencia oficial.</p>
<p>Os ditos desprazamentos, debidamente xustificados, darán lugar a percibi-las axudas de custos e gastos de viaxes previstos no Decreto 299/1990, do 24 de maio, modificado polo Decreto 21/1994, do 4 de febreiro (DOG nº 39, do 14), sobre indemnizacións por razón do servicio.</p>
<p>Segundo.-Os membros das mesas, titulares ou suplentes, representantes da Administración, interventores ou apoderados disporán dun permiso retribuído da xornada completa no día da votación, así como a xornada inmediatamente posterior, sempre que teñan exercido o seu cargo como membro das mesas. Así mesmo, os membros das mesas, titulares ou suplentes, disporán de licencia retribuída correspondente á garda, quenda, atención continuada ou ben prolongación de xornada que inclúa necesariamente a noite inmediatamente anterior á data de votación.</p>
<p>Terceiro.-Os membros das mesas coordinadoras, titulares ou suplentes, no caso de teren exercido o seu cargo, disporán de permiso durante as dúas xornadas inmediatamente posteriores á data da votación.</p>
<p>Cuarto.-Os electores en xeral desfrutarán de permiso polo tempo indispensable para exerce-lo seu dereito ó voto, segundo as instruccións concretas que dictará este centro directivo, podendo o órgano de persoal correspondente esixirlle ó elector un xus</p>
<p>tificante do acto da votación expedido pola mesa electoral concreta na que vote, cando ésta estea fóra do seu centro de traballo.</p>
<p>Santiago de Compostela, 9 de febreiro de 1999.</p>
<p>Valeriano Martínez García</p>
<p>Director xeral da División de Recursos Humanos</p>

