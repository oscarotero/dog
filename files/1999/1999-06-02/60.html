---
date: '1999-06-02'
id: E6CE
page: 6
number: 104
agency: CONCELLO DE VILAGARCÍA DE AROUSA
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19990602/AnuncioE6CE_gl.html'
---
<p>Aprobado polo Concello Pleno, en sesión con data do 26-3-1999, o prego de cláusulas que rexerá o concurso para contratar, mediante procedemento aberto e tramitación ordinaria, o Servicio de Axuda no Fogar, exponse ó público durante o prazo de 8 días contados a partir do seguinte ó da publicación deste anuncio no BOP, para que poidan presentarse reclamacións.</p>
<p>Asemades publícase un extracto deste co fin de que os interesados poidan presenta-las correspondentes proposicións. O prazo de licitación interromperase no suposto de que se formularan reclamacións.</p>
<p>Obxecto: a prestación do Servicio de Axuda no Fogar.</p>
<p>Tipo de licitación: non se fixa.</p>
<p>Duración do contrato: 5 anos naturais, podendo prorrogarse por anos vencidos.</p>
<p>Expediente: atópase na secretaría do concello onde se poderá examinar durante o prazo de presentación de solicitudes, en horario de 9.30 a 13.30 horas.</p>
<p>Garantías: provisional: 100.000 ptas., definitiva: 200.000 ptas.</p>
<p>Criterios que servirán de base para a adxudicación:</p>
<p>a) Prezo por hora de traballo efectivamente realizado.</p>
<p>b) Organización e medios cos que conta a empresa.</p>
<p>c) Entidade constituída por colectivos de difícil reinserción social.</p>
<p>d) Formación do persoal relacionada co traballo que se vai desenvolver.</p>
<p>Prazo de presentación de proposicións: as proposicións presentaranse no rexistro xeral do Concello de Vilagarcía de Arousa, de 9.30 a 13.30 horas, ou por correo na forma legalmente establecida, dentro dos 26 días naturais seguintes a aquel en que se publique o último anuncio no BOP ou no DOG.</p>
<p>Documentación: a documentación necesaria e demais condicións do presente concurso figuran no correspondente prego de condicións que se atopa á disposición dos interesados na secretaría do concello para o seu exame.</p>
<p>Gastos do anuncio: serán por conta do adxudicatario.</p>
<p>Apertura de proposicións: terá lugar no concello ás 12 horas do segundo día hábil seguinte a aquel en que remate o prazo de presentación de proposicións. De coincidir en sábado celebrarase o seguinte día hábil.</p>
<p>Vilagarcía de Arousa, 30 de abril de 1999.</p>
<p>Joaquín Javier Gago López</p>
<p>Alcalde</p>

