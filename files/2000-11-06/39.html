---
date: '2000-11-06'
id: 1329A
page: 14
number: 214
agency: CONCELLO DE PONTEVEDRA
section: VI. ANUNCIOS
title: >-
  Anuncio da aprobación definitiva do estudio de detalle para a ordenación das
  superficies edificables no rueiro H da unidade de actuación 14-2, na Parda.
range: Anuncio
url: 'https://www.xunta.gal/dog/Publicados/2000/20001106/Anuncio1329A_gl.html'
---
<p>O Pleno da Corporación, en sesión do 30 de setembro de 2000 acordou aprobar con carácter definitivo o estudio de detalle formulado, mediante iniciativa particular, por Inversiones de Galicia Sur, Sociedad Anónima, coa finalidade de ordena-la disposición das superficies edificables dentro do rueiro H da unidade de actuación nº 14.2º do Plan xeral de ordenación urbana, situada na Parda e redactado polo arquitecto Ricardo Aguilar Argenti, con visado da Delegación en Pontevedra do Colexio Oficial de Arquitectos de Galicia con datas 18-1-2000 e 31-3-2000.</p>
<p>O que se fai público para a súa executividade, significándose que, contra este acto, que esgota a vía administrativa, se poderá interpoñer, polos que se consideran lexitimados, o recurso contencioso-administrativo perante a Sala do Contencioso-Administravo do Tribunal Superior de Xustiza de Galicia no prazo de dous meses, contados desde o día seguinte ó da publicación do texto íntegro da disposición impugnada, consonte o establecido nos artigos 10.1º.6) e 46.1º da Lei 29/1998, do 13 de xullo, reguladora da xurisdicción contencioso-administrativa.</p>
<p>Non obstante, tamén se poderá interpoñer calquera outro recurso que os interesados coiden procedentes conforme a dereito, significándolles que o artigo 107.3º da Lei 30/1992, de réxime xurídico das administracións públicas e do procedemento administrativo común, segundo a redacción dada pola Lei 4/1999, de modificación da anterior, non admite a interposición de recursos en vía administrativa contra as disposicións administrativas de carácter xeral.</p>
<p>Pontevedra, 18 de outubro de 2000.</p>
<p>Julio Dapena Outomuro</p>
<p>Secretario xeral</p>
<p>P.D.</p>
<p>Xosé Cesáreo Mosquera Lorenzo</p>
<p>Tenente alcalde delegado da Área de Urbanismo e Medio Ambiente</p>

