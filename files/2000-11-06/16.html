---
date: '2000-11-06'
id: 1323E
page: 14
number: 214
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 29 de setembro de 2000, da Delegación Provincial da Coruña, pola
  que se somete a información pública a solicitude de autorización
  administrativa, declaración de utilidade pública e aprobación do proxecto para
  a execución da instalación eléctrica que se cita. (Expediente 188/2000).
range: Resolución
url: 'https://www.xunta.gal/dog/Publicados/2000/20001106/Anuncio1323E_gl.html'
---
<p>De conformidade co disposto no título IX da Lei 54/1997, do 27 de novembro, do sector eléctrico (BOE do 28 de novembro), e decretos 2617 e 2619/1966, do 20 de outubro, sobre instalacións eléctricas (BOE do 24 de outubro), de aplicación transitoria, incóase o expediente e sométese a información pública a solicitude de Unión Fenosa Distribución, S.A. con enderezo na avda. de Arteixo, 171, da Coruña, como entidade beneficiaria, para a autorización administrativa; a declaración de utilidade pública, que levará implícita a urxente ocupación, para os efectos de expropiación forzosa e imposición de servidumes de paso sobre os bens e dereitos que se afecten; e aprobación do proxecto de execución das instalacións de:</p>
<p>«A liña eléctrica aérea de media tensión, a 20 kV, sobre apoios de formigón e con conductor LA-56, de 393 m de lonxitude, coa orixe na liña eléctrica derivada da L.M.T. Boiro-Porto do Son (expediente 24737) e final no C.T. de Abuín, que se vai instalar. Centro de transformación, tipo intemperie, de 100 kVA e tensións de 20/0,380-0,220 kV en Abuín, do que parte rede de baixa tensión sobre apoios</p>
<p>de formigón e conductor R.Z. de 840 m de lonxitude. Co fin de mellora-la seguridade e calidade da subministración da zona de Abuín. No termo municipal de Porto do Son. (Expediente 188/2000)».</p>
<p>O que se fai público para coñecemento xeral en especial dos propietarios e demais titulares afectados dos que se insire relación no anexo desta resolución, así como as persoas que sendo titulares de dereitos reais ou intereses económicos sobre os bens afectados que fosen omitidos, para que poidan examina-lo expediente no que constan as características e afeccións derivadas do proxecto nesta delegación provincial, situada no edificio administrativo Monelos, s/n, 15071 A Coruña, e presenta-las alegacións oportunas no prazo de 30 días, contados desde o seguinte ó da última publicación desta resolución.</p>
<p>Esta publicación realízase igualmente para os efectos do artigo 59.4º da Lei 4/1999, do 13 de xaneiro, de modificación da Lei 30/1992, do 26 de novembro, de réxime xurídico das administracións públicas e do procedemento administrativo común, de resultaren os titulares dos predios propostos como descoñecidos ou se ignore o lugar de notificación; e así dirixirlle ó Ministerio Fiscal as dilixencias que se produzan, de conformidade co artigo 5º da Lei de expropiación forzosa do 16 de decembro de 1954.</p>
<p>A Coruña, 29 de setembro de 2000.</p>
<p>Jesús Espada Martínez</p>
<p>Delegado provincial da Coruña</p>
<p>Relación de propietarios, bens e dereitos afectados</p>
<p>Expediente: 188/2000Provincia: A Coruña</p>
<p>L.M.T., C.T. e R.B.T. AbuínTermo municipal: Porto do Son</p>
<table><tbody><tr><td></td></tr>
<tr><td>PREDIOS</td><td>PROPIETARIOS</td><td>AFECCIÓN</td></tr></tbody></table>
<p>ApoioVoo</p>
<p>NºLugarCultivoNome e apelidosEnderezonº apoiommlm</p>
<table><tbody><tr><td>1</td><td>Arriba das Lamas</td><td>Monte alto</td><td>Repr.: Manuel Tarrío Cao
Comunidade de Montes de Baroña</td><td>Baroña, 15979 Porto do Son</td><td>1 e 2</td><td>4</td><td>294</td><td>4688</td></tr>
<tr><td>2</td><td>Arriba das Lamas</td><td>Monte alto</td><td>Josefa Romero Pouso</td><td>Bar 51, Abuín, 15979 Baroña, Porto do Son</td><td>3</td><td>2</td><td>91</td><td>1456</td></tr>
</tbody></table>

