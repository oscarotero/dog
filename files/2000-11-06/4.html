---
date: '2000-11-06'
id: '13206'
page: 14
number: 214
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 23 de outubro de 2000 pola que se suprimen e se modifican centros
  públicos de educación infantil e primaria e centros públicos integrados no
  ámbito da Comunidade Autónoma de Galicia.
range: Orde
url: 'https://www.xunta.gal/dog/Publicados/2000/20001106/Anuncio13206_gl.html'
---
<p>Examinados os expedientes e os correspondentes informes das delegacións provinciais desta consellería na Coruña, Lugo, Ourense e Pontevedra.</p>
<p>Tendo en conta o artigo 31 do Estatuto de autonomía e que o artigo 1 do Decreto 213/1998, do 10 de xullo (DOG do 23), establece que lle corresponde á Consellería de Educación e Ordenación Universitaria a competencia en materia de educación.</p>
<p>Esta consellería, por proposta das direccións xerais de Persoal e a de Centros e Inspección Educativa,</p>
<p>DISPÓN:</p>
<p>Primeiro.-Modifica-la composición xurídica dos colexios rurais agrupados que figuran no anexo I.</p>
<p>Recoñéceselle ó profesorado afectado, os dereitos da Orde do 23 de xullo de 1991 (DOG do 19 de agosto).</p>
<p>Segundo.-Suprimi-las escolas fogar que figuran no anexo II.</p>
<p>Terceiro.-Suprimi-los centros públicos, catalogados con 1 unidade, e o EEI da Moureira-Meira (Moaña) e o EEI do Covelo (O Porriño), catalogados con dúas unidades, relacionados no anexo III.</p>
<p>Recoñéceselle ó profesorado afectado os dereitos da Orde do 23 de xullo de 1991 (DOG do 19 de agosto).</p>
<p>Cuarto.-Modifica-la composición xurídica dos centros públicos que figuran no anexo IV.</p>
<p>Quinto.-Modifica-la composición xurídica dos centros públicos integrados relacionados no anexo V.</p>
<p>Contra a presente disposición, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo, no prazo de dous meses, perante o Tribunal Superior de Xustiza de Galicia.</p>
<p>Santiago de Compostela, 23 de outubro de 2000.</p>
<p>Celso Currás Fernández</p>
<p>Conselleiro de Educación e Ordenación Universitaria</p>

