---
date: '2000-11-06'
id: 132A6
page: 14
number: 214
agency: CONCELLO DE VIGO
section: VI. ANUNCIOS
title: >-
  Anuncio da aprobación inicial da II modificación do estudio de detalle da UE
  Fraga. (Expediente 5916/411).
range: Anuncio
url: 'https://www.xunta.gal/dog/Publicados/2000/20001106/Anuncio132A6_gl.html'
---
<p>O Consello da Xerencia Municipal de Urbanismo, en sesión do día 28 de setembro de 2000, acordou aprobar inicialmente a II modificación do estudio de detalle da UE Fraga, aprobado definitivamente o 25 de outubro de 1990, segundo a documentación presentada pola xunta de compensación da unidade de actuación, e redactado polos arquitectos Arturo e Eduardo Fraga Fernández, visado polo colexio correspondente o 29 de marzo de 2000.</p>
<p>Sométese este expediente ó trámite de información pública polo prazo dun mes, a través da publicación no DOG, nun dos xornais de maior circulación da provincia e no taboleiro de anuncios da Xerencia Municipal de Urbanismo, segundo o establecido no artigo 42.1º, significando que o prazo de exposición pública se entenderá aberto desde a primeira publicación ata o remate do mes contado desde o derradeiro anuncio.</p>
<p>A documentación deste expediente atópase ó dispor do público en xeral na oficina de información urbanística, na planta baixa da xerencia.</p>
<p>Este anuncio servirá de notificación, nos termos establecidos no artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xanei</p>
<p>ro, para todos aqueles propietarios ou interesados directamente afectados que, por resultar descoñecido ou ignorado o seu domicilio, non poidan ser notificados persoalmente.</p>
<p>Vigo, 26 de junio de 2000.</p>
<p>Lois Pérez Castrillo</p>
<p>Alcalde-presidente da Xerencia Municipal de Urbanismo</p>

