---
date: '2013-03-11'
id: L354-200213-0001
page: 7296
number: 49
agency: Concello de Ourense
section: VI. Anuncios. b) Administración local.
title: >-
  ANUNCIO de aprobación inicial do Plan de sectorización de solo urbanizable non
  delimitado industrial de Santa Cruz de Arrabaldo (expediente 2011011471).
range: Anuncio
url: >-
  https://www.xunta.gal/dog/Publicados/2013/20130311/AnuncioL354-200213-0001_gl.html
---
<p>A Xunta de Goberno Local, en sesión ordinaria do 14 de febreiro de 2013, adoptou entre outros o seguinte acordo:</p>
    <p>«A Xunta de Goberno Local, de conformidade coa proposta, por unanimidade, acordou:</p>
    <p>1. Aprobar inicialmente o Plan de sectorización de solo urbanizable no delimitado industrial de Santa Cruz de Arrabaldo redactado de oficio.</p>
    <p>2. Someter o expediente a información pública polo prazo de dous meses, na forma prevista no artigo 86.1.a) da Lei de Galicia 9/2002.</p>
    <p>3. Recadar os informes sectoriais de conformidade co previsto no artigo 86.1.b) da Lei de Galicia 9/2002.</p>
    <p>Este acordo de aprobación inicial suspende o procedemento de outorgamento de licenzas en todo o ámbito. Comuníquese ao Servizo de Licenzas Urbanísticas, de Actividade, Apertura e Disciplina para os efectos oportunos».</p>
    <p>O dito expediente atópase no Negociado de Planeamento Urbanístico para, de conformidade co disposto no artigo 86 da Lei 9/2002, do 30 de decembro, de ordenación urbanística e protección do medio rural de Galicia, sometelo a exposición pública polo prazo dous meses, que empezará a contar a partir do día seguinte ao da publicación oficial deste anuncio, para que todas as persoas interesadas poidan achegar as alegacións que xulguen pertinentes.</p>
    <p>Ourense, 18 de febreiro de 2013</p>
    <footer><p>Agustín Fernández Gallego <br>Alcalde presidente</p></footer>

