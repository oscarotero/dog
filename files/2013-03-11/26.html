---
date: '2013-03-11'
id: CA04-290113-0004
page: 7239
number: 49
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 28 de xaneiro de 2013, da Xefatura Territorial de Pontevedra,
  pola que se somete a información pública para autorización administrativa a
  declaración de utilidade pública e necesidade de urxente ocupación, a
  aprobación do proxecto de execución, o proxecto sectorial de incidencia
  supramunicipal e o estudo ambiental das instalacións referidas ao parque
  eólico Pico-Touriñán (concellos da Estrada, Cerdedo e Campo Lameiro, provincia
  de Pontevedra, expediente IN661A 2010/3-4).
range: Resolución
url: >-
  https://www.xunta.gal/dog/Publicados/2013/20130311/AnuncioCA04-290113-0004_gl.html
---
<p>En cumprimento do disposto na Lei 54/1997, do 27 de novembro, do sector eléctrico; no Real decreto 1955/2000, do 1 de decembro, polo que se regula as actividades de transporte, distribución, comercialización, subministración e procedementos de autorización de instalacións de enerxía eléctrica; no Decreto 442/1990, do 13 de setembro, de avaliación do impacto ambiental para Galicia; no Real decreto lexislativo 1/2008, do 11 de xaneiro, polo que se aproba o texto refundido da Lei de avaliación de impacto ambiental de proxectos, modificado pola Lei 6/2010, do 24 de marzo; no Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal; na Lei 10/1995, do 23 de novembro, de ordenación do territorio de Galicia; e na Lei 8/2009, do 22 de decembro, pola que se regula o aproveitamento eólico en Galicia; sobre autorización de instalacións eléctricas, sométense a información pública, por solicitude da empresa Enel Green Power España, S.L., as instalacións que a seguir se describen:</p>
    <p>Título: parque eólico Pico-Touriñán.</p>
    <p>Solicitante: Enel Green Power España, S.L.</p>
    <p>Domicilio social: rúa Fernando Casas Novas, 35, portal B, 2º, 15707 Santiago de Compostela.</p>
    <p>Concellos afectados: A Estrada, Cerdedo e Campo Lameiro.</p>
    <p>Superficie afectada: 221,16 ha.</p>
    <p>Localización (coordenadas UTM):</p>
    <p>Coordenadas da poligonal:</p>
    <table>
     <tbody>
      <tr>
       <td>X</td>
       <td>Y</td>
      </tr>
      <tr>
       <td>542.815</td>
       <td>4.714.715</td>
      </tr>
      <tr>
       <td>543.434</td>
       <td>4.714.715</td>
      </tr>
      <tr>
       <td>543.434</td>
       <td>4.714.532</td>
      </tr>
      <tr>
       <td>543.730</td>
       <td>4.714.532</td>
      </tr>
      <tr>
       <td>543.730</td>
       <td>4.714.352</td>
      </tr>
      <tr>
       <td>544.335</td>
       <td>4.714.352</td>
      </tr>
      <tr>
       <td>544.335</td>
       <td>4.713.529</td>
      </tr>
      <tr>
       <td>543.828</td>
       <td>4.713.529</td>
      </tr>
      <tr>
       <td>543.828</td>
       <td>4.713.105</td>
      </tr>
      <tr>
       <td>543.473</td>
       <td>4.713.105</td>
      </tr>
      <tr>
       <td>543.473</td>
       <td>4.712.803</td>
      </tr>
      <tr>
       <td>542.815</td>
       <td>4.712.803</td>
      </tr>
     </tbody>
    </table>
    <p>As coordenadas dos aeroxeradores son:</p>
    <table>
     <tbody>
      <tr>
       <td>X</td>
       <td>Y</td>
      </tr>
      <tr>
       <td>543.256,98</td>
       <td>4.714.558,29</td>
      </tr>
      <tr>
       <td>543.465,24</td>
       <td>4.714.346,54</td>
      </tr>
      <tr>
       <td>543.716,86</td>
       <td>4.714.188,76</td>
      </tr>
      <tr>
       <td>543.998,50</td>
       <td>4.714.085,43</td>
      </tr>
      <tr>
       <td>544.144,07</td>
       <td>4.713.789,27</td>
      </tr>
      <tr>
       <td>542.965,69</td>
       <td>4.714.056,64</td>
      </tr>
      <tr>
       <td>543.085,96</td>
       <td>4.713.788,01</td>
      </tr>
      <tr>
       <td>543.356,44</td>
       <td>4.713.682,14</td>
      </tr>
      <tr>
       <td>543.666,44</td>
       <td>4.713.349,13</td>
      </tr>
      <tr>
       <td>543.379,79</td>
       <td>4.713.393,07</td>
      </tr>
     </tbody>
    </table>
    <p>– Características técnicas do parque eólico:</p>
    <p>• 10 aeroxeradores cunha potencia nominal unitaria de 3.000 kW.</p>
    <p>• Potencia total admitida: 30 MW.</p>
    <p>• Produción neta anual estimada: 81.110 GWh/ano.</p>
    <p>• Orzamento total: 43.564.278 euros.</p>
    <p>– Características técnicas da infraestrutura eléctrica de xeración, transformación e interconexión:</p>
    <p>• 10 transformadores de 3.350 kVA instalados no interior do aeroxerador cunha relación de transformación 20/0,65 kV.</p>
    <p>• Rede subterránea de interconexión entre as máquinas existentes a 20 kV.</p>
    <p>• Subestación transformadora equipada con transformador de 50/60 MVA, relación de transformación 66/20 kV, aparellaxe de medida, protección, telemando, grupo electróxeno e demais equipamento auxiliar. </p>
    <p>– Obxecto da información pública:</p>
    <p>• Estudo ambiental.</p>
    <p>• Proxecto sectorial de incidencia supramunicipal.</p>
    <p>• Autorización administrativa, aprobación do proxecto de execución e declaración de utilidade pública das instalacións que comprende o proxecto do parque eólico.</p>
    <p>A declaración de utilidade pública levará implícita, de acordo co artigo 54 da Lei 54/1997, do 27 de novembro, do sector eléctrico, a necesidade da urxente ocupación para os efectos de expropiación forzosa dos bens e dereitos afectados necesarios para o establecemento destas instalacións.</p>
    <p>– Relación de propietarios, bens e dereitos afectados:</p>
    <p>A relación concreta e individualizada dos propietarios, bens e dereitos afectados figuran no anexo que se insire con esta resolución.</p>
    <p>O que se fai público para coñecemento xeral e dos propietarios dos predios e demais titulares de dereitos afectados que non chegaron a un acordo coa entidade solicitante e que figuran na relación do anexo que se insire con esta resolución, así como das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar o proxecto e presentar as alegacións que consideren oportunas, nesta xefatura territorial, sita na avenida Fernández Ladreda, n° 43, 36003 Pontevedra, no prazo de trinta días, contados a partir da última publicación desta resolución ou notificación individual.</p>
    <p>O prazo de información pública para o proxecto sectorial é de 30 días contados a partir da publicación desta resolución no<em> Diario Oficial de Galicia</em>. O proxecto sectorial poderase examinar nesta xefatura territorial e nos concellos da Estrada, Cerdedo e Campo Lameiro.</p>
    <p>Así mesmo, o estudo ambiental correspondente ás instalacións do parque eólico poderase examinar nas dependencias da Xefatura Territorial da Consellería de Medio Ambiente, Territorio e Infraestruturas en Pontevedra, concellos da Estrada, Cerdedo e Campo Lameiro, e nesta Xefatura Territorial da Consellería de Economía e Industria de Pontevedra, e poden presentarse ante ela cantas alegacións se consideren oportunas dentro do mesmo prazo sinalado no parágrafo anterior.</p>
    <p>Rematado o dito prazo, o expediente, xunto coas alegacións recibidas, remitirase á Dirección Xeral de Industria, Enerxía e Minas.</p>
    <p>Esta publicación faise igualmente para os efectos determinados polo artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, cando os interesados sexan descoñecidos, se ignore o lugar ou o medio de notificación, ou ben cando, intentada a notificación, non se puidese realizar.</p>
    <p>Pontevedra, 28 de xaneiro de 2013</p>
    <footer><p>Ignacio Rial Santomé<br>Xefe territorial de Pontevedra</p></footer>

