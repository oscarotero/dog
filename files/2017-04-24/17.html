---
date: '2017-04-24'
id: G2188-300317-0001
page: 19027
number: 78
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (1527/2014).
range: Edicto
url: >-
  https://www.xunta.gal/dog/Publicados/2017/20170424/AnuncioG2188-300317-0001_gl.html
---
<p>Sarai Paniagua Acera, letrada da Administración de xustiza do Xulgado de Primeira Instancia número 5 de Vigo, polo presente anuncio:</p>
    <p>No presente procedemento seguido por instancia do Ministerio Fiscal fronte a Rosalía Martínez Orge ditouse sentenza, cuxo teor literal é o seguinte:</p>
    <p>Sentenza número 118.</p>
    <p>En Vigo o dous de marzo de dous mil dezasete.</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo e o seu partido, viu os autos seguidos neste xulgado baixo número 1527/2014 sobre xuízo ordinario sobre privación da patria potestade, en que actúa como demandante o Ministerio Fiscal contra Rosalía Martínez Orge, declarada en situación de rebeldía procesual, con base nos seguintes:</p>
    <p>Seguen antecedentes de feito e fundamentos de dereito.</p>
    <p>Resolución:</p>
    <p>Na demanda interposta polo Ministerio Fiscal contra Rosalía Martínez Orge, como demandada, declarada en situación de rebeldía procesual, estimo esta na súa integridade e decreto a privación total da patria potestade de Rosalía Martínez Orge respecto da súa filla Nagore Ferreira Martínez.</p>
    <p>Noméanse titores da menor Nagore Ferreira Martínez a Juan Benítez Gaspar e a Isolina Vázquez Varela.</p>
    <p>Firme que sexa esta resolución, comuníquese ao rexistro civil onde consta a inscrición de nacemento da menor para os efectos da súa anotación marxinal, deixando constancia diso en autos e fórmese expediente de xurisdición voluntaria para a toma de posesión dos titores e control e seguimento da tutela.</p>
    <p>Modo de impugnación: recurso de apelación no prazo de vinte días, desde a notificación desta resolución, ante a Audiencia Provincial.</p>
    <p>Así, por esta a miña sentenza, da cal se deducirá testemuño para a súa constancia en autos, pronúnciao, mándao e asínao.</p>
    <p>Vigo, 30 de marzo de 2017</p>
    <footer><p>A letrada da Administración de xustiza</p></footer>

