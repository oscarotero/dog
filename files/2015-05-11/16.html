---
date: '2015-05-11'
id: G2348-200415-0002
page: 18558
number: 87
agency: Xulgado do Social número 5 da Coruña
section: V. Administración de xustiza.
title: EDICTO (130/2014).
range: Edicto
url: >-
  https://www.xunta.gal/dog/Publicados/2015/20150511/AnuncioG2348-200415-0002_gl.html
---
<p>Procedemento ordinario 130/2014</p>
    <p>Sobre: ordinario</p>
    <p>Demandante: Juan Manuel Santamaría Goyanes</p>
    <p>Demandados: Urly Transnorte 2011, S.L.U. e o Fogasa </p>
    <p>María Jesús Hernando Arenas, secretaria xudicial do Xulgado do Social número 5 da Coruña, fai saber que no procedemento ordinario 130/2014 deste xulgado do social, seguido por instancia de Juan Manuel Santamaría Goyanes contra Urly Transnorte 2011, S.L.U., sobre ordinario, se ditou sentenza cuxa decisión di:</p>
    <p>«Que debo admitir e admito a demanda que en materia de cantidade foi interposta por Juan Manuel Santamaría Goyanes contra Urly Transnorte 2011, S.L.U. e, en consecuencia, debo condenar e condeno a Urly Transnorte 2011, S.L.U. a que lle aboe ao demandante a cantidade de 19.758,09 euros brutos polos salarios devindicados en agosto e setembro de 2013, “complemento de longa distancia” e “media axuda de custo”, durante a súa relación laboral, así como por traballo en festivos autonómicos e locais, así como horas extras durante a súa relación laboral, incrementadas no xuro do 10 % por mora e aplicable aos conceptos salariais. Coa intervención procesual do Fondo de Garantía Salarial.</p>
    <p>Notifíqueselles a presente resolución ás partes, facéndolles saber o seu dereito a interpor contra ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Advírtaselle ao recorrente que non fose traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado co número 47570000, código 36 e número de expediente, acreditándoo mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola dita cantidade no cal se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso no momento de anuncialo. Así, por esta a miña sentenza, pronúncioo, mándoo e asínoo».</p>
    <p>E para que lle sirva de notificación en legal forma á empresa Urly Transnorte 2011, S.L.U., en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 20 de abril de 2015</p>
    <footer><p>A secretaria xudicial</p></footer>

