---
date: '2023-08-03'
id: G0427-130723-0002
page: 47056
number: 147
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 10 de xullo de 2023 pola que se autoriza a transmisión inter
  vivos da concesión administrativa das bateas Cancela II e M. IV.
range: Resolución
url: >-
  https://www.xunta.gal/dog/Publicados/2023/20230803/AnuncioG0427-130723-0002_gl.html
---
<p>Vistos os expedientes instruídos para os efectos de transmisión das bateas Cancela II e M. IV e das concesións administrativas que as amparan, resulta:</p>
    <p>Antecedentes:</p>
    <p>Primeiro. O día 22 de xuño de 2023, Ricardo López Piñeiro solicitou autorización para a transmisión inter vivos das concesións administrativas e das bateas Cancela II e M. IV.</p>
    <p>Segundo. As persoas interesadas achegaron a documentación requirida para a súa tramitación.</p>
    <p>Consideracións legais e técnicas:</p>
    <p>Primeira. Este órgano é competente para resolver os expedientes de conformidade coa Lei 11/2008, do 3 de decembro, de pesca de Galicia (DOG núm. 243, do 16 de decembro), modificada pola Lei 6/2009, do 11 de decembro (DOG núm. 243, do 15 de decembro), e coa Orde do 21 de febreiro de 2022 sobre delegación de competencias en diversos órganos de dirección da Consellería do Mar e na Presidencia da entidade pública empresarial Portos de Galicia.</p>
    <p>Segunda. Os expedientes seguiron todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería</p>
    <h2>RESOLVE:</h2>
    <p>Autorizar a transmisión inter vivos, a favor de Mejilloneras Erimar, S.L. (B13785258), das concesións administrativas e dos establecementos que se indican a seguir:</p>
    <p>Tipo: batea.</p>
    <p>Nome: Cancela II.</p>
    <p>Situación:</p>
    <p>Cuadrícula nº: 92.</p>
    <p>Polígono: D.</p>
    <p>Distrito: Caramiñal (A Coruña).</p>
    <p>Especie autorizada: mexillón (Mytilus galloprovincialis).</p>
    <p>Título habilitante: concesión de actividade.</p>
    <p>Orde de outorgamento: 14.2.1973.</p>
    <p>Remate da vixencia: 15.12.2029.</p>
    <p>Actuais titulares: Erika Viviana Rodríguez Valencia (***9686**), (50 % ganancial) e Ricardo López Piñeiro (***3802**), (50 % ganancial).</p>
    <p>Nova titular: Mejilloneras Erimar, S.L. (B13785258).</p>
    <p>Tipo: batea.</p>
    <p>Nome: M. IV.</p>
    <p>Situación:</p>
    <p>Cuadrícula nº: 49.</p>
    <p>Polígono: D.</p>
    <p>Distrito: Caramiñal (A Coruña).</p>
    <p>Especie autorizada: mexillón (Mytilus galloprovincialis).</p>
    <p>Título habilitante: concesión de actividade.</p>
    <p>Orde de outorgamento: 14.11.1946.</p>
    <p>Remate da vixencia: 15.12.2029.</p>
    <p>Actuais titulares: Erika Viviana Rodríguez Valencia (***9686**), (50 % ganancial) e Ricardo López Piñeiro (***3802**), (50 % ganancial).</p>
    <p>Nova titular: Mejilloneras Erimar, S.L. (B13785258).</p>
    <p>Baixo as seguintes condicións:</p>
    <p>Primeira. Os actuais titulares deberán presentar no prazo máximo dun mes, contado desde a publicación desta resolución no Diario Oficial de Galicia, a seguinte documentación:</p>
    <p>a) Documento notarial da transmisión ou doazón.</p>
    <p>b) Xustificante do pagamento do imposto sobre transmisións patrimoniais e actos xurídicos documentados ou sobre sucesións e doazóns.</p>
    <p>Segunda. Transcorrido o prazo indicado na condición primeira sen ter presentado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. A nova titular da concesión queda subrogada nos dereitos e nas obrigas dos anteriores desde o momento de formalización da transmisión en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a persoa titular da Consellería do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), e o artigo 46.1 da Lei 29/1998, do 13 de xullo, reguladora da xurisdición contencioso-administrativa (BOE núm. 167, do 14 de xullo).</p>
    <p>A Coruña, 10 de xullo de 2023</p>
    <footer><p>O conselleiro do Mar<br>P.D. (Orde do 21.2.2022)<br>Xefa territorial da Coruña<br>P.S. (Resolución do 4.8.2022)<br>María Paz Sánchez Díaz<br>Xefa do Servizo de Pesca, Acuicultura e Innovación Tecnolóxica</p></footer>

