---
date: '2023-08-03'
id: G0655-260723-0003
page: 46887
number: 147
agency: 'Consellería de Cultura, Educación, Formación Profesional e Universidades'
section: II. Autoridades e persoal. b) Nomeamentos.
title: >-
  ORDE do 25 de xullo de 2023 pola que se modifica a composición do Consello
  Social da Universidade de Vigo.
range: Orde
url: >-
  https://www.xunta.gal/dog/Publicados/2023/20230803/AnuncioG0655-260723-0003_gl.html
---
<p>A Lei 6/2013, do 13 de xuño, do Sistema universitario de Galicia, establece que o consello social estará integrado por un máximo de trinta e unha persoas membros. </p>
    <p>A Lei 6/2013 no seu artigo 77.3 establece que a representación dos intereses sociais no Consello Social corresponde a personalidades da vida cultural, profesional, económica, laboral ou social, de acordo coa seguinte distribución: o presidente ou presidenta do Consello Social; seis membros designados polo Parlamento de Galicia; seis membros designados pola Xunta de Galicia; un membro designado por cada un dos sindicatos máis representativos no territorio da Comunidade Autónoma de Galicia; catro membros designados polas organizacións empresariais máis representativas dos sectores estratéxicos da economía galega na área de influencia da universidade; un membro designado polas corporacións dos municipios en que se sitúan os campus; un membro designado pola asociación de antigos alumnos de cada unha das universidades, un membro designado polos colexios profesionais, a través da súa entidade asociativa máis representativa, vinculados coa oferta formativa de cada unha das universidades.</p>
    <p>O 12 de xullo de 2023, o Consello Social da Universidade de Vigo comunica á Consellería de Cultura, Educación, Formación Profesional e Universidades, a designación de David Martínez Alonso como representante da Confederación de Empresarios de Ourense no Consello Social en substitución de Rosa María Sánchez Gándara.</p>
    <p>De acordo co establecido no artigo 78 da Lei 6/2013, do 13 de xuño, xúntase declaración xurada de compatibilidade dos novos membros.</p>
    <p>O artigo 77.4 da Lei 6/2013, do 13 de xuño, establece que os acordos de designación de membros do Consello Social seranlle comunicados á persoa titular da consellería competente en materia de universidades, quen procederá ao seu nomeamento mediante orde da súa consellería. </p>
    <p>Por todo iso,</p>
    <h2>DISPOÑO:</h2>
    <p>Artigo único</p>
    <p>Nomear a David Martínez Alonso como representante da Confederación de Empresarios de Ourense no Consello Social da Universidade de Vigo, en substitución de Rosa María Sánchez Gándara.</p>
    <p>Disposición derradeira</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 25 de xullo de 2023</p>
    <footer><p>Román Rodríguez González<br>Conselleiro de Cultura, Educación, Formación Profesional e Universidades </p></footer>

