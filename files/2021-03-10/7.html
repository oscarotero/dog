---
date: '2021-03-10'
id: G0003-030321-0001
page: 14019
number: 47
agency: Servizo Galego de Saúde
section: III. Outras disposicións.
title: >-
  RESOLUCIÓN do 1 de marzo de 2021 pola que se dá publicidade da encomenda de
  xestión na Axencia Galega para a Xestión do Coñecemento en Saúde para a
  xestión da formación dos/das profesionais, derivada do programa de mellora da
  asistencia sanitaria ás persoas refuxiadas, solicitantes e beneficiarias de
  protección internacional.
range: Resolución
url: >-
  https://www.xunta.gal/dog/Publicados/2021/20210310/AnuncioG0003-030321-0001_gl.html
---
<p>De conformidade co previsto no artigo 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á Resolución do Servizo Galego de Saúde, do 25 de febreiro de 2021, pola que se encomenda á Axencia Galega para a Xestión do Coñecemento en Saúde a xestión de actividades formativas. </p>
    <p>– Actividade: encargar á Axencia Galega para a Xestión do Coñecemento en Saúde a programación e planificación, cos seus medios e instalacións, de dous itinerarios formativos:</p>
    <p>a) No primeiro formarase o persoal sanitario dos centros de saúde na atención integral a estas persoas, tanto en termos administrativos coma de trato e eliminación do estigma. </p>
    <p>b) No segundo facilitaranse o acceso e o coñecemento do sistema sanitario das persoas refuxiadas. Deste xeito, elaboraranse ferramentas formativas relacionadas co desenvolvemento de técnicas de diagnóstico e de consultas de especialistas, entre outras cuestións.</p>
    <p>– Natureza e alcance da xestión encomendada: a encomenda ten natureza de encarga a medio propio, de acordo co disposto nos artigos 47 e seguintes da Lei 16/2010, do 17 de decembro, e no artigo 13 da Lei 14/2013, do 26 de decembro, de racionalización do sector público autonómico. Tal condición de medio propio vén recollida no artigo 5 do Decreto 112/2015, do 31 de xullo, polo que se crea a Axencia Galega para a Xestión do Coñecemento en Saúde e se aproban os seus estatutos.</p>
    <p>– Prazo de vixencia: desde o día seguinte ao da sinatura da encomenda ata a finalización das actividades encomendadas.</p>
    <p>Santiago de Compostela, 1 de marzo de 2021</p>
    <footer><p>Julio García Comesaña<br>Presidente do Servizo Galego de Saúde </p></footer>

