---
date: '2015-05-15'
id: CA05-290415-0009
page: 19085
number: 90
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 20 de abril de 2015, da Xefatura Territorial da Coruña, pola que se
  fai pública unha relación de notificacións de acordos de inicio do
  procedemento de reintegro de varias axudas do programa de fomento da
  contratación indefinida inicial, reguladas na Orde do 21 de marzo de 2011
  (Diario Oficial de Galicia número 61, do 28 de marzo), relativa aos
  expedientes TR348A 2011/53-1 e TR348A 2011/75-1.
range: Cédula
url: >-
  https://www.xunta.gal/dog/Publicados/2015/20150515/AnuncioCA05-290415-0009_gl.html
---
<p>Intentada a notificación das ditas resolucións segundo o disposto no artigo 59 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e non sendo posible a súa práctica, por medio desta cédula e segundo o disposto no número 5 do referido artigo e o establecido no artigo 61 do mesmo texto legal, notifícaselles aos interesados o contido das resolucións que figuran como anexo para que poidan ter coñecemento delas.</p>
    <p>Así mesmo, fáiselles saber o dereito que os asiste para que poidan realizar as alegacións e presentar a documentación que consideren oportuna, no prazo de quince días hábiles, que comezará a contar a partir do día seguinte ao desta publicación. </p>
    <p>Á vista das alegacións e da documentación achegada, ou transcorrido o prazo concedido para o efecto, ditarase a resolución que lle corresponda respecto ao reintegro da subvención concedida.</p>
    <p>Lémbraselles tamén o seu dereito a consultar o expediente, depositado nas dependencias desta xefatura territorial, sitas na rúa Salvador de Madariaga, nº 9, 1º, na Coruña, e a obter, se é o caso, copia da resolución, segundo o previsto na letra a) do artigo 35 da Lei 30/1992, do 26 de novembro.</p>
    <p>A Coruña, 20 de abril de 2015</p>
    <footer><p>Mª Pilar Caridad Alonso<br>Xefa territorial da Coruña</p></footer>
    <h2>ANEXO</h2>
    <p>Nº de expediente: TR348A 2011/53-1.</p>
    <p>Nome ou razón social: Invergalia Activos, S.L.</p>
    <p>Último enderezo coñecido: rúa Zeus, 7, Pazo do Río, 15172 Oleiros, A Coruña.</p>
    <p>Feitos imputados: non manter no seu cadro de persoal fixo as persoas traballadoras contratadas ao abeiro deste programa durante un período mínimo de 3 anos. Non presentar a documentación a que fai referencia a base sétima, punto 3, do anexo A da orde de convocatoria.</p>
    <p>Preceptos infrinxidos: base sétima, puntos 1 e 3, do anexo A da orde de convocatoria.</p>
    <p>Contido da resolución: iniciar o expediente declarativo da procedencia de reintegro.</p>
    <p>Nº de expediente: TR348A 2011/75-1.</p>
    <p>Nome ou razón social: Coruñesa de Suministros Industriales, S.L.U.</p>
    <p>Último enderezo coñecido: rúa Ermita, 6, polígono industrial A Grela, 15008 A Coruña.</p>
    <p>Feitos imputados: non manter no seu cadro de persoal fixo as persoas traballadoras contratadas ao abeiro deste programa durante un período mínimo de 3 anos. Non presentar a documentación a que fai referencia a base sétima, punto 3, do anexo A da orde de convocatoria.</p>
    <p>Preceptos infrinxidos: base sétima, puntos 1 e 3, do anexo A da orde de convocatoria.</p>
    <p>Contido da resolución: iniciar o expediente declarativo da procedencia de reintegro.</p>

