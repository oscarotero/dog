---
date: '2015-05-15'
id: G2348-230415-0003
page: 19055
number: 90
agency: Xulgado do Social número 5 da Coruña
section: V. Administración de xustiza.
title: EDICTO (107/2014).
range: Edicto
url: >-
  https://www.xunta.gal/dog/Publicados/2015/20150515/AnuncioG2348-230415-0003_gl.html
---
<p>María Jesús Hernando Arenas, secretaria xudicial do Xulgado do Social número 5 da Coruña, fago saber que no procedemento ordinario 107/2014 deste xulgado do social, seguido por instancia de José María Sanz Sánchez contra o Real Club Deportivo de La Coruña, S.A.D., o administrador concursal do Real Club Deportivo de La Coruña, S.A.D. e o Fondo de Garantía Salarial, sobre ordinario, ditouse sentenza, cuxa resolución di:</p>
    <p>Que debo estimar e estimo a demanda que en materia de cantidade foi interposta por José María Sanz Sánchez, contra a entidade Real Club Deportivo de La Coruña, S.A.D. e en consecuencia, debo condenar e condeno o Real Club Deportivo de La Coruña, S.A.D., a que aboe ao demandante a cantidade de 112.306,03 € líquidos, polos salarios devindicados entre agosto de 2012 e xaneiro de 2013, e prima polo ascenso, incrementada nos xuros por demora que procedan. E ante a fase do procedemento concursal do Real Club Deportivo de La Coruña, S.A.D., debo desestimar e desestimo a demanda fronte á administración concursal do Real Club Deportivo de La Coruña, S.A.D.</p>
    <p>Coa intervención procesual do Fondo de Garantía Salarial.</p>
    <p>Notifíquese a presente resolución ás partes facéndolles saber o seu dereito a interpoñer contra ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Advírtase ao recorrente que non sexa traballador ou beneficiario do réxime público da Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado co número 47570000, código 36 e número expediente, acreditando mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, a cantidade obxecto de condena, ou formalizar aval bancario pola devandita cantidade no que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso, ao momento de anuncialo. Así por esta a miña sentenza, pronúncioo, mándoo e asínoo.</p>
    <p>E para que sirva de notificación en legal forma ao administrador concursal do Real Club Deportivo de La Coruña, S.A.D., en ignorado paradoiro, expido este para a súa inserción no Boletín Oficial da provincia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 23 de abril de 2015</p>
    <footer><p>A secretaria xudicial</p></footer>

