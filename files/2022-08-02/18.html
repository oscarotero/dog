---
date: '2022-08-02'
id: V0653-220622-0001
page: 42430
number: 146
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  RESOLUCIÓN do 20 de maio de 2022, da Xefatura Territorial de Ourense, pola que
  se concede as autorizacións administrativas previa e de construción dunha
  instalación eléctrica no concello do Carballiño (expediente IN407A 2022/69-3).
range: Resolución
url: >-
  https://www.xunta.gal/dog/Publicados/2022/20220802/AnuncioV0653-220622-0001_gl.html
---
<p>Visto o expediente para outorgamento da autorización administrativa previa e da autorización administrativa de construción das instalacións eléctricas que a seguir se describen, tal e como se recollen no proxecto asinado pola enxeñeira técnica industrial Eva Pérez Boullón, colexiada núm. 2790 do COITI-Santiago, quen achega declaración responsable que acredita a súa habilitación e competencia, asinada o 10.5.2022.</p>
    <p>Solicitante: Papeles y Desarrollos, S.L. (Paydes) CIF: B32401846.</p>
    <p>Domicilio: rúa Curros Enríquez, 1, 8º, 32003 Ourense.</p>
    <p>Denominación: LMTS, derivada da CNO808, e CS de compañía, no polígono industrial A Uceira-O Carballiño, parcela número 14.</p>
    <p>Situación: concello do Carballiño (Ourense).</p>
    <p>Orzamento: 55.984,93 €.</p>
    <p>Características técnicas:</p>
    <p>– LMTS a 20 kV, derivada da CNO808, de alimentación a centro de seccionamento (CS) proxectado, en condutor tipo RHZ1-2OL 12/20 kV 3×(1×240) mm² Al, de 115 m de lonxitude, con inicio en punto de acceso á rede situado entre a subestación do Carballiño (CNO) e o CT 32SHP5 e final con E/S en CS proxectado.</p>
    <p>– Centro de seccionamento (CS), situado próximo a CT particular, en edificio prefabricado de formigón, tipo CMS, con conxunto 3 celas de liña de entrada, de saída e de cliente (2 telecontroladas -saída de liña e de cliente-), e cela de protección con trafo de tensión para alimentación de SS.AA.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial resolve:</p>
    <p>Conceder a autorización administrativa previa e a autorización administrativa de construción ás ditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e, en especial, as relativas á ordenación do territorio e ao ambiente.</p>
    <p>As instalacións do presente proxecto son de cesión obrigatoria para formar parte da rede de distribución, polo que os trámites de autorización de explotación e posta en servizo serán realizados directamente coa empresa distribuidora, seguindo para iso o procedemento previsto no artigo 132 do citado Real decreto 1955/2000, do 1 de decembro.</p>
    <p>O prazo de posta en marcha das instalacións que se autorizan será seis meses, contado a partir da data da última autorización administrativa necesaria para a súa execución.</p>
    <p>Contra a presente resolución, que non é definitiva na vía administrativa, cabe interpor recurso de alzada ante o vicepresidente primeiro e conselleiro de Economía, Industria e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que xulguen pertinente.</p>
    <p>Ourense, 20 de maio de 2002</p>
    <footer><p>Pablo Fernández Vila<br>Xefe territorial de Ourense</p></footer>

