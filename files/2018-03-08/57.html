---
date: '2018-03-08'
id: C3Q2-020318-0008
page: 14194
number: 48
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  RESOLUCIÓN do 1 de marzo de 2018 pola que se anuncia a licitación da
  contratación, por procedemento aberto multicriterio e tramitación ordinaria,
  non suxeito a regulación harmonizada e documentalmente simplificado, do
  servizo de dirección de execución e coordinación de seguridade e saúde durante
  a execución das obras de construción dun edificio de 26 vivendas de promoción
  pública, garaxes e rochos na parcela 8-U.A.03 do PERI de Chantada, Vigo
  (Pontevedra) (expediente PO-2015/010).
range: Resolución
url: >-
  https://www.xunta.gal/dog/Publicados/2018/20180308/AnuncioC3Q2-020318-0008_gl.html
---
<p>1. Entidade adxudicadora:</p>
    <p>Instituto Galego da Vivenda e Solo (IGVS).</p>
    <p>2. Obxecto do contrato:</p>
    <p>a) Descrición do obxecto: dirección de execución e coordinación de seguridade e saúde durante a execución das obras de construción dun edificio de 26 vivendas de promoción pública, garaxes e rochos na parcela 8-U.A.03 do PERI de Chantada, Vigo (Pontevedra).</p>
    <p>b) Prazo de execución: dous (2) anos e un (1) mes.</p>
    <p>3. Tramitación, procedemento e forma de adxudicación:</p>
    <p>a) Tramitación: ordinaria.</p>
    <p>b) Procedemento: aberto, documentalmente simplificado.</p>
    <p>c) Forma: multicriterio.</p>
    <p>4. Orzamento base de licitación:</p>
    <p>a) Importe neto: cincuenta e tres mil setecentos setenta e oito euros con noventa e tres céntimos (53.778,93 €).</p>
    <p>b) IVE (21 %): once mil douscentos noventa e tres euros con cincuenta e oito céntimos (11.293,58 €).</p>
    <p>c) Importe total: sesenta e cinco mil setenta e dous euros con cincuenta e un céntimos (65.072,51 €).</p>
    <p>5. Garantías:</p>
    <p>a) Provisional: non se exixe.</p>
    <p>b) Definitiva: 5 % do importe de adxudicación (IVE excluído).</p>
    <p>6. Requisitos específicos do contratista:</p>
    <p>a) Clasificación: non se exixe. </p>
    <p>b) Solvencia económica e financeira e técnica ou profesional: as establecidas no PCAP.</p>
    <p>7. Obtención de documentación:</p>
    <p>O prego de cláusulas administrativas particulares (PCAP) e de prescricións técnicas (PPT) polos que se rexerá a contratación poderán recollerse durante o prazo de presentación de proposicións no Servizo de Contratación do IGVS (Polígono das Fontiñas, Área Central, s/n, Santiago de Compostela), e consultarse na páxina da internet: www.contratosdegalicia.gal/resultado.jsp?N=284994, e no perfil do contratante: http://igvs.xunta.gal/web/igvs/350</p>
    <p>8. Presentación das ofertas:</p>
    <p>As proposicións, que se axustarán ao modelo que se inclúe no correspondente PCAP, presentaranse no Rexistro xeral do IGVS, antes das 14.00 horas do décimo quinto (15º) día natural a partir do seguinte ao da publicación desta resolución no <em>Diario Oficial de Galicia</em>. Cando a proposición se envíe por correo, o licitador deberá xustificar a data de imposición do envío na oficina de correos e anunciar ao órgano de contratación a remisión da dita oferta mediante telegrama ou fax (núm. 981 54 16 00) no mesmo día.</p>
    <p>9. Apertura das ofertas:</p>
    <p>O acto público de apertura do sobre B (proposicións técnicas) e do sobre C (proposicións económicas) terá lugar nos servizos centrais do IGVS, na data que será anunciada, con tres días hábiles de antelación á súa realización, no perfil do contratante.</p>
    <p>10. Gastos do anuncio:</p>
    <p>O importe dos anuncios será por conta do adxudicatario.</p>
    <p>Santiago de Compostela, 1 de marzo de 2018</p>
    <footer><p>A presidenta do Instituto Galego da Vivenda e Solo<br>P.D. (Resolución do 23.6.2010)<br>Heriberto García Porto<br>Director xeral do Instituto Galego da Vivenda e Solo</p></footer>

