---
date: '2018-03-08'
id: O143-020318-0005
page: 14136
number: 48
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 2 de marzo de 2018 pola que se anuncia a licitación, polo
  trámite ordinario e procedemento aberto documentalmente simplificado con
  varios criterios de adxudicación, para a contratación, non suxeita a
  regulación harmonizada, da execución da obra pública hidráulica de
  abastecemento de auga ás parroquias de Moar e Añá, Frades (A Coruña),
  cofinanciada nun 75 % pola Unión Europea a través do Fondo Europeo Agrícola de
  Desenvolvemento Rural (Feader) no marco do Programa de desenvolvemento rural
  Galicia 2014-2020 (clave OH.215.1112).
range: Resolución
url: >-
  https://www.xunta.gal/dog/Publicados/2018/20180308/AnuncioO143-020318-0005_gl.html
---
<table>
     <tbody>
      <tr>
       <td><footer><p><img src="/dog/Publicados/2018/20180308/AnuncioO143-020318-0005_gl-web-images/Europa%20Inviste%20y%20Minis_fmt.jpeg" alt="missing image file"></p></footer></td>
      </tr>
     </tbody>
    </table>
    <p>1. Entidade adxudicadora. Datos xerais e datos para a obtención da información.</p>
    <p>a) Organismo: Augas de Galicia. </p>
    <p>b) Dependencia que tramita o expediente: Contratación.</p>
    <p>c) Tipo de contrato: obra.</p>
    <p>d) Obtención de documentación e información:</p>
    <p>1º. Lugares de obtención do prego de cláusulas administrativas particulares (que inclúe o cadro de características do contrato), da documentación técnica e da demais información que proceda:</p>
    <p>– Enderezo da internet do perfil de contratante: </p>
    <p>http://www.contratosdegalicia.gal/consultaOrganismo.jsp?N=216 </p>
    <p>Tamén se terá acceso ao perfil do contratante desde a Plataforma de contratos públicos de Galicia a través de http://www.xunta.gal, Portal de transparencia de Galicia, na web https://transparencia.xunta.gal, Plataforma de contratación do sector público https://contrataciondelestado.es por medio de enlaces de interese ás plataformas de contratación das comunidades autónomas e na páxina web: http://augasdegalicia.xunta.gal/.</p>
    <p>– Augas de Galicia, na rúa Doutor Maceira, nº 18, 15706 Santiago de Compostela (A Coruña). Teléfonos: 981 95 74 01/27. Fax: 981 95 74 03/881 99 96 94 e correo electrónico: contratacion.epaugasdegalicia@xunta.gal.</p>
    <p>2º. Data límite de obtención de documentación e información: coincide coa data límite de presentación de ofertas.</p>
    <p>2. Obxecto do contrato:</p>
    <p>– Descrición e lugar de execución: abastecemento de auga ás parroquias de Moar e Añá, Frades (A Coruña).</p>
    <p>Número de expediente: OH.215.1112.</p>
    <p>Orzamento base de licitación. Importe neto: 653.571,38 euros. Importe total: 790.821,37 euros.</p>
    <p>Prazo de execución (meses): oito (8).</p>
    <p>Clasificación: grupo E, subgrupo 1, categoría 3 ou grupo E, subgrupo 1, categoría d.</p>
    <p>Solvencia: só para as empresas non españolas de Estados membros da Unión Europea ou signatarios do Acordo sobre o Espazo Económico Europeo non clasificadas en España cun importe mínimo de 457.499,97 euros.</p>
    <p>CPV: 45232150-8.</p>
    <p>3. Financiamento europeo:</p>
    <p>– Esta actuación cofinanciaraa a Unión Europea a través do Fondo Europeo Agrícola de Desenvolvemento Rural (Feader) nun 75 % do gasto elexible, no marco do Programa de desenvolvemento rural (PDR) Galicia 2014-2020. A actuación enmárcase dentro do Programa de desenvolvemento rural na medida 07 “Servizos básicos e renovación de poboacións en zonas rurais”, submedida 7.2 “Apoio aos investimentos na creación, mellora ou ampliación de todo tipo de pequenas infraestruturas, incluídos os investimentos en enerxías renovables e aforro enerxético” e prioridade 6 de desenvolvemento rural “Fomentar a inclusión social, a redución da pobreza e o desenvolvemento económico nas zonas rurais. Europa inviste no rural”. </p>
    <p>O 25 % restante do gasto elixible será cofinanciado por Augas de Galicia nun 17,50 % e polo Ministerio de Agricultura e Pesca, Alimentación e Medio Ambiente nun 7,50 %.</p>
    <p>4. Tramitación e procedemento:</p>
    <p>a) Tramitación: ordinaria da licitación.</p>
    <p>b) Procedemento: aberto con varios criterios de valoración e non suxeito a regulación harmonizada.</p>
    <p>c) Criterios de adxudicación: os criterios de valoración enuméranse e detállanse coas súas puntuacións e ponderacións no prego de cláusulas administrativas particulares e no perfil do contratante.</p>
    <p>5. Garantías exixidas:</p>
    <p>a) Provisional: non se exixe.</p>
    <p>b) Definitiva: 5 % do orzamento base de licitación, IVE excluído.</p>
    <p>6. Requisitos específicos do contratista:</p>
    <p>– Solvencia: acreditarase mediante a clasificación indicada para o contrato ou mediante as condicións mínimas de solvencia económica e financeira coa cifra anual de negocios e solvencia técnica coa relación das obras executadas co importe mínimo sinalado, para cada unha delas, nos termos expresados no cadro de características do contrato e na cláusula 6.1.4.1 do prego administrativo.</p>
    <p>7. Presentación de ofertas:</p>
    <p>a) Data límite de presentación: 9 de abril de 2018.</p>
    <p>b) Modalidade de presentación: a establecida no prego administrativo. As proposicións axustaranse estritamente aos modelos que se inclúen no citado prego. O procedemento é documentalmente simplificado en relación coa documentación que se vai presentar no sobre A.</p>
    <p>c) Lugar de presentación: no Rexistro de Augas de Galicia, na rúa Doutor Maceira, 18, 15706 Santiago de Compostela (A Coruña), nos días e nas horas hábiles de oficina (de luns a venres, das 9.00 ás 14.00 horas). Tamén por correo, segundo o disposto no artigo 80.4 do Regulamento xeral da Lei de contratos das administracións públicas; neste caso o licitador deberá anunciarlle ao órgano de contratación, no mesmo día da imposición na oficina de Correos, mediante fax, correo electrónico ou telegrama, a remisión da documentación para concorrer á licitación, así como xustificar a data de imposición do envío.</p>
    <p>d) Prazo durante o cal o licitador estará obrigado a manter a súa oferta: dous meses desde a apertura en acto público, segundo se indica no punto seguinte, das ofertas contidas no sobre C.</p>
    <p>e) Admisión de variantes: non se admiten.</p>
    <p>8. Apertura das ofertas:</p>
    <p>a) Descrición: a apertura, comprobación e valoración separada do sobre A relativo á documentación acreditativa dos requisitos de aptitude para contratar, do sobre B cos elementos da oferta non valorables de forma automática e do sobre C cos da oferta que admiten unha valoración mediante a aplicación de fórmulas, realizarase conforme o disposto no prego administrativo e na normativa de contratos do sector público.</p>
    <p>b) Enderezo, localidade e código postal: Augas de Galicia, na rúa Doutor Maceira, nº 18, 15706 Santiago de Compostela (A Coruña).</p>
    <p>c) Data e hora: a apertura en acto público do sobre B terá lugar o 24 de abril de 2018 ás 9.00 horas e do sobre C na data e na hora que se publicarán no perfil de contratante con dous días hábiles de antelación á súa realización.</p>
    <p>9. Gastos de publicidade: serán por conta do licitador seleccionado para ser adxudicatario.</p>
    <p>10. Outras informacións:</p>
    <p>– CPA (codificación do obxecto do contrato): a indicada no cadro de características do contrato.</p>
    <p>– Valor estimado do contrato: coincide co importe neto do orzamento base de licitación.</p>
    <p>– Admisión de melloras e modificacións contractuais previstas: poderanse ofertar melloras e prevese a posibilidade de eventuais modificacións contractuais nos termos expresados no prego de cláusulas administrativas particulares.</p>
    <p>– Apertura e valoración das ofertas dos sobres B e C: a apertura do sobre B e a súa valoración realizaranse con anterioridade á apertura e valoración do contido do sobre C. No caso de que os actos públicos de apertura das ofertas se modifiquen, farase pública esta circunstancia no perfil de contratante.</p>
    <p>– Publicidade de resultados: as datas e os resultados das aperturas dos sobres A, B e C, así como da adxudicación e formalización do contrato, faranse públicas no perfil de contratante.</p>
    <p>– Formalización do contrato: o contrato perfeccionarase coa súa formalización, que se efectuará no prazo previsto no cadro de características.</p>
    <p>Santiago de Compostela, 2 de marzo de 2018</p>
    <footer><p>A presidenta de Augas de Galicia<br>P.D. (Resolución do 30.1.2012; DOG núm. 21, do 31 de xaneiro)<br>Roberto Rodríguez Martínez<br>Director de Augas de Galicia</p></footer>

