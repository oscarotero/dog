---
date: '2018-03-08'
id: C3Q2-020318-0007
page: 14197
number: 48
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  RESOLUCIÓN do 1 de marzo de 2018 pola que se anuncia a licitación da
  contratación por procedemento aberto multicriterio e tramitación ordinaria,
  non suxeito a regulación harmonizada e documentalmente simplificada, do
  servizo de dirección de execución e coordinación de seguridade e saúde durante
  a execución das obras de construción dun edificio de 40 vivendas de promoción
  pública, garaxes, rochos e locais comerciais na parcela Z-11, sector 10, do
  Parque Ofimático, A Coruña (expediente C-2015/010).
range: Resolución
url: >-
  https://www.xunta.gal/dog/Publicados/2018/20180308/AnuncioC3Q2-020318-0007_gl.html
---
<p>1. Entidade adxudicadora:</p>
    <p>Instituto Galego da Vivenda e Solo (IGVS).</p>
    <p>2. Obxecto do contrato:</p>
    <p>a) Descrición do obxecto: dirección de execución e coordinación de seguridade e saúde durante a execución das obras de construción dun edificio de 40 vivendas de promoción pública, garaxes, rochos e locais comerciais na parcela Z-11, sector 10, do Parque Ofimático, A Coruña.</p>
    <p>b) Prazo de execución: dous (2) anos e un (1) mes.</p>
    <p>3. Tramitación, procedemento e forma de adxudicación:</p>
    <p>a) Tramitación: ordinaria.</p>
    <p>b) Procedemento: aberto, documentalmente simplificado.</p>
    <p>c) Forma: multicriterio.</p>
    <p>4. Orzamento base de licitación:</p>
    <p>a) Importe neto: setenta e seis mil seiscentos trinta e oito euros con dezaoito céntimos (76.638,18 €).</p>
    <p>b) IVE (21 %): dezaseis mil noventa e catro euros con dous céntimos (16.094,02 €).</p>
    <p>c) Importe total: noventa e dous mil setecentos trinta e dous euros con vinte céntimos (92.732,20 €).</p>
    <p>5. Garantías:</p>
    <p>a) Provisional: non se exixe.</p>
    <p>b) Definitiva: 5 % do importe de adxudicación (IVE excluído).</p>
    <p>6. Requisitos específicos do contratista.</p>
    <p>a) Clasificación: non se exixe. </p>
    <p>b) Solvencia económica e financeira e técnica ou profesional: as establecidas no PCAP.</p>
    <p>7. Obtención de documentación:</p>
    <p>O prego de cláusulas administrativas particulares (PCAP) e de prescricións técnicas (PPT) polos que deberá de rexerse a contratación poderán recollerse durante o prazo de presentación de proposicións no Servizo de contratación do IGVS (Polígono das Fontiñas, Área Central, s/n, Santiago de Compostela), e consultarse na páxina da internet: www.contratosdegalicia.gal/resultado.jsp?N=285001, e no perfil do contratante: http://igvs.xunta.gal/web/igvs/350</p>
    <p>8. Presentación das ofertas:</p>
    <p>As proposicións, que se axustarán ao modelo que se inclúe no correspondente PCAP, presentaranse no Rexistro xeral do IGVS, antes das 14.00 horas do décimo quinto (15º) día natural a partir do seguinte ao da publicación desta resolución no <em>Diario Oficial de Galicia</em>.</p>
    <p>Cando a proposición se envíe por correo o licitador deberá xustificar a data de imposición do envío na oficina de Correos e anunciarlle ao órgano de contratación a remisión da dita oferta mediante telegrama ou fax (núm. 981 54 16 00) no mesmo día.</p>
    <p>9. Apertura das ofertas:</p>
    <p>O acto público de apertura do sobre B (proposicións técnicas) e do sobre C (proposicións económicas) terá lugar nos servizos centrais do IGVS, na data que será anunciada, con tres días hábiles de antelación á súa realización, no perfil do contratante.</p>
    <p>10. Gastos do anuncio:</p>
    <p>O importe dos anuncios será por conta do adxudicatario.</p>
    <p>Santiago de Compostela, 1 de marzo de 2018</p>
    <footer><p>A presidenta do Instituto Galego da Vivenda e Solo<br>P.D. (Resolución do 23.6.2010)<br>Heriberto García Porto<br>Director xeral do Instituto Galego da Vivenda e Solo</p></footer>

