---
date: '2018-03-08'
id: G0007-190218-0001
page: 14066
number: 48
agency: Xulgado do Social número 3 de Santiago de Compostela
section: V. Administración de xustiza.
title: 'EDICTO (PO 631/2016),'
range: Edicto
url: >-
  https://www.xunta.gal/dog/Publicados/2018/20180308/AnuncioG0007-190218-0001_gl.html
---
<p>Eu, Susana Varela Amboage, letrada da Administración de xustiza do Xulgado do Social número 3 de Santiago de Compostela, fago saber que no procedemento ordinario 631/2016 deste xulgado do social, seguido por instancia de Rubén Bendaña Couse contra Acof Asociados, S.L. e Fogasa, sobre ordinario, se ditou a seguinte resolución:</p>
    <p>«Sentenza nº 11/2018</p>
    <p>Santiago de Compostela, 16 de xaneiro de 2018</p>
    <p>Visto por min, María Sánchez Galindo, xuíza substituta do Xulgado do Social número 3 de Santiago de Compostela, o estado procesual que manteñen as presentes actuacións, rexistradas ante este órgano xudicial como PO (en materia de reclamación de cantidade, concretamente por diferenzas salariais e por horas extraordinarias) baixo o número 631/2016, en que é parte demandante Rubén Bendaña Couse, asistido pola letrada Sra. Viana Azurmendi, e son partes codemandadas a mercantil Acof Asociados, S.L., que non comparece ao acto de xuízo a pesar de constar citada en legal forma e tempo en unidade de autos para iso, e o Fondo de Garantía Salarial (tamén e en diante, Fogasa), que tampouco comparece ao acto de xuízo a pesar de constar citado en legal forma e tempo en unidade de autos para iso, en nome do rei dito a presente sentenza con base nos seguintes</p>
    <p>Fallo:</p>
    <p>Que debo estimar parcialmente e estimo parcialmente (por desestimación da condena á empresa demandada ao pagamento das custas causadas nesta instancia) a demanda presentada por Rubén Bendaña Couse, asistido pola letrada Sra. Viana Azurmendi, fronte á empresa Acof Asociados, S.L. e fronte ao Fondo de Garantía Salarial (tamén, Fogasa) e, en consecuencia, debo condenar e condeno a empresa demandada ao pagamento a favor do traballador demandante da contía de 2.669,61 euros en concepto de principal debido por diferenzas salariais (concretamente, por parte de dúas nóminas, do mes de maio de 2015 e do mes de xuño de 2015 + por un total de 93 horas extraordinarias realizadas e non aboadas + por non poñer á disposición do traballador do uniforme de traballo de camareiro ex artigo 30 do convenio colectivo de aplicación) máis a cantidade que se calcule en ulterior fase de execución de sentenza en concepto de xuro percibido sobre o principal debido por mora no pagamento do salario, ex artigo 29.3 do ET en relación co artigo 26 do ET.</p>
    <p>Todo iso sen prexuízo da responsabilidade legal que alcance ao Fondo de Garantía Salarial.</p>
    <p>Notifíquese esta sentenza ás partes interesadas, coa advertencia de que non é firme e contra ela cabe interpoñer recurso de suplicación, que se deberá presentar ante este órgano de xustiza no prazo legalmente previsto de cinco días hábiles contado desde o día seguinte ao de notificación da presente sentenza, logo de consignación legalmente prevista para tal efecto, de acordo co disposto nos artigos 191.2.g), seguintes e concordantes da Lei reguladora da xurisdición social.</p>
    <p>Así, por esta miña sentenza, da que se unirá testemuño literal aos autos orixinais, María Sánchez Galindo, xuíza substituta do Xulgado do Social número 3 de Santiago de Compostela, o pronuncia, manda e asina.</p>
    <p>A xuíza substituta».</p>
    <p>E para que sirva de notificación en legal forma a Acof Asociados, S.L., en ignorado paradoiro, expido este edicto para a súa inserción no <em>Diario Oficial de Galicia </em>e no taboleiro de anuncios deste xulgado.</p>
    <p>Advírtese a destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 19 de febreiro de 2018</p>
    <footer><p>A letrada da Administración de xustiza</p></footer>

