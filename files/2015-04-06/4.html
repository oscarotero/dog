---
date: '2015-04-06'
id: CA02-250315-0007
page: 12942
number: 63
agency: 'Consellería de Medio Ambiente, Territorio e Infraestruturas'
section: IV. Oposicións e concursos.
title: >-
  ORDE do 13 de marzo de 2015 pola que se anuncia convocatoria para a provisión,
  polo sistema de libre designación, dun posto de traballo vacante no Instituto
  Galego da Vivenda e Solo.
range: Orde
url: >-
  https://www.xunta.gal/dog/Publicados/2015/20150406/AnuncioCA02-250315-0007_gl.html
---
<p>De conformidade co establecido no artigo 17.4 e 29.2 do Decreto lexislativo 1/2008, do 13 de marzo, polo que se aproba o texto refundido da Lei da función pública de Galicia, e no Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, esta consellería</p>
    <h2>DISPÓN:</h2>
    <p>Primeiro. Anunciar a convocatoria para a provisión, polo sistema de libre designación, do posto de traballo que se indica no anexo I desta orde.</p>
    <p>Segundo. Poderán concorrer a ela todos/as os/as empregados/as públicos que reúnan as condicións que para o posto de traballo se sinalan no anexo I.</p>
    <p>Terceiro. As solicitudes para participar na presente convocatoria presentaranse no Rexistro Xeral do Instituto Galego da Vivenda e Solo (polígono das Fontiñas, Área Central, s/n, 15781 Santiago de Compostela), nas súas áreas provinciais ou nas oficinas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de quince (15) días contados a partir do seguinte ao da publicación desta orde no Diario Oficial de Galicia, segundo o modelo que se inclúe como anexo II.</p>
    <p>Cuarto. Os aspirantes deberán achegar coa solicitude un currículo e xustificar, mediante certificación ou copia compulsada dos documentos acreditativos, os méritos que aleguen.</p>
    <p>Os méritos alegados e non probados da maneira sinalada no parágrafo anterior non se terán en conta.</p>
    <p>Quinto. No caso de que resulte seleccionado/a para ocupar o posto de traballo que se relaciona no anexo I desta orde un/unha empregado/a público con destino noutras administracións, requirirase o informe favorable do departamento onde preste servizos, considerándose favorable de non emitirse no prazo de quince (15) días, segundo o preceptuado no artigo 67 do Real decreto 364/1995, do 10 de marzo. Unha vez tramitado o seu traslado a esta comunidade autónoma, procederase a adxudicarlle o posto para o cal foi seleccionado/a. Se no prazo de dous meses, a partir da publicación no Diario Oficial de Galicia, o/a empregado/a público seleccionado/a non se pode incorporar á Comunidade Autónoma, considerarase deserto o posto e procederase de novo á súa provisión. </p>
    <p>Sexto. A resolución desta convocatoria publicarase no Diario Oficial de Galicia e nela poderá declararse deserto o posto de traballo de considerarse oportuno. </p>
    <p>Sétimo. O prazo para tomar posesión do novo destino obtido será de tres (3) días hábiles se non implica cambio de residencia, ou de sete días hábiles se comporta cambio de residencia. Cando o/a adxudicatario/a do posto obteña coa súa toma de posesión o reingreso ao servizo activo, o prazo será de vinte días hábiles. </p>
    <p>O prazo de toma de posesión comezará a contarse a partir do día seguinte ao do cesamento, que se producirá na data que se determine xustificadamente mediante orde da persoa titular da conselleria convocante publicada no Diario Oficial de Galicia, ou desde a data en que se comunique a resolución do traslado á Comunidade Autónoma, para o caso de empregados públicos doutras administracións públicas. </p>
    <p>Se a resolución comporta o reingreso ao servizo activo, o prazo de toma de posesión deberá computarse desde o día seguinte ao da publicación da resolución no Diario Oficial de Galicia.</p>
    <p>A persoa titular da consellería onde preste servizos o/a empregado/a público poderá, non obstante, diferir o cesamento por necesidades do servizo ata vinte (20) días hábiles, o cal lle deberá ser comunicado á unidade a que sexa destinado o/a empregado/a público. </p>
    <p>Oitavo. Contra esta orde, que esgota a vía administrativa, as persoas interesadas poderán interpoñer recurso potestativo de reposición, ante a conselleira de Medio Ambiente, Territorio e Infraestruturas, no prazo dun mes contado a partir do día seguinte ao da súa publicación no Diario Oficial de Galicia, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, ou poderán impugnala directamente, ante o xulgado do contencioso-administrativo competente, no prazo de dous (2) meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 13 de marzo de 2015</p>
    <footer><p>Ethel María Vázquez Mourelle<br>Conselleira de Medio Ambiente, Territorio e Infraestruturas</p></footer>
    <h2>ANEXO I</h2>
    <p>Código do posto: MA.O19.10.000.32001.001.</p>
    <p>Denominación: Xefatura da Área Provincial.</p>
    <p>Centro directivo: Instituto Galego da Vivenda e Solo.</p>
    <p>Localidade: Ourense.</p>
    <p>Vac.: si.</p>
    <p>Nivel: 28.</p>
    <p>Complemento específico: 13.698,72.</p>
    <p>Tipo posto: S.</p>
    <p>Forma provisión: LD.</p>
    <p>Subgrupo: A1-A2.</p>
    <p>Corpo/escala: xeral.</p>
    <p>Adscrición administracións públicas: A12 (adscrición indistinta a funcionarios da Xunta de Galicia, Estado e CC.AA. e Administración local).</p>
    <p>Formación específica: 640 (para persoal doutra administración, curso de perfeccionamento de galego) (RI).</p>

