---
date: '2015-04-06'
id: G0244-270315-0004
page: 12987
number: 63
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 16 de marzo de 2015, da Xefatura Territorial de Ourense, pola
  que se notifica a proposta de resolución dos expedientes sancionadores en
  materia de espectáculos públicos OU-E-294/14 e OU-E-311/14.
range: Resolución
url: >-
  https://www.xunta.gal/dog/Publicados/2015/20150406/AnuncioG0244-270315-0004_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común, notifícaselle ao titular do establecemento que se especifica no anexo a proposta de resolución dos expedientes sancionadores por infracción da Lei orgánica 1/1992, do 21 de febreiro, de protección da seguridade cidadá, por non ser posible a súa notificación por correo certificado.</p>
    <p>A competencia para impoñer esta clase de sancións correspóndelles aos xefes territoriais da Vicepresidencia e Consellería de Presidencia, Administracións Públicas e Xustiza, de conformidade co establecido no artigo 29.1.d) da Lei orgánica 1/1992, en relación co Real decreto 1640/1996, do 5 de xullo, e do Decreto 360/1996, do 26 de setembro, de atribución a órganos da Comunidade Autónoma de Galicia do exercicio da potestade sancionadora en materia de espectáculos públicos (DOG do 30 de setembro de 1996), e a disposición transitoria primeira do Decreto 245/2009, polo que se regulan as delegacións territoriais da Xunta de Galicia.</p>
    <p>Infórmase de que, de conformidade co establecido no artigo 135 da Lei 30/1992, do 26 de novembro, e nos artigos 3, 18 e 19 do Regulamento do procedemento para o exercicio da potestade sancionadora (Real decreto 1398/1993, do 4 de agosto), conta cun prazo de quince días hábiles contados desde a publicación para exercer perante o instrutor o dereito de audiencia e formular alegacións, así como examinar o expediente nestas dependencias. Igualmente, poderá exercer o dereito de recusación nos casos e na forma prevista no artigo 29 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>A tramitación do expediente realízase na oficina desta xefatura territorial de Vicepresidencia e Consellería de Presidencia, Administracións Públicas e Xustiza, sita na avenida da Habana, 79, 2º, de Ourense.</p>
    <p>Ourense, 16 de marzo de 2015</p>
    <footer><p>Marisol Díaz Mouteira<br>Jefa territorial de Ourense</p></footer>
    <h2>ANEXO</h2>
    <p>Número de expediente: OU-E-294/14.</p>
    <p>CIF: 44499902-P.</p>
    <p>Denunciado: Diego Suárez Cambeiro.</p>
    <p>Enderezo: rúa Pombal, nº 22, Bande (Ourense).</p>
    <p>Establecemento: Blanco y Negro, rúa Pombal, nº 22, Bande (Ourense).</p>
    <p>Precepto infrinxido: artigo 26.e) da Lei orgánica 1/1992, do 21 de febreiro, modificada pola Lei orgánica 4/1997.</p>
    <p>Importe da sanción: 180 euros. </p>
    <p>Número de expediente: OU-E-311/14.</p>
    <p>CIF: B32424269.</p>
    <p>Denunciado: Candelarios Vales, S.L. </p>
    <p>Enderezo: rúa Abdón Blanco, 12, baixo, O Barco de Valdeorras (Ourense).</p>
    <p>Establecemento: Bik Bok, rúa Abdón Blanco, 12, baixo, O Barco de Valdeorras (Ourense).</p>
    <p>Precepto infrinxido: artigo 26.e) da Lei orgánica 1/1992, do 21 de febreiro, modificada pola Lei orgánica 4/1997.</p>
    <p>Importe da sanción: 300 euros.</p>

