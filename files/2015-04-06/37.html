---
date: '2015-04-06'
id: G0165-190315-0001
page: 13016
number: 63
agency: Consellería do Medio Rural e do Mar
section: VI. Anuncios. a) Administración autonómica.
title: >-
  ANUNCIO do 17 de marzo de 2015, do Xurado Provincial de Clasificación de
  Montes Vecinais en Man Común de Ourense, polo que se publica a Resolución do
  16 de marzo de 2015, relativa ao acto de conciliación entre a Comunidade de
  Montes Veciñais en Man Común de Casas Vellas, Portela, Fontao, Guxinde,
  Ferreiros de Arriba, Queguas, Venceáns e Vilar e o Concello de Entrimo.
range: Anuncio
url: >-
  https://www.xunta.gal/dog/Publicados/2015/20150406/AnuncioG0165-190315-0001_gl.html
---
<p>Examinada a solicitude de conciliación formulada pola CMVMC de Casas Vellas, Portela, Fontao, Guxinde, Ferreiros de Arriba, Queguas, Venceáns e Vilar e o Concello de Entrimo, resultan os seguintes</p>
    <p>Feitos:</p>
    <p>Primeiro. Con data do 14 de xaneiro de 2015 a comunidade de Casas Vellas, Portela, Fontao, Guxinde, Ferreiros de Arriba, Queguas, Venceáns e Vilar e o Concello de Entrimo, propietarios dos montes Serra de Queguas e Regueiro e Penedo Pinto, ambos no concello de Entrimo, presentaron un escrito en que solicitaban a modificación da estrema entre os ditos montes, e para tal efecto presentan unha acta de conciliación celebrada ante a xuíza de paz de Entrimo.</p>
    <p>O acto de conciliación vén amparado polos certificados dos acordos acadados na asamblea xeral da comunidade do día 13 de decembro de 2014 e na sesión extraordinaria do Pleno do Concello de Entrimo do día 19 de decembro de 2014.</p>
    <p>Segundo. Con data do 22 de xaneiro de 2015 o Servizo de Montes informou que a estrema queda ben definida tanto pola descrición literal da liña como pola representación sobre o plano que se presentou, polo que o seu informe é favorable.</p>
    <p>Terceiro. Na acta de conciliación descríbense os lindes entre os montes da maneira seguinte:</p>
    <p>Comezando na parte leste, no vértice 1, localizado na paraxe de Chairas de Pacín, segue en dirección NO ata os vértices 2 e 3, coñecidos como Coto do Erbideiro, onde o linde muda de dirección moi lixeiramente, tomando maior dirección O, ata o vértice 5, no lugar Fronte á Capela do Cristo. Entre os vértices 3 e 5, segundo os veciños da comunidade de montes, existen dous marcos, que non foron localizados.</p>
    <p>Desde o vértice 5 o linde fai un brusco cambio de dirección, tomando dirección sur, ata o vértice 4, Capela do Cristo, para posteriormente, e tras outro brusco cambio de dirección, seguir de novo a dirección NO que perderá no vértice 5 ata chegar ao vértice 6 (Penedo Pinto), tras cruzar a estrada local que comunica coa Terrachá e seguir logo a pista de acceso ata o Penedo Pinto.</p>
    <p>Desde este último vértice segue una liña recta en dirección SE ata a Fonte do Cristo, na estrada local á Terrachá, vértice 7.</p>
    <p>Desde aquí o linde segue o camiño que atravesa a Ladeira de Moeiras. Nesta zona a linde e sinuosa tal cal é o camiño, ata chegar ao vértice 8 (Castañeiras Centro), onde toma dirección SO ata o vértice 9 (Castañeiras Fondo), de novo na estrada local que comunica coa Terrachá. A partir de aquí será a esta estrada a que define a parte final do linde do MVMC co monte de U.P. de propiedade municipal.</p>
    <p>As coordenadas UTM de cada un dos vértices descritos detállanse na táboa seguinte:</p>
    <table>
     <tbody>
      <tr>
       <td>Vertice</td>
       <td>Nome da paraxe</td>
       <td>X (ED 50)</td>
       <td>Y (ED50)</td>
      </tr>
      <tr>
       <td>1</td>
       <td>Chaira de Pacín</td>
       <td>575378.69</td>
       <td>4644158.06</td>
      </tr>
      <tr>
       <td>2</td>
       <td>Coto do Erbideiro (1)</td>
       <td>575021.16</td>
       <td>4644240.02</td>
      </tr>
      <tr>
       <td>3</td>
       <td>Coto do Erbideiro (2)</td>
       <td>574899.58</td>
       <td>4644262.53</td>
      </tr>
      <tr>
       <td>4</td>
       <td>Monte do Cristo</td>
       <td>574208.83</td>
       <td>4644104.03</td>
      </tr>
      <tr>
       <td>5</td>
       <td>Fronte á Capela do Cristo</td>
       <td>574239.45</td>
       <td>4644332.78</td>
      </tr>
      <tr>
       <td>6</td>
       <td>Penedo Pinto</td>
       <td>573743.23</td>
       <td>4644335.48</td>
      </tr>
      <tr>
       <td>7</td>
       <td>Fonte do Cristo</td>
       <td>573902.14</td>
       <td>4643986.42</td>
      </tr>
      <tr>
       <td>8</td>
       <td>Castañeira (Centro)</td>
       <td>573555.18</td>
       <td>4643806.64</td>
      </tr>
      <tr>
       <td>9</td>
       <td>Castañeira (Fondo)</td>
       <td>573484.60</td>
       <td>4643666.33</td>
      </tr>
     </tbody>
    </table>
    <p>Consideracións legais e técnicas:</p>
    <p>Primeiro. A presente resolución dítase ao abeiro do artigo 53 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e de conformidade co disposto na Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Segundo. O artigo 53 da Lei 7/2012, do 28 de xuño, de montes de Galicia, recolle o procedemento que se seguirá no deslindamento entre montes veciñais en man común e establece que o Xurado Provincial de Montes Veciñais en Man Común, logo do exame da documentación presentada, ditará resolución que será publicada no <em>Diario Oficial de Galicia</em> e notificada ás comunidades interesadas.</p>
    <p>De acordo cos feitos e fundamentos de dereito expostos, o Xurado Provincial en Man Común, de acordo co informe favorable do Servizo de Montes do 22 de xaneiro de 2015, acordou por unanimidade o día 19 de febreiro de 2015 aprobar o acto de conciliación acadado pola CMVMC de Casas Vellas, Portela, Fontao, Guxinde, Ferreiros de Arriba, Queguas, Venceáns e Vilar e o Concello de Entrimo, de acordo co exposto no feito terceiro.</p>
    <p>Contra esta resolución, que pon fin á vía administrativa, poderase interpoñer recurso potestativo de reposición perante o Xurado Provincial de Clasificación de Montes Veciñais en Man Común de Ourense no prazo dun mes, ou ben directamente recurso contencioso-administrativo perante o Xulgado do Contencioso-Administrativo de Ourense, no prazo de dous meses contados desde o día seguinte ao desta resolución, de acordo co disposto no artigo 12 da Lei 13/1989 (citada), nos artigos 116 e 117 da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro, e nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Ourense, 17 de marzo de 2015</p>
    <footer><p>Yago Borrajo Sánchez<br>Presidente do Xurado Provincial de Clasificación de Montes Veciñais<br>en Man Común de Ourense</p></footer>

