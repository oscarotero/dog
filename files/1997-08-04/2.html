---
date: '1997-08-04'
id: '9572'
page: 7
number: 148
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Resolución do 15 de xullo de 1997, da Dirección Xeral de Ordenación Educativa
  e de Formación Profesional, pola que se conceden axudas para o desenvolvemento
  de proxectos educativos conxuntos no marco do Programa Sócrates, Lingua,
  Acción E, realizados entre o 1 de xullo de 1997 e o 20 de decembro de 1997.
range: Resolución
url: 'https://www.xunta.gal/dog/Publicados/1997/19970804/Anuncio9572_gl.html'
---
<p>Por orde da Consellería de Educación do 10 de febreiro de 1997 (DOG do 7 de marzo), convocáronse axudas para o desenvolvemento de proxectos educativos conxuntos no marco do Programa Sócrates, Lingua, Acción E.</p>
<p>De conformidade co disposto no apartado décimo da citada orde,</p>
<p>RESOLVO:</p>
<p>Primeiro.-Adxudicar axudas, pola contía que se indica, para a realización de intercambios, encontros escolares e visitas preparatorias desenvolvidas entre o 1 de xullo de 1997 e o 20 de decembro de 1997, ós centros que figuran relacionados no anexo I. Non quedan centros en listas de espera nin hai excluídos.</p>
<p>Segundo.-O libramento das axudas ós centros realizarase a través da Axencia Nacional Sócrates. A dita axencia enviará a cada un dos centros seleccionados o modelo de contrato elaborado pola Comisión Europea. Este documento deberá ser cuberto e asinado polo director do centro e remitido posteriormente á Axencia Nacional Sócrates.</p>
<p>Terceiro.-Unha vez recibidos os fondos da Comisión Europea, a Axencia Nacional Sócrates iniciará a tramitación para efectua-lo libramento das cantidades correspondentes a cada un dos centros seleccionados, de acordo co establecido nos contratos asinados polos ditos centros.</p>
<p>Cuarto.-De acordo coa normativa vixente, os beneficiarios deste tipo de axudas quedan obrigados a:</p>
<p>1. Comunicar, se é o caso, a obtención de subvencións ou axudas para a mesma finalidade de calquera administración ou ente público ou privado, nacional ou internacional.</p>
<p>2. Someterse ás actuacións de comprobación que, se é o caso, poida efectua-la Consellería de Educación e Ordenación Universitaria, así como a Axencia Nacional Sócrates e a Comisión Europea.</p>
<p>3. Xustifica- lo correcto investimento das axudas recibidas mediante a presentación da seguinte documentación:</p>
<p>3.1. Memorias.</p>
<p>Os centros beneficiarios enviarán a memoria descritiva do proxecto educativo conxunto (PEC), cunha extensión máxima de 25 folios. A dita memoria reflectirá o grao de cumprimento dos obxectivos programados, o número de alumnos participantes e a avaliación das actividades levadas a cabo, incluíndo elementos de análise por parte dos alumnos. Poderá xuntarse material audiovisual.</p>
<p>Os centros beneficiarios de visita preparatoria deberán elaborar unha breve memoria, estas deberán remitirse á Dirección Xeral de Ordenación Educativa e de Formación Profesional (Edificio San Lázaro 107. 15771 Santiago de Compostela), especificando Programa Sócrates, Lingua, Acción E, no prazo dun mes desde a finalización da actividade.</p>
<p>3.2. Xustificación económica.</p>
<p>3.2.1. Certificado do director do centro que exprese que quedou cumprida a finalidade que motivou a concesión da axuda.</p>
<p>3.2.2. Certificación do consello escolar sobre a aplicación dada á axuda recibida, que substituirá</p>
<p>os xustificantes orixinais, que quedarán en poder dos centros á disposición do Tribunal de Contas e da Intervención Xeneral da Administración do Estado para a realización das comprobacións oportunas no ámbito das súas respectivas competencias.</p>
<p>3.2.3. Ficha financeira segundo o modelo que a Axencia Nacional Sócrates enviará ó centro seleccionado xunto co contrato.</p>
<p>A citada documentación deberá remitirse á Axencia Nacional Sócrates (Bravo Murillo 38. Madrid 28015).</p>
<p>Quinto.-A non xustificación da axuda percibida conforme o disposto nestas bases implicará o reintegro á Axencia Nacional Sócrates das cantidades non xustificadas e as esixencias dos xuros de demora, sen prexuízo das responsabilidades administrativas en que poida incorrer conforme os artigos 81 e 82 da vixente Lei xeral orzamentaria na súa nova redacción dada pola Lei 31/1990, do 27 de decembro.</p>
<p>Sexto.-Calquera alteración das condicións tidas en conta para a concesión das axudas e, en todo caso, a obtención concorrente de subvencións ou axudas outorgadas por outras administracións ou entes públicos ou privados, nacionais ou internacionais, poderá dar lugar á modificación da resolución da concesión.</p>
<p>Sétimo.-Contra a resolución de adxudicación, os centros interesados poderán interpoñer no prazo dun mes recurso ordinario ante o conselleiro de Educación e Ordenación Universitaria.</p>
<p>Oitavo.-A presente resolución entrará en vigor o día siguiente ó da súa publicación no Diario Oficial de Galicia.</p>
<p>Santiago de Compostela, 15 de xullo de 1997.</p>
<p>José Luis Mira Lema</p>
<p>Director xeral de Ordenación Educativa</p>
<p>e de Formación Profesional</p>
<p>ANEXO I</p>
<p>Relación de beneficiarios das axudas e contía</p>
<p>Proxectos educativos conxuntos</p>
<table><tbody><tr><td></td></tr>
<tr><td></td></tr>
<tr><td>Centro escolar</td><td>Localidade</td><td>Provincia</td><td>ECUs</td><td>País</td><td>Centro asociado</td></tr>
<tr><td></td></tr>
</tbody></table>
<table><tbody><tr><td>IB Lucus Augusti</td><td>Lugo</td><td>Lugo</td><td>6240</td><td>Dinamarca</td><td>Skive Gymnasium. Skive.</td></tr>
<tr><td></td></tr>
<tr><td>IB Alfredo Brañas</td><td>Carballo</td><td>A Coruña</td><td>7050</td><td>Italia</td><td>I. Tec. Pío de la Torre</td></tr>
<tr><td></td></tr>
<tr><td>IB Eduardo Pondal</td><td>A Coruña</td><td>A Coruña</td><td>7050</td><td>Italia</td><td>I. M da Passano/I.C. Darwin</td></tr>
<tr><td></td></tr>
<tr><td>IES San Cibrao</td><td>San Cibrao.Cervo</td><td>Lugo</td><td>6510</td><td>Inglaterra</td><td>Prince William School</td></tr>
<tr><td></td></tr>
<tr><td>Escola Oficial de Idiomas</td><td>Pontevedra</td><td>Pontevedra</td><td>10806</td><td>Suecia</td><td>Brinellsklan. Fagersta</td></tr>
<tr><td></td></tr>
<tr><td>IES Ribeira do Louro</td><td>O Porriño</td><td>Pontevedra</td><td>4700</td><td>Inglaterra</td><td>Kent College</td></tr>
<tr><td></td></tr></tbody></table>
<p>Visitas preparatorias</p>
<table><tbody><tr><td></td></tr>
<tr><td></td></tr>
<tr><td>Centro escolar</td><td>Localidade</td><td>Provincia</td><td>ECUs</td><td>País</td><td>Centro asociado</td></tr>
<tr><td></td></tr>
</tbody></table>
<table><tbody><tr><td>IES Isidro Parga Pondal</td><td>Carballo</td><td>A Coruña</td><td>1400</td><td>Francia</td><td>Lycée Pierre de Courbertin</td></tr>
<tr><td></td></tr>
<tr><td>IESP Cangas</td><td>Cangas</td><td>Pontevedra</td><td>1600</td><td>Inglaterra</td><td>The Dearne High School</td></tr>
<tr><td></td></tr>
<tr><td>IB Alfredo Brañas</td><td>Carballo</td><td>A Coruña</td><td>1600</td><td>Italia</td><td>I. Piu La Torre</td></tr>
<tr><td></td></tr>
<tr><td>IB R. Oriental do Uruguay</td><td>Vigo</td><td>Pontevedra</td><td>800</td><td>Italia</td><td>Liceo Annesso Convitto
Tolomei</td></tr>
<tr><td></td></tr>
<tr><td>IES Isidro Parga Pondal</td><td>Carballo</td><td>A Coruña</td><td>1600</td><td>Italia</td><td>Liceo Scientífico Nicola
Copernico</td></tr>
<tr><td></td></tr></tbody></table>
<p>5483</p>

