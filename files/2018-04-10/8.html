---
date: '2018-04-10'
id: O150-030418-0001
page: 19512
number: 69
agency: Escola Galega de Administración Pública
section: III. Outras disposicións.
title: >-
  RESOLUCIÓN do 2 de abril de 2018 pola que se convocan cursos de prevención de
  riscos laborais en primeiros auxilios, loita contra incendios e evacuación.
range: Resolución
url: >-
  https://www.xunta.gal/dog/Publicados/2018/20180410/AnuncioO150-030418-0001_gl.html
---
<p>De acordo co Convenio de colaboración subscrito con data do 13 de marzo de 2018, entre a Escola Galega de Administración Pública (en diante, EGAP) e Cualtis, S.L.U., para o desenvolvemento de actividades de formación, divulgación e investigación, convócanse cursos de prevención de riscos laborais en primeiros auxilios, loita contra incendios e evacuación,</p>
    <h2>RESOLVO:</h2>
    <p>Convocar os cursos que figuran no anexo II, que deberán desenvolverse segundo as bases detalladas no anexo I.</p>
    <p>Santiago de Compostela, 2 de abril de 2018</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>
    <h2>ANEXO I</h2>
    <p>Primeira. Requisitos das persoas participantes</p>
    <p>Persoal que presta servizos nos seguintes centros administrativos de Lugo, Santiago de Compostela e Pontevedra.</p>
    <p>Segunda. Desenvolvemento das actividades de formación</p>
    <p>As actividades formativas realizaranse cos requirimentos, a duración e as condicións que para cada un deles se indiquen na convocatoria. A información relativa ao desenvolvemento das actividades, así como as súas posibles modificacións, será actualizada e ampliada na páxina web &lt;https://egap.xunta.gal&gt;.</p>
    <p>Terceira. Solicitudes e prazos</p>
    <p>1. O prazo de presentación de solicitudes será de oito días naturais contados a partir do seguinte ao da publicación desta resolución no Diario Oficial de Galicia.</p>
    <p>2. As solicitudes de participación nas actividades formativas só poderán realizarse mediante o formulario de matrícula telemática dispoñible no enderezo &lt;https://egap.xunta.gal/matricula&gt; desde as 8.00 horas da data de inicio do prazo de presentación de solicitudes e ata as 23.55 horas da data de finalización. As solicitudes entenderanse presentadas unha vez que se complete correctamente o proceso de matriculación.</p>
    <p>3. Serán excluídas automaticamente aquelas solicitudes que non se axusten ao formulario de solicitude, non teñan cubertos correctamente os datos precisos para a realización do proceso de selección ou sexan presentadas fóra de prazo.</p>
    <p>4. As persoas que oculten ou falseen datos esenciais para a selección serán automaticamente excluídas das actividades solicitadas e pasarán ao final das listas de todas as actividades formativas que soliciten e cuxo prazo de matrícula comece dentro do ano seguinte contado desde que se detecte o feito.</p>
    <p>5. As persoas interesadas en recibir mensaxes sobre o proceso de selección deberán facilitar un enderezo de correo electrónico e/ou un número de teléfono móbil.</p>
    <p>6. As persoas que necesiten acreditar circunstancias específicas (discapacidade, permiso de maternidade, etc.) de acordo cos criterios de selección deberán remitirlle á EGAP a correspondente documentación complementaria, xunto cunha copia do formulario da matrícula, ao enderezo de correo electrónico &lt;xestion.egap@xunta.gal&gt;, sen prexuízo do previsto no artigo 16.4 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro). A devandita documentación deberá enviarse por unha única das vías indicadas, no caso contrario só serán considerados os datos achegados por correo electrónico. A documentación deberá presentarse dentro do prazo sinalado no punto 1 desta base.</p>
    <p>7. A EGAP adoptará as medidas necesarias para facilitar a presentación das solicitudes. As dúbidas, as dificultades técnicas e as peticións de información complementaria serán atendidas a través dos números de teléfono 981 54 62 57, 981 54 62 54 e 981 54 63 35 e do enderezo de correo electrónico &lt;xestion.egap@xunta.gal&gt;.</p>
    <p>Cuarta. Criterios de selección</p>
    <p>Criterios xerais da EGAP, segundo a Resolución do 4 de xaneiro de 2008 (DOG do 10 de xaneiro).</p>
    <p>Quinta. Publicación das relacións do alumnado seleccionado</p>
    <p>A EGAP publicará no enderezo &lt;https://egap.xunta.gal&gt; unha relación das persoas seleccionadas para participar no dito curso, así como un número adecuado de reservas de acordo co disposto no artigo 45.1.b) da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>O prazo de presentación de alegacións será de cinco días naturais desde a súa publicación.</p>
    <p>Entenderase que as persoas que non figuren na relación foron excluídas por algunha das razóns expresadas nas bases da convocatoria ou ocupan un posto máis afastado na listaxe de agarda.</p>
    <p>Sexta. Cambios ou substitucións na selección, renuncia e asistencia</p>
    <p>1. Os cambios ou as substitucións na selección:</p>
    <p>En ningún caso serán admitidos cambios ou substitucións entre as persoas seleccionadas.</p>
    <p>2. A renuncia:</p>
    <p>a) As persoas seleccionadas só poderán renunciar á actividade formativa:</p>
    <p>– Por causa de forza maior suficientemente acreditada.</p>
    <p>– Por necesidades do servizo debidamente motivadas por parte das persoas responsables dos centros directivos.</p>
    <p>– Por outras causas xustificadas documentalmente.</p>
    <p>b) A renuncia debe ser comunicada por escrito á Escola Galega de Administración Pública cunha antelación mínima de tres días naturais anteriores ao inicio da actividade formativa. Na páxina web da escola está dispoñible un modelo de renuncia.</p>
    <p>Para isto poderase utilizar, alén do previsto no artigo 16.4 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), o enderezo de correo electrónico &lt;xestion.egap@xunta.gal&gt;.</p>
    <p>c) As persoas que incumpran o previsto nas liñas a) e b) pasarán ao final das listaxes de agarda de todas as actividades formativas que soliciten e cuxo prazo de matrícula comece dentro do ano seguinte contado a partir do día da finalización desta actividade.</p>
    <p>3. As faltas de asistencia nas actividades presenciais:</p>
    <p>1. Non poden superar en ningún caso o 10 % das horas lectivas presenciais. En todo caso, as faltas de asistencia deberán xustificarse documentalmente ante as persoas responsables da actividade formativa nun prazo máximo de 10 días contados a partir do día da finalización desta actividade. As persoas que incumpran o antedito perderán o dereito ao certificado de participación na actividade formativa.</p>
    <p>2. Aquelas persoas cuxas faltas de asistencia superen o 50 % das horas lectivas presenciais, pasarán ao final das listaxes de agarda de todas as actividades formativas que soliciten e cuxo prazo de matrícula comece dentro do ano seguinte contado a partir do día da finalización desta actividade.</p>
    <p>Sétima. Realización de probas</p>
    <p>Para poder superar as actividades de formación, o alumnado deberá superar unha proba de avaliación que se realizará ao final delas.</p>
    <p>Oitava. Certificados</p>
    <p>Para a obtención do certificado de aproveitamento o alumnado deberá obter a avaliación positiva do seu profesorado, o cal emitirá un informe en que declare apto ou non apto cada alumno/a en función do resultado da proba de avaliación.</p>
    <p>Novena. Facultades da EGAP</p>
    <p>1. A EGAP e Cualtis poderán modificar o desenvolvemento, as datas e os lugares da actividade formativa, así como resolver todas as continxencias que poidan xurdir.</p>
    <p>2. No suposto de que o número de admitidos/as sexa inferior ao 50 % das prazas convocadas, a EGAP e Cualtis resérvanse o dereito a suspender, cancelar ou agrupar varias edicións das actividades, caso no que empregará os medios de notificación ás persoas interesadas previstos na normativa vixente.</p>
    <p>3. A EGAP e Cualtis garantirán na totalidade das actividades derivadas desta convocatoria a promoción da igualdade real e efectiva entre mulleres e homes, a eliminación de calquera tipo de discriminación e o fomento dos dereitos de conciliación.</p>
    <h2>ANEXO II</h2>
    <p>• Código: CV18020.</p>
    <p>Área de coñecemento: coñecementos transversais.</p>
    <p>Nome do curso: prevención de riscos laborais en primeiros auxilios, loita contra incendios e evacuación (Lugo).</p>
    <p>1. Obxectivos.</p>
    <p>Formar os integrantes dos grupos de acción das medidas de emerxencia dos centros de traballo da Xunta de Galicia segundo sinala a Lei 31/1995, de prevención de riscos laborais, no seu artigo 20.</p>
    <p>2. Destinatarios/as.</p>
    <p>Persoal que presta servizos nos seguintes centros de Lugo: 1. Edificio Administrativo de Lugo; 2. Xulgados provinciais de Lugo; 3. Oficinas de emprego de Lugo; 4. Centro de formación ocupacional de Lugo; 5. Escolas infantís de Lugo; 6. Oficinas agrarias.</p>
    <p>3. Desenvolvemento.</p>
    <p>Modalidade: presencial.</p>
    <p>Duración: 12 horas.</p>
    <p>Edicións: cinco.</p>
    <p>Primeira edición:</p>
    <p>Lugar: Lugo, centro territorial do Issga, rolda de Fingoi, nº 170.</p>
    <p>Datas: 24 e 25 de abril de 2018.</p>
    <p>Horario: das 9.00 ás 15.00 horas.</p>
    <p>Prazas: 25.</p>
    <p>Segunda edición:</p>
    <p>Lugar: Lugo, centro territorial do Issga, rolda de Fingoi, nº 170.</p>
    <p>Datas: 26 e 27 de abril de 2018.</p>
    <p>Horario: das 9.00 ás 15.00 horas.</p>
    <p>Prazas: 25.</p>
    <p>Terceira edición:</p>
    <p>Lugar: Lugo, centro territorial do Issga, rolda de Fingoi, nº 170.</p>
    <p>Datas: 3 e 4 de maio de 2018.</p>
    <p>Horario: das 9.00 ás 15.00 horas.</p>
    <p>Prazas: 25.</p>
    <p>Cuarta edición:</p>
    <p>Lugar: Lugo, centro territorial do Issga, rolda de Fingoi, nº 170.</p>
    <p>Datas: 7 e 8 de maio de 2018.</p>
    <p>Horario: das 9.00 ás 15.00 horas.</p>
    <p>Prazas: 25.</p>
    <p>Quinta edición:</p>
    <p>Lugar: Lugo, centro territorial do Issga, rolda de Fingoi, nº 170.</p>
    <p>Datas: 10 e 11 de maio de 2018.</p>
    <p>Horario: das 9.00 ás 15.00 horas.</p>
    <p>Prazas: 25.</p>
    <p>4. Contido.</p>
    <p>– Organización e actuación dos grupos de acción en caso de emerxencia.</p>
    <p>– Primeiros auxilios:</p>
    <p>Conceptos básicos.</p>
    <p>Cuestións prácticas.</p>
    <p>– Incendios: conceptos básicos, axentes extintores, equipos de protección contra incendios. Prácticas con lume real: os extintores.</p>
    <p>• Código: CV18021.</p>
    <p>Área de coñecemento: coñecementos transversais.</p>
    <p>Nome do curso: prevención de riscos laborais en primeiros auxilios, loita contra incendios e evacuación (Santiago de Compostela).</p>
    <p>1. Obxectivos.</p>
    <p>Formar os integrantes dos grupos de acción das medidas de emerxencia dos centros de traballo da Xunta de Galicia segundo sinala a Lei 31/1995, de prevención de riscos laborais, no seu artigo 20.</p>
    <p>2. Destinatarios/as.</p>
    <p>Persoal que presta servizos nos seguintes centros de Santiago de Compostela: 1. Centro Coordinador de Información e Documentación Xuvenil; 2. Biblioteca Pública de Santiago Ánxel Casal; 3. Secretaría Xeral de Política Lingüística; 4. Consello Consultivo de Galicia; 5. Consello Económico e Social de Galicia-CES-Galicia; 6. Consello Galego de Relacións Laborais; 7. Axencia Tributaria de Galicia-Atriga; 8. Instituto de Estudos Galegos Padre Sarmiento; 9. Oficina de Emprego de Santiago-Centro; 10. Oficina de Emprego de Santiago-Norte; 11. Museo Pedagóxico de Galicia-Mupega; 12. Centro de Novas Tecnoloxías; 13. Axencia Galega de Innovación-Gain; 14. Escola Galega de Administración Pública; 15. Secretaría Xeral para o Deporte; 16. Dirección Xeral de Xustiza; 17. Dirección Xeral de Administración Local; 18. Oficina Central do Programa Reconduce.</p>
    <p>3. Desenvolvemento.</p>
    <p>Modalidade: presencial.</p>
    <p>Duración: 12 horas.</p>
    <p>Edicións: cinco.</p>
    <p>Primeira edición:</p>
    <p>Lugar: Santiago de Compostela, sede da Escola Galega de Administración Pública, rúa Madrid, nº 2-4.</p>
    <p>Datas: 15 e 16 de maio de 2018.</p>
    <p>Horario: das 8.30 ás 14.30 horas.</p>
    <p>Prazas: 25.</p>
    <p>Segunda edición:</p>
    <p>Lugar: Santiago de Compostela, sede da Escola Galega de Administración Pública, rúa Madrid, nº 2-4.</p>
    <p>Datas: 24 e 25 de maio de 2018.</p>
    <p>Horario: das 8.30 ás 14.30 horas.</p>
    <p>Prazas: 25.</p>
    <p>Terceira edición:</p>
    <p>Lugar: Santiago de Compostela, sede do Museo Pedagóxico de Galicia, rúa San Lázaro, nº 107.</p>
    <p>Datas: 3 e 4 de maio de 2018.</p>
    <p>Horario: das 8.30 ás 14.30 horas.</p>
    <p>Prazas: 25.</p>
    <p>Cuarta edición:</p>
    <p>Lugar: Santiago de Compostela, sede do Pazo de San Roque, rúa San Lázaro, nº 2.</p>
    <p>Datas: 26 e 27 de abril de 2018.</p>
    <p>Horario: das 8.30 ás 14.30 horas.</p>
    <p>Prazas: 25.</p>
    <p>Quinta edición:</p>
    <p>Lugar: Santiago de Compostela, sede do Pazo de San Roque, rúa San Lázaro, nº 2.</p>
    <p>Datas: 10 e 11 de maio de 2018.</p>
    <p>Horario: das 8.30 ás 14.30 horas.</p>
    <p>Prazas: 25.</p>
    <p>4. Contido.</p>
    <p>– Organización e actuación dos grupos de acción en caso de emerxencia.</p>
    <p>– Primeiros auxilios:</p>
    <p>Conceptos básicos.</p>
    <p>Cuestións prácticas.</p>
    <p>– Incendios: conceptos básicos, axentes extintores, equipos de protección contra incendios. Prácticas con lume real: os extintores.</p>
    <p>• Código: CV18022.</p>
    <p>Área de coñecemento: coñecementos transversais.</p>
    <p>Nome do curso: prevención de riscos laborais en primeiros auxilios, loita contra incendios e evacuación (Pontevedra).</p>
    <p>1. Obxectivos.</p>
    <p>Formar os integrantes dos grupos de acción das medidas de emerxencia dos centros de traballo da Xunta de Galicia segundo sinala a Lei 31/1995, de prevención de riscos laborais, no seu artigo 20.</p>
    <p>2. Destinatarios/as.</p>
    <p>Persoal que presta servizos no Edificio Administrativo de Pontevedra.</p>
    <p>3. Desenvolvemento.</p>
    <p>Modalidade: presencial.</p>
    <p>Duración: 6 horas.</p>
    <p>Edicións: cinco.</p>
    <p>Lugar: aula 3 do Edificio Administrativo de Pontevedra, avenida Fernández Ladreda, nº 43.</p>
    <p>Horario: das 8.30 ás 14.30 horas.</p>
    <p>Prazas: 27 por edición.</p>
    <p>Datas:</p>
    <p>Primeira edición: 2 maio de 2018.</p>
    <p>Segunda edición: 4 maio de 2018.</p>
    <p>Terceira edición: 7 maio de 2018.</p>
    <p>Cuarta edición: 9 maio de 2018.</p>
    <p>Quinta edición: 11 maio de 2018.</p>
    <p>4. Contido.</p>
    <p>– Organización e actuación dos grupos de acción en caso de emerxencia.</p>
    <p>– Primeiros auxilios:</p>
    <p>Conceptos básicos.</p>
    <p>Cuestións prácticas.</p>
    <p>– Incendios: conceptos básicos, axentes extintores, equipos de protección contra incendios. Prácticas con lume real: os extintores.</p>

