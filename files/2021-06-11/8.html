---
date: '2021-06-11'
id: G0598-030621-0008
page: 28982
number: 110
agency: 'Consellería de Cultura, Educación e Universidade'
section: III. Outras disposicións.
title: >-
  RESOLUCIÓN do 31 de maio de 2021, da Secretaría Xeral de Educación e Formación
  Profesional, pola que se regula a incorporación e impartición do programa de
  dobre titulación de bacharelato e baccalauréat -Bachibac- nos centros
  educativos sostidos con fondos públicos da Comunidade Autónoma de Galicia para
  o curso 2021/22.
range: Resolución
url: >-
  https://www.xunta.gal/dog/Publicados/2021/20210611/AnuncioG0598-030621-0008_gl.html
---
<p>Co obxecto de regular a incorporación e impartición do programa de dobre titulación de bacharelato e baccalauréat –Bachibac– nos centros educativos sostidos con fondos públicos da Comunidade Autónoma de Galicia para o curso 2021/22, resolvo anunciar:</p>
    <p>Primeiro. Que a regulación e convocatoria da incorporación e impartición do programa de dobre titulación de bacharelato e baccalauréat –<em>Bachibac</em>– nos centros educativos sostidos con fondos públicos da Comunidade Autónoma de Galicia para o curso 2021/22 estará dispoñible na páxina web da Consellería de Cultura, Educación e Universidade www.edu.xunta.gal/portal</p>
    <p>Segundo. Que o prazo de presentación de solicitudes será de quince días hábiles contados a partir do día seguinte do anuncio da presente resolución no Diario Oficial de Galicia. Se o último día de prazo for inhábil, entenderase prorrogado ao primeiro día hábil seguinte.</p>
    <p>Terceiro. Que os centros docentes que desexen impartir o programa <em>Bachibac</em> deberán formular a súa solicitude ante a Secretaría xeral de Educación e Formación Profesional conforme o modelo que figura como anexo I da convocatoria e dirixila á Secretaría Xeral de Educación e Formación Profesional da Consellería de Cultura, Educación e Universidade. </p>
    <p>Santiago de Compostela, 31 de maio de 2021</p>
    <footer><p>José Luis Mira Lema<br>Secretario xeral de Educación e Formación Profesional</p></footer>

