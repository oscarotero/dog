---
date: '1995-11-13'
id: 5C52
page: 8
number: 217
agency: CONSELLERÍA DE ECONOMÍA E FACENDA
section: VI. ANUNCIOS
title: >-
  Resolución do 30 de outubro de 1995, da Secretaría Xeral e do Patrimonio da
  Consellería de Economía e Facenda, pola que se convoca concurso público aberto
  para a contratación dos servicios de asesoramento e mediación dos seguros
  privados.
range: Resolución
url: 'https://www.xunta.gal/dog/Publicados/1995/19951113/Anuncio5C52_gl.html'
---
<p>Obxecto.</p>
<p>Será obxecto deste contrato a prestación á Administración da Comunidade Autónoma de Galicia dos servicios de mediación e asesoramento profesional preparatorios da formalización de contratos de seguros e reaseguros privados, así como a posterior asistencia ó tomador do seguro, ó asegurado ou ó beneficiario do seguro.</p>
<p>Os servicios descritos refírense ós seguintes grupos de riscos:</p>
<p>I: Riscos patrimoniais (continente e contido) de tódolos bens inmobles e mobles que integran o patrimonio da Comunidade Autónoma de Galicia, coa excepción dos inmobles en alugueiro, así como de todos aqueles en que ostente a posesión por calquera título.</p>
<p>II: Riscos derivados de responsabilidade civil en que poida incorre-la Administración da Comunidade Autónoma de Galicia e os seus organismos autónomos, xa sexa en razón dos seus bens, pola súa actividade o por calquera outra circunstancia relevante.</p>
<p>III: Riscos persoais referidos a accidentes e vida.</p>
<p>Dos tres anteriores quedan excluídos os riscos correspondentes ó lote IV.</p>
<p>IV: Riscos patrimoniais, persoais e de responsabilidade civil derivados do uso de vehículos de motor (automóbiles, embarcacións, etc).</p>
<p>Prazo.</p>
<p>O prazo máximo será de dous anos, contados a partir da data da sinatura do contrato.</p>
<p>Fianza.</p>
<p>Fianza provisional polo importe de 1.640.000 pesetas e fianza definitiva polo importe de 3.280.000 pesetas.</p>
<p>Condicións dos licitadores.</p>
<p>a) Persoas físicas, corredores de seguros que, posuíndo a correspondente titulación profesional, realicen a actividade mercantil de mediación en seguros privados sen manteren vínculos que supoñan afección con entidades aseguradoras con perda de independencia respecto a estas, e ofrecendo asesoramento profesional imparcial a quen demande a cobertura dos riscos que poidan afectarlles.</p>
<p>b) Sociedades mercantís nas que os seus estatutos recollan dentro do seu obxecto social a realización de actividades de corretaxe de seguros, con sometemento á lexislación específica de mediación de seguros privados.</p>
<p>Exposición de plegos de cláusulas.</p>
<p>Poderán ser examinados nas dependencias da Secretaría Xeral Técnica e do Patrimonio, Subdirección Xeral do Patrimonio, da Consellería de Economía e Facenda, edificio administrativo de San Caetano, Santiago de Compostela, durante o período de presentación de proposicións, todolos días laborables, excepto sábados, das 9 as 14 horas.</p>
<p>Lugar e prazo de proposicións.</p>
<p>As proposicións presentaranse xunto co resto da documentación esixida polo plego de cláusulas administrativas particulares no rexistro xeral da Consellería de Economía e Facenda, de 9 a 14 horas, todolos días laborables, excepto sábados.</p>
<p>O prazo de presentación de proposicións, que comezará o día seguinte ó da publicación da presente resolución de convocatoria do concurso no Diario Oficial de Galicia, rematará transcorridos 52 días naturais.</p>
<p>Apertura de proposicións.</p>
<p>O acto de apertura de proposicións terá lugar nas dependencias da Secretaría Xeral e do Patrimono ás 10 horas do terceiro día seguinte ó de finalización do prazo de presentación.</p>
<p>Aboamento dos anuncios.</p>
<p>Será por conta do adxudicatario ou adxudicatarios que deberán xustifica-lo seu abonamento antes da sinatura do contrato.</p>
<p>Santiago de Compostela, 30 de outubro de 1995.</p>
<p>Emilio Álvarez Rey</p>
<p>Secretario xeral e do Patrimonio da Consellería de Economía e Facenda</p>
<p>95-6981</p>

