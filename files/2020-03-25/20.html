---
date: '2020-03-25'
id: G0424-040320-0001
page: 17346
number: 59
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ACORDO do 11 de marzo de 2020, da Xefatura Territorial da Coruña, polo que se
  somete a información pública a solicitude de autorización administrativa
  previa, de construción e declaración de utilidade pública, en concreto, dunha
  instalación de distribución eléctrica no concello de Teo (expediente-e IN407A
  2020/5-1).
range: Acordo
url: >-
  https://www.xunta.gal/dog/Publicados/2020/20200325/AnuncioG0424-040320-0001_gl.html
---
<p>Expediente-e: IN407A 2020/5-1.</p>
    <p>Solicitante: UFD Distribución Electricidad S.A.</p>
    <p>Denominación: LMTS., CTC. e RBT. Calo, no lugar de Calo.</p>
    <p>Concello: Teo.</p>
    <p>Características técnicas:</p>
    <p>– Construción dun novo CT de 250 kVA/20 kV localizado nos arredores do centro de carga, así como a correspondente acometida de MT necesaria para dar servizo ao CT de tipo prefabricado compacto manobra exterior con envolvente de formigón 2 L+1 P telecontrolado.</p>
    <p>– Liña de servizo ao CT de MT soterrada en condutores de tipo RHZ1-2 OL-12/20 kV-3 (1×240 Al), canalizados en gabia de dimensións 0,40 metros de largo e de entre 1,00 e 1,40 metros de profundidade, aloxados no interior de senllas tubaxes de polipropileno de Ø 160 mm A LMT terá o seu inicio nos pasos aéreo-soterrados para realizar no apoio nº 29 existente de tipo C-22/2000 da LMT SNT840, onde se instalarán pararraios autoválvulas de 24 kV/10 kA no treito entre a derivada ao CT Casalonga e a derivada ao CT particular Carballal e rematará no CT proxectado (entrada e saída), con lonxitude total de 300 m.</p>
    <p>– Para o cruzamento coa estrada N-550 realizarase unha perforación dirixida con seis tubaxes de polietileno de Ø 160 mm, cunha lonxitude do cruzamento de 26 m.</p>
    <p>Lexislación de aplicación:</p>
    <p>1. Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>2. Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>3. Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>4. Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>5. Resolución do 19 de febreiro de 2014 pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <p>6. Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>7. Decreto do 26 de abril de 1957 polo que se aproba o regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta con este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>Todas aquelas persoas ou entidades que se consideren afectadas poderán examinar o expediente e presentar alegacións no Servizo de Enerxía e Minas da Xefatura Territorial de Economía, Emprego e Industria, sita na rúa Vicente Ferrer, núm. 2, 2º andar, 15071 A Coruña, no prazo de vinte días a partir do día seguinte ao da derradeira publicación deste acordo.</p>
    <p>Así mesmo, para dar cumprimento ao disposto no artigo 44 da Lei 39/2015, do 1 de outubro, cando as persoas propietarias ou titulares de dereitos sobre predios afectados sexan descoñecidos, se ignore o lugar de notificación ou ben, intentada esta, non se puidese practicar, a notificación farase por medio dun anuncio publicado no <em>Boletín Oficial del Estado</em>.</p>
    <p>A Coruña, 11 de marzo de 2020</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <p>Expediente-e: IN407A 2020/5-1.</p>
    <p>Solicitante: UFD Distribución Electricidad, S.A.</p>
    <p>Denominación: LMTS, CTC e RBT Calo, no lugar de Calo.</p>
    <p>Concello: Teo.</p>
    <p>Relación de propietarias/os, bens e dereitos afectados:</p>
    <p>Número de predio: 2.</p>
    <p>Paraxe: Casalonga.</p>
    <p>Cultivo: monte alto.</p>
    <p>Propietario: Amador Silva Costoya.</p>
    <p>Afección de solo en pleno dominio: </p>
    <p>– Apoio nº: centro de transformación caseta e aceso.</p>
    <p>– M2: 43,0.</p>

