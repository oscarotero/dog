---
date: '2003-04-08'
id: CE7A
page: 4
number: 69
agency: CONCELLO DE VILA DE CRUCES
section: VI. ANUNCIOS
title: Edicto.
range: Edicto.
url: 'https://www.xunta.gal/dog/Publicados/2003/20030408/AnuncioCE7A_gl.html'
---
<p>Aprobados inicialmente pola Comisión de Goberno, en sesión do 20 de febreiro de 2003, os pregos de cláusulas administrativas e técnicas que rexerán o concurso público por procedemento aberto do contrato para a adquisición de subministración de equipamento mobiliario e escenario no edificio de usos múltiples (Auditorio), expoñéndose ó público por un prazo de oito días hábiles, para os efectos de que os interesados poidan examinalos e formula-las alegacións que consideren oportunas.</p>
<p>Pola súa vez convócase licitación pública para a adxudicación da citada subministración, que quedaría aprazada no suposto de presentarse reclamacións ós pregos de bases, restablecéndose o que reste, a partir do día seguinte ó da resolución destas.</p>
<p>Obxecto. É a adxudicación, mediante concurso polo procedemento aberto, da subministración de</p>
<p>equipamento mobiliario e escenario no edificio de usos múltiples (Auditorio).</p>
<p>Tipo de licitación. 96.742,54 euros.</p>
<p>Prazo de entrega. 2 meses.</p>
<p>Garantía. A provisión establécese en 1.934,85 euros. A definitiva igual ó 4% do importe da adxudicación.</p>
<p>Presentación de proposicións. Presentaranse en sobres individuais na secretaría do concello, de 9 a 13 horas, durante o prazo de 26 días naturais, contados desde o día seguinte ó da publicación deste anuncio no BOP.</p>
<p>Apertura de plicas. Terá lugar ás nove horas do primeiro día hábil, seguinte ó que remate o prazo de presentación de proposicións. Se este fose sábado, terá lugar o primeiro día hábil seguinte.</p>
<p>Criterios de adxudicación. Serán os fixados na cláusula do correspondente prego de condicións.</p>
<p>Modelo de proposicións. O recollido na correspondente cláusula do prego de condicións. Os licitadores presentarán simultaneamente coa proposición e en sobre pechado os documentos que se indican na referida cláusula.</p>
<p>Gastos. Serán por conta do adxudicatario os gastos dos anuncios, así como tódolos derivados do contrato, incluídos os de transporte e entrega da subministración.</p>
<p>Vila de Cruces, 6 de marzo de 2003.</p>
<p>O alcalde-presidente</p>
<p>Rubricado</p>

