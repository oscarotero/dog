---
date: '2003-04-08'
id: CD76
page: 4
number: 69
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 13 de febreiro de 2003, da Delegación Provincial da Coruña, pola
  que se dispón o depósito e a publicación, no Diario Oficial de Galicia, da
  revisión salarial do convenio colectivo do sector de transporte de mercadorías
  por estrada.
range: Resolución
url: 'https://www.xunta.gal/dog/Publicados/2003/20030408/AnuncioCD76_gl.html'
---
<p>Visto o expediente da revisión salarial do convenio colectivo do sector de transporte de mercadorías por estrada, que tivo entrada nesta delegación provincial o día 23-1-2003, completado o 7-2-2003, subscrito pola comisión paritaria do convenio colectivo do sector de transporte de mercadorías por estrada da provincia da Coruña o día 22-1-2003, de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro rexistro de convenios colectivos de traballo, que consta</p>
<p>nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 13 de febreiro de 2003.</p>
<p>Elisa Madarro González</p>
<p>Delegada provincial da Coruña</p>
<p>Acta da comisión paritaria do convenio colectivo de transporte de mercadorías por estrada da provincia da Coruña</p>
<p>Na cidade da Coruña, ás 18 horas do día 22 de xaneiro do ano 2003, reúnese a comisión paritaria do convenio colectivo de transporte de mercadorías por estrada da provincia da Coruña, nos locais da Confederación de Empresarios da Coruña, producíndose os seguintes acordos:</p>
<p>1º Anular das táboas salariais as categorías de aspirantes de 16 e 17 anos do grupo 2, subgrupo A: persoal de movemento e a de mozo dos recados de 16 a 17 anos do grupo 5, de acordo coas instruccións da delegación provincial da Consellería de Xustiza, Interior e Relacións Laborais.</p>
<p>2º Ante as distintas redaccións publicadas no DOG e BOP, esta comisión paritaria acorda que a única redacción válida do convenio colectivo de transportes de mercadorías por estrada da provincia da Coruña, en vigor, é a que no seu día asinou a mesa negociadora deste, da que se acompaña una fotocopia do citado convenio e da acta final deste á presente acta, existindo copia deste á disposición de tódolos interesados nas centrais sindicais e asociacións asinantes do convenio.</p>
<p>3º Aprobación das táboas salariais para o ano 2003 que inclúen:</p>
<p>a) Un incremento do 0,5% nos conceptos e contías recollidos no convenio con respecto ás do ano 2002.</p>
<p>b) Un incremento dun 3,5% nos conceptos e contías recollidos no convenio para o ano 2003 con respecto ás táboas de 2002.</p>
<p>E para que conste para os efectos oportunos, asino a presente acta na Coruña, 22 de xaneiro de 2003.</p>
<p>UGT: Manuel Santiso Iglesias</p>
<p>CC.OO.: Manuel López López</p>
<p>TRASCAF: José Rico Casal</p>
<p>ACOTRADES: Fernando Vaamonde Romero</p>
<p>ATRANSA: Fernando Varela López</p>

