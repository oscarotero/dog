---
date: '2003-04-08'
id: CE7E
page: 4
number: 69
agency: FEDERACIÓN GALEGA DE JUDO E D.A.
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030408/AnuncioCE7E_gl.html'
---
<p>Segundo o disposto pola asemblea xeral da Federación Galega de Judo e D.A. na súa reunión do pasado día oito de febreiro de dous mil tres, ratifícanse os estatutos desta federación coa inclusión das seguintes modificacións, que foron aprobadas por unanimidade:</p>
<p>Título I</p>
<p>Artigo 1º</p>
<p>3. Son competencia da Federación Galega de Judo e D.A. as actividades relacionadas co judo, jiu-jitsu e deportes asociados (aikido, wu-shu e tai-chi, kendo e defensa persoal).</p>
<p>Capítulo I</p>
<p>Artigo 6º</p>
<p>d) Técnicos:</p>
<p>1. A Escola Federativa.</p>
<p>2. O Comité de Árbitros.</p>
<p>3. O Colexio Galego de Árbitros de Judo e D.A.</p>
<p>4. O Colexio Galego de Profesores-Adestadores de Judo e D.A.</p>
<p>Capítulo III</p>
<p>Da xunta directiva</p>
<p>Artigo 21º</p>
<p>9. Son funcións básicas da xunta directiva:</p>
<p>d) O nomeamento e cesamento dos delegados provinciais e comarcais por proposta do presidente da federación.</p>
<p>Capítulo V</p>
<p>Sección terceira</p>
<p>Do Colexio Galego de Árbitros de Judo</p>
<p>Artigo 29º bis 1.</p>
<p>1. O Colexio Galego de Árbitros de Judo é o órgano que atende o funcionamento do colectivo arbitral do judo galego e correspóndelle o goberno, representación e administración das súas funcións.</p>
<p>2. O director será nomeado polo presidente da Federación Galega de Judo e D.A.</p>
<p>Sección cuarta</p>
<p>Do Colexio Galego de Profesores-Adestradores de Judo e D.A.</p>
<p>Artigo 29º bis 2.</p>
<p>1. O Colexio Galego de Profesores-Adestradores de Judo e D.A. á fronte do cal haberá un decano nomeado polo presidente da Federación Galega de Judo e D.A. entende directamente do funcionamento colectivo daqueles e correspóndelle, con subordinación ó presidente da Federación Galega de Judo e D.A. o seu goberno e representación.</p>
<p>2. As propostas que, nos aspectos que corresponden ó colexio, formule este, elevaranse ó presidente da Federación Galega de Judo e D.A. para a súa aprobación definitiva.</p>
<p>3. Un regulamento recollerá as funcións orgánicas e técnicas que son da súa competencia.</p>
<p>Todo o cal asino e ratifico para que conste para os efectos da súa publicación no Diario Oficial de Galicia, na Coruña, once de febreiro de dous mil tres.</p>
<p>Mario Muzas Cobo</p>
<p>Presidente da Federación Galega de Judo e D.A.</p>

