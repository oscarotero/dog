---
date: '2002-04-26'
id: 7CAA
page: 5883
number: 81
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 20 de marzo de 2002, da Delegación Provincial da Coruña, pola
  que se dispón o depósito e a publicación, no Diario Oficial de Galicia, da
  revisión salarial do convenio colectivo do sector de rematantes e serradoiros
  de madeira da provincia da Coruña.
range: Resolución
url: 'https://www.xunta.gal/dog/Publicados/2002/20020426/Anuncio7CAA_gl.html'
---
<p>Visto o expediente de revisión salarial do convenio colectivo do sector de rematantes e serradoiros de madeira da provincia da Coruña, que tivo entrada nesta delegación provincial o día 15-3-2002, subscrito en representación da parte económica pola Asociación Provincial de Rematantes y Aserradores de Madera (Apralco), e da parte social polas centrais sindicais UGT, CC.OO. e CIG o día 29-1-2002, de conformidade co disposto no artigo 90.2º e 3º do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e notificación ás representacións económica e social da comisión negociadora.</p>
<p>Segundo.-Ordena-lo depósito do citado acordo no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>A Coruña, 20 de marzo de 2002.</p>
<p>Reyes Carabel Pedreira</p>
<p>Delegada provincial da Coruña</p>
<p>Acta da comisión paritaria para a sinatura das táboas salariais do ano 2002, do convenio da industria da 1ª transformación da madeira (rematantes e serradoiros) da Coruña</p>
<p>Asistentes:</p>
<p>Parte empresarial:</p>
<p>Ramón Romero Quintáns.</p>
<p>Benito García Sánchez.</p>
<p>Manuel Piñeiro Esperante.</p>
<p>Parte sindical:</p>
<p>UGT: Juan Carlos Tubío Redondo.</p>
<p>CC.OO.: Aurora Iglesias Couselo.</p>
<p>CIG: Vicente Moreiras Sobrido.</p>
<p>En Santiago de Compostela, ás 16.30 horas do día 29 de xaneiro de 2002, reúnense os compoñentes da comisión paritaria do convenio colectivo provin</p>
<p>cial de serradoiros e rematantes da madeira da provincia da Coruña, para proceder, dándolle cumprimento ó pactado nos artigos 31, 32 e 33 do convenio vixente, á revisión e confección das táboas salariais correspondentes ó período abranguido desde o 1 de xaneiro de 2002 ata o 31 de decembro do mesmo ano.</p>
<p>Reunidas ámbalas partes, procédese á revisión salarial do período do 1 de xaneiro de 2001 ata o 31 de decembro de 2001 e á confección das táboas salariais correspondentes ó ano 2002.</p>
<p>Debatido entre as partes presentes o contido do artigo 32 do convenio vixente, acórdase que a súa interpretación garante unha revisión salarial de incrementar en 0,75 puntos o IPC real. Desta maneira, a revisión das táboas salariais e axudas de custos correspondentes ó ano 2001 serán realizadas a partir das do ano 2000 incrementadas en 3,45 puntos, correspondentes a 2,7 puntos do IPC real do ano 2001 máis 0,75 puntos. E en aplicación do artigo 31 do citado convenio, increméntanse as táboas e axudas de custos do ano 2001 xa revisadas en 2,75 puntos, correspondentes a 2 puntos de IPC previsto para o ano 2002 máis 0,75 puntos e ó salario, ademais, incrementaráselle a cantidade de 6,87 euros en concepto da perda de antigüidade, establecendo con estas operacións as táboas salariais e axudas de custos do ano 2002, tal e como aparecen reflectidas no anexo que se lle xunta a esta acta.</p>
<p>En canto ó artigo 33, acórdase revisa-las axudas de custos e desprazamentos nun incremento igual ó IPC real do ano 2001, que se situou en 2,7 puntos.</p>
<p>E sen máis asuntos que tratar, levántase a sesión, ás 18,30 horas da data arriba indicada, asinando, en sinal de conformidade, a totalidade dos asistentes.</p>
<p>ANEXO</p>
<p>Táboas salariais para o ano 2002</p>
<table><tbody><tr><td></td></tr>
<tr><td>Grupo
profesional</td><td>Nivel
salarial</td><td>Salario
mensual</td><td>Cómputo
anual</td><td>Atrasos
ano 2001</td></tr>
<tr><td></td></tr>
</tbody></table>
<table><tbody><tr><td>I</td><td>Técnico proxectista</td><td>680,92 A</td><td>10.548,57 A</td><td>67,10 A</td></tr>
<tr><td></td><td>Perito</td><td>665,19 A</td><td>10.328,35 A</td><td>65,64 A</td></tr>
<tr><td></td><td>ATS</td><td>665,19 A</td><td>10.328,35 A</td><td>65,64 A</td></tr>
<tr><td></td><td>Xefe administrativo 1ª</td><td>680,92 A</td><td>10.548,57 A</td><td>67,10 A</td></tr>
<tr><td></td><td>Encargado</td><td>665,19 A</td><td>10.328,35 A</td><td>65,64 A</td></tr>
<tr><td>II</td><td>Delineante</td><td>649,42 A</td><td>10.107,57 A</td><td>64,18 A</td></tr>
<tr><td></td><td>Jefe administrativo</td><td>665,19 A</td><td>10.328,35 A</td><td>65,64 A</td></tr>
<tr><td>III</td><td>Auxiliar analista</td><td>635,77 A</td><td>9.916,47 A</td><td>62,93 A</td></tr>
<tr><td></td><td>Oficial administrativo 1ª</td><td>649,42 A</td><td>10.107,57 A</td><td>64,18 A</td></tr>
<tr><td></td><td>Oficial administrativo 2ª</td><td>635,77 A</td><td>9.916,47 A</td><td>62,93 A</td></tr>
<tr><td></td><td>Auxiliar administrativo</td><td>621,10 A</td><td>9,711,09 A</td><td>61,57 A</td></tr>
<tr><td></td><td>Oficial de 1ª</td><td>649,42 A</td><td>10.107,57 A</td><td>64,18 A</td></tr>
<tr><td></td><td>Oficial de 2ª</td><td>635,77 A</td><td>9.916,47 A</td><td>62,93 A</td></tr>
<tr><td></td><td>Axudante</td><td>621,10 A</td><td>9.711,09 A</td><td>61,57 A</td></tr>
<tr><td></td><td>Peón especializado</td><td>608,57 A</td><td>9.535,67 A</td><td>60,42 A</td></tr>
<tr><td></td><td>Peón</td><td>593,34 A</td><td>9.322,45 A</td><td>59,01 A</td></tr>
<tr><td></td><td>Ordenanza</td><td>593,34 A</td><td>9.322,45 A</td><td>59,01 A</td></tr>
<tr><td></td><td>Garda e vixilante</td><td>593,34 A</td><td>9.322,45 A</td><td>59,01 A</td></tr>
</tbody></table>

