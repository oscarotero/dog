---
date: '2018-06-15'
id: G0427-050618-0003
page: 29378
number: 114
agency: Consellería do Mar
section: VI. Anuncios. a) Administración autonómica.
title: >-
  ANUNCIO do 5 de xuño de 2018, da Dirección Xeral de Pesca, Acuicultura e
  Innovación Tecnolóxica, polo que se somete a información pública o acordo do
  inicio do procedemento de extinción das concesións temporais de carácter
  experimental outorgadas á xa disolta Asociación Gallega de Mejilloneros
  (Agame).
range: Anuncio
url: >-
  https://www.xunta.gal/dog/Publicados/2018/20180615/AnuncioG0427-050618-0003_gl.html
---
<p>Para dar cumprimento ás resolucións do 30 de maio de 2018, da Consellería do Mar, polas que se acorda o inicio do procedemento de extinción das concesións temporais de carácter experimental outorgadas á xa disolta Asociación Gallega de Mejilloneros (Agame), sométese a información pública os expedientes correspondentes ás ditas concesións e que a seguir se relacionan:</p>
    <p>Viveiro experimental localizado na cuadrícula 51 do polígono «A» do distrito marítimo de Cangas (batea Exp. Agame 51).</p>
    <p>Viveiro experimental localizado na cuadrícula 69 do polígono «D» do distrito marítimo de Cangas (batea Exp. Agame-Baiona).</p>
    <p>Viveiro experimental localizado na cuadrícula 72 do polígono «D» do distrito marítimo de Cangas (batea Exp. Agame-Vigo).</p>
    <p>Viveiro experimental localizado na cuadrícula 10 do polígono «D» do distrito marítimo de Portonovo (batea Exp. Testal 1). </p>
    <p>Todas aquelas persoas ou entidades que se consideren afectadas poderán examinar os expedientes e/ou presentar as súas alegacións nesta dirección xeral, situada no Edificio Administrativo San Caetano, 15781 Santiago de Compostela, no prazo de vinte días, contados a partir do seguinte ao da publicación deste anuncio.</p>
    <p>Santiago de Compostela, 5 de xuño de 2018</p>
    <footer><p>Mercedes Rodríguez Moreda<br>Directora xeral de Pesca, Acuicultura e Innovación Tecnolóxica</p></footer>

