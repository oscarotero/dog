---
date: '2018-06-15'
id: L178-280518-0002
page: 29400
number: 114
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO relativo á suspensión de licenzas no ámbito da modificación puntual do
  Plan especial de protección e rehabilitación da cidade histórica (PE-1) para
  limitar os aloxamentos de carácter temporal no seu tecido residencial.
range: Anuncio
url: >-
  https://www.xunta.gal/dog/Publicados/2018/20180615/AnuncioL178-280518-0002_gl.html
---
<p>A Xunta de Goberno Local da Cidade de Santiago, na sesión ordinaria que tivo lugar o día 27 de abril de 2018, adoptou o seguinte acordo:</p>
    <p>a) Aprobar provisionalmente a modificación puntual do Plan especial de protección e rehabilitación da cidade histórica (PE-1) para limitar os aloxamentos de carácter temporal no seu tecido residencial, segundo o documento reformado elaborado polos servizos técnicos municipais en abril de 2018.</p>
    <p>b) En cumprimento do exixido polos artigos 75.1.e) da LSG e 186.1.e) do seu regulamento, remitir o expediente completo, debidamente dilixenciado, á consellería competente en materia de Urbanismo, para a emisión do informe preceptivo e vinculante, previo á resolución da aprobación definitiva que deberá outorgar o Pleno municipal.</p>
    <p>c) Publicar no Diario Oficial de Galicia que o prazo da suspensión automática, derivada do acordo de aprobación inicial da presente modificación, se iniciou o día 25 de novembro de 2016, polo que os seus efectos se extinguirán o día 25 de novembro de 2018, agás que con anterioridade se aprobase definitivamente a presente modificación puntual.</p>
    <p>En consecuencia, e de conformidade co disposto polos artigos 47.2 da LSG e 86.2 do seu regulamento, faise público que o prazo de suspension automática, derivada do acordo de aprobación inicial da antedita modificación, rematará o día 25 de novembro de 2018, e extinguirase, en calquera caso, coa aprobación definitiva da citada modificación.</p>
    <p>Santiago de Compostela, 7 de maio de 2018</p>
    <footer><p>O alcalde<br>P.D. (DEC/4282/2017, do 28 de xuño de 2017)<br>Jorge Duarte Vázquez<br>Concelleiro delegado de Espazos Cidadáns, Dereito á Vivenda,<br>Mobilidade e Relacións Veciñais</p></footer>

