---
date: '1999-10-01'
id: '14776'
page: 11
number: 191
agency: 'CONSELLERÍA DE CULTURA, COMUNICACIÓN SOCIAL E TURISMO'
section: III. OUTRAS DISPOSICIÓNS
title: >-
  Resolución do 14 de setembro de 1999, da Dirección Xeral de Comunicación
  Social e Audiovisual, pola que se ordena a publicación, no Diario Oficial de
  Galicia do acordo do Consello da Xunta de Galicia, do 9 de setembro de 1999,
  no que se adxudica provisionalmente unha emisora de radiodifusión sonora en
  ondas métricas con modulación de frecuencia á corporación local de Vilagarcía
  de Arousa (Pontevedra).
range: Resolución
url: 'https://www.xunta.gal/dog/Publicados/1999/19991001/Anuncio14776_gl.html'
---
<p>Adoptado acordo polo Consello da Xunta de Galicia na súa sesión do día 9 de setembro de 1999,</p>
<p>relativo á adxudicación provisional dunha emisora en ondas métricas con modulación de frecuencia para a súa explotación pola corporación local de Vilagarcía de Arousa (Pontevedra), resulta necesario darlle publicidade ó devendito acordo, unha vez cumpridos os requisitos que se determinan no Decreto 156/1989, do 27 de xullo, modificado parcialmente polo Decreto 35/1992, do 6 de febreiro, que regula o procedemento de concesións de emisoras de radiodifusión sonora en ondas métricas con modulación de frecuencia, e de acordo coa Orde do 25 de febreiro de 1992 (DOG nº 50, do 12 de marzo), que abre o prazo de presentación de solicitudes con esta finalidade. En consecuencia,</p>
<p>RESOLVO:</p>
<p>Ordena-la publicación, no Diario Oficial de Galicia, do acordo do Consello da Xunta de Galicia, adoptado na súa reunión do 9 de setembro de 1999, polo que se adxudica provisionalmente unha emisora de radiodifusión sonora para a súa explotación polo Concello de Vilagarcía de Arousa (Pontevedra), texto que figura no anexo á presente resolución.</p>
<p>Santiago de Compostela, 14 de setembro de 1999.</p>
<p>Rosanna López Salgueiro</p>
<p>Directora xeral de Comunicación Social e Audiovisual</p>
<p>Anexo á Resolución do 9 de setembro de 1999</p>
<p>O Consello da Xunta de Galicia, na súa reunión do día nove de setembro de mil novecentos noventa e nove adoptou, entre outros, o seguinte acordo:</p>
<p>De conformidade co establecido na Lei 11/1991, do 8 de abril, de organización e control das emisoras municipais de radiodifusión sonora, no Decreto 156/1989, do 27 de xullo (DOG nº 151, do 8 de agosto) modificado parcialmente polo Decreto 35/1992, do 6 de febreiro (DOG nº 27, do día 10 do mesmo mes), que regula o procedemento de concesión de emisoras de radiodifusión sonora en ondas métricas con modulación de frecuencia, na orde da Consellería da Presidencia e Administración Pública do 25 de febreiro de 1992 (DOG nº 50, do 12 de marzo seguinte), e demais normativa estatal e autonómica, o Consello da Xunta de Galicia, por proposta do conselleiro de Cultura, Comunicación Social e Turismo, acorda adxudicar, con carácter provisional, a explotación dunha emisora de radiodifusión sonora en ondas métricas con modulación de frecuencia ó Concello de Vilagarcía de Arousa (Pontevedra), que se relaciona no anexo, con expresión das características que corresponden á citada emisora.</p>
<p>O outorgamento da concesión, que habilitará para a posta en funcionamento da correspondente emisora, estará supeditado á aprobación previa do proxecto técnico, á realización das obras e instalacións correspondentes, así como á posterior inspección e autorización da posta en funcionamento.</p>
<p>A Consellería de Cultura, Comunicación Social e Turismo adoptará as medidas necesarias para a execución do presente acordo, de conformidade coas</p>
<p>funcións que lle atribúe o Decreto 8/1998, do 8 de xaneiro, polo que se desenvolve a estructura orgánica da Consellería de Cultura, Comunicación Social e Turismo.</p>
<p>Anexo do acordo do Consello da Xunta de Galicia, polo que se adxudica provisionalmente unha emisora de radiodifusión sonora en ondas métricas con modulación de frecuencia, para a súa explotación pola corporación local de Vilagarcía de Arousa (Pontevedra).</p>
<p>Provincia: PO.</p>
<p>Concello: Vilagarcía de Arousa.</p>
<p>F (Mhz) 99.7.</p>
<p>Lonxitude: 8W4549.</p>
<p>Latitude: 42N3541.</p>
<p>Cota: 8.</p>
<p>HEFM: 37.5.</p>
<p>PRAW: 150.</p>
<p>P: M.</p>
<p>D: N.</p>
<p>Sector: -</p>

