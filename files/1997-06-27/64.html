---
date: '1997-06-27'
id: 10A4A
page: 6
number: 123
agency: CONCELLO DE BUEU
section: VI. ANUNCIOS
title: >-
  Edicto polo que se fai pública a convocatoria para elección de xuíz de paz
  titular e substituto.
range: Edicto
url: 'https://www.xunta.gal/dog/Publicados/1997/19970627/Anuncio10A4A_gl.html'
---
<p>De conformidade co establecido no artigo 101 e concordantes da Lei orgánica 6/1985, do 1 de xullo, do poder xudicial, anúnciase convocatoria pública para a provisión dos cargos de xuíz de paz titular e substituto deste termo municipal, conforme as seguitnes bases:</p>
<p>Primeira.-Obxecto.</p>
<p>A provisión dos referidos cargos por un período de catro anos.</p>
<p>Segunda.-Solicitudes.</p>
<p>Presentaranse na Secretaría no Concello, de 8 a 14 horas, durante o prazo de quince días hábiles contados a partir da publicación do presente anuncio no Diario Oficial de Galicia.</p>
<p>Coa solicitude achegarase a seguinte documentación:</p>
<p>a) Certificado de nacemento ou fotocopia compulsada do documento nacional de identidade.</p>
<p>b) Certificación expedida polo Rexistro Central de Penados e Rebeldes, acompañada de declaración complementaria do solicitante, referida a que non se atopa inculpado ou procesado.</p>
<p>d) Xustificación dos méritos alegados polo solicitante.</p>
<p>Terceira.-Condicións legais.</p>
<p>Ser español e maior de idade; non atoparse incurso en causa de incapacidade ou incompatibilidade previstas para o desempeño das funcións xurídicas, agás activiades profesionais ou mercantís.</p>
<p>As causas de incompatibilidade sinaladas no artigo 389 da Lei orgánica, operarán con posterioridade ó nomeamento, mediante opción efectuada polo nomeado.</p>
<p>Son causas de incapacidade: estar impedido física ou psiquicamente para a devandita función; estar condenado por delicto doloso, en canto non se obteña a rehabilitación; estar procesado ou inculpado por delicto doloso, en canto non se obteña a absolución ou sexa dictado auto de sobresemento, e non atoparse en pleno exercicio dos dereitos civís.</p>
<p>Bueu, 23 de maio de 1997.</p>
<p>Xosé Novas Piñeiro</p>
<p>Alcalde</p>
<p>4429</p>

