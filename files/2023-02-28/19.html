---
date: '2023-02-28'
id: V0653-070223-0007
page: 15885
number: 41
agency: 'Vicepresidencia Primeira e Consellería de Economía, Industria e Innovación'
section: VI. Anuncios. a) Administración autonómica.
title: >-
  ACORDO do 7 de febreiro de 2023, da Xefatura Territorial de Lugo, polo que se
  somete a información pública a solicitude de autorización administrativa
  previa, a autorización administrativa de construción, e a declaración de
  utilidade pública dunha instalación eléctrica  no concello de Cervantes
  (expediente IN407A 2022/219-2).
range: Acordo
url: >-
  https://www.xunta.gal/dog/Publicados/2023/20230228/AnuncioV0653-070223-0007_gl.html
---
<p>Para os efectos previstos na Lei 24/2013, do 26 de decembro, do sector eléctrico (BOE núm. 310, do 27 de decembro) e no título VII do Real decreto 1955/2000, do 1 de decembro, (BOE núm. 310, do 27 de decembro), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa previa e de construción, e a declaración de utilidade pública, en concreto, da seguinte instalación eléctrica.</p>
    <p>Denominación: regulamentación LMTA BCR807 en tramo entre o apoio nº 144 e o nº 177 (Cervantes).</p>
    <p>Solicitante: UFD Distribución Electricidad, S.A.</p>
    <p>Domicilio social: avenida de América, 38, 28028 Madrid.</p>
    <p>Características técnicas principais:</p>
    <p>– Reforma da LMTA BCR807, a 20 kV, no tramo comprendido entre os apoios núms. 144 e 177, coa substitución de 24 apoios existentes (núms. 145, 146, 149, 150, 151, 153, 154, 157, 158, 159, 160, 161, 162, 163, 164, 165, 166, 167, 168, 169, 170, 171, 173 e 176) e cambio de condutor existente entre os apoios núms. 145 e 146, 149 e 150, 151 e 154, 159 e 162, 165 e 168, 169 e 170, 169 e CTI 27AA93 por outro de tipo LA-56, cunha lonxitude de 1.986 m. Cambio da cruceta dos apoios núms. 148 e 172 e desmontaxe dos XS con matrícula 27HD25 (no apoio 151), 27HT05 (no apoio 160) e do seccionador unipolar con matrícula 27H313 (no apoio 169), instalando no seu lugar tres seccionadores XS.</p>
    <p>A declaración de utilidade pública, segundo o sinalado no artigo 56 da citada lei 24/2013, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei de 16 de decembro de 1954, de expropiación forzosa (BOE núm. 351, do 17 de decembro).</p>
    <p>A relación concreta e individualizada de bens e dereitos afectados que se consideran de necesaria ocupación, figura no anexo que se insire xunto con esta resolución.</p>
    <p>Aquelas persoas ou entidades que se consideren afectadas poderán presentar as súas alegacións nesta xefatura territorial (Edificio Administrativo da Xunta de Galicia en Lugo, rolda da Muralla, 70) referidas ás posibles limitacións á constitución da servidume de paso de liñas eléctricas (artigo 161 do Real decreto 1955/2000) e aqueloutras que consideren oportunas, no prazo de trinta días hábiles, contados desde o día seguinte ao da última publicación ou ao da notificación individual.</p>
    <p>Durante este prazo, poderase examinar o proxecto das instalacións nesta xefatura territorial, de luns a venres, entre as nove da mañá e as dúas da tarde, e no seguinte enlace web da Consellería:</p>
    <p>https://economia.xunta.gal/transparencia/instalacions-electricas/cervantes2</p>
    <p>Ata o mesmo momento do levantamento das actas previas, os interesados poderán facer alegacións por escrito para os únicos efectos de corrixir posibles erros que se atopen ao relacionar os bens e dereitos afectados, segundo dispón o artigo 56.2 do Regulamento da Lei de expropiación forzosa (BOE núm. 160, do 27 de xuño).</p>
    <p>Esta publicación realízase igualmente para os efectos do artigo 44 da Lei 39/2015, do 1 de outubro, do procedemento administrativo común das administracións públicas, (BOE núm. 236, do 2 de outubro), cando os titulares dos predios propostos sexan descoñecidos, non se saiba o lugar de notificación, ou ben, intentada a notificación, non se puidese realizar e así dirixirlle ao Ministerio Fiscal as dilixencias que se produzan, de conformidade co artigo 5 da Lei de expropiación forzosa, do 16 de decembro de 1954.</p>
    <p>Lugo, 7 de febreiro de 2023</p>
    <footer><p>Gustavo José Casasola de Cabo<br>Xefe territorial de Lugo</p></footer>
    <h2>ANEXO I</h2>
    <p>Relación de bens e dereitos afectados polo proxecto de regulamentación LMTA BCR807 en tramo entre o apoio nº 144 e o nº 177 (Cervantes).</p>
    <p>Concello: Cervantes.</p>
    <p>Expediente: IN407A 2022/219-2.</p>
    <table>
     <tbody>
      <tr>
       <td colspan="6">Ref. catastral</td>
       <td colspan="2">Apoio</td>
      </tr>
      <tr>
       <td>Nº de predio</td>
       <td>Pol.</td>
       <td>Parc.</td>
       <td>Lugar</td>
       <td>Cultivo</td>
       <td>Nome e apelidos</td>
       <td>Nº</td>
       <td>m2</td>
      </tr>
      <tr>
       <td>4</td>
       <td>14</td>
       <td>156</td>
       <td>Estrada</td>
       <td>Prado</td>
       <td>Hdros. de Dositeo Gómez Tellado</td>
       <td>150 e 151</td>
       <td>4.0</td>
      </tr>
      <tr>
       <td>8</td>
       <td>16</td>
       <td>133</td>
       <td>Seara</td>
       <td>Monte alto</td>
       <td>Mariana Araujo</td>
       <td>158</td>
       <td>2.0</td>
      </tr>
      <tr>
       <td>17</td>
       <td>132</td>
       <td>486</td>
       <td>Encima dos prados</td>
       <td>Monte baixo</td>
       <td>Descoñecido</td>
       <td>167</td>
       <td>2.0</td>
      </tr>
      <tr>
       <td>19</td>
       <td>132</td>
       <td>509</td>
       <td>Prado Santa Xude</td>
       <td>Prado</td>
       <td>Manuel Antolín Fernández Fernández</td>
       <td>169</td>
       <td>2.0</td>
      </tr>
      <tr>
       <td>20</td>
       <td>132</td>
       <td>294</td>
       <td>Tallo Viña</td>
       <td>Monte alto</td>
       <td>Manuel Antolín Fernández Fernández</td>
       <td>171</td>
       <td>2.0</td>
      </tr>
      <tr>
       <td>21</td>
       <td>132</td>
       <td>74</td>
       <td>Reboleira</td>
       <td>Monte alto</td>
       <td>Manuel Antolín Fernández Fernández</td>
       <td>173</td>
       <td>2.0</td>
      </tr>
      <tr>
       <td>22</td>
       <td>126</td>
       <td>49</td>
       <td>Coba</td>
       <td>Monte alto</td>
       <td>Descoñecido</td>
       <td>176</td>
       <td>2.0</td>
      </tr>
     </tbody>
    </table>

