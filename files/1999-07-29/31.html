---
date: '1999-07-29'
id: CFDE
page: 9780
number: 145
agency: FUNDACIÓN FERIAS Y EXPOSICIONES DE LUGO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/1999/19990729/AnuncioCFDE_gl.html'
---
<p>Resolución do 29 de xuño de 1999, do padroado da Fundación Ferias y Exposiciones de Lugo, pola que se convoca o proceso de selección para o ingreso no cadro de persoal laboral fixo da Fundación Ferias y Exposiciones de Lugo.</p>
<p>En cumprimento da Lei 10/1996, do 5 de novembro (Diario Oficial de Galicia nº 227, do 20 de novembro), de actuación de entes e empresas nas que ten participación maioritaria a Xunta de Galicia en materia de persoal e contratación, e de conformidade co acordo adoptado polo padroado da Fundación Ferias y Exposiciones de Lugo, na reunión do día 29 de xuño de 1999, resólvese convoca-lo proceso selectivo para o persoal laboral fixo da Fundación Ferias y Exposiciones de Lugo.</p>
<p>As prazas convocadas son as seguintes:</p>
<p>a) 1 praza de responsable económico-financeiro. A titulación esixida será de licenciado en ciencias empresariais ou económicas, na rama de financiamento.</p>
<p>b) 1 praza de auxiliar técnico. A titulación esixida será de FP2, na rama de delineación.</p>
<p>c) 1 praza de encargado de mantemento. A titulación esixida será de FP1, na rama de electricidade.</p>
<p>Finalizado o proceso selectivo, os que o superasen procederán á sinatura do contrato laboral fixo, suxei</p>
<p>to ó período de proba regulado no artigo 14 do Estatuto dos traballadores, actuando como órgano de contratación da fundación o seu padroado, a través do seu presidente.</p>
<p>O proceso de selección estará formado por un concurso de méritos en formación e experiencia (segundo as bases da convocatoria que se encontran á disposición dos interesados nas oficinas da Fundación Ferias y Exposiciones de Lugo, no Pombal s/n, 27004 Lugo) e unha entrevista persoal. Na entrevista persoal avaliarase a adecuación do candidato ó posto de traballo.</p>
<p>A selección, de conformidade co disposto no artigo 4 da Lei 10/1996, do 5 de novembro, será efectuada por unha comisión designada para o efecto.</p>
<p>A persoa que desexe tomar parte no proceso de selección deberá presentar persoalmente ou remitir por correo certificado ó enderezo antes sinalado a correspondente solicitude, segundo o modelo presentado como anexo I, presentando unha fotocopia do DNI e o seu currículum vitae detallado con documentos acreditativos (formación e experiencia). Cada candidato só poderá optar a unha das prazas convocadas, e deberá indica-la praza á que opta; a omisión deste requisito será motivo de anulación da solicitude presentada.</p>
<p>As solicitudes serán dirixidas ó presidente da Fundación Ferias y Exposiciones de Lugo e presentadas no enderezo sinalado. A data límite para presentación da solicitude e méritos individuais será dun mes desde a publicación da convocatoria no Diario Oficial de Galicia.</p>
<p>Lugo, 9 de xullo de 1999.</p>
<p>Alfredo H. Mosteirín Castañer</p>
<p>Presidente da Fundación Ferias y Exposiciones</p>
<p>de Lugo</p>
<p>ANEXO I</p>
<p>Solicitude para participar no proceso de selección para o ingreso no cadro de persoal laboral fixo da Fundación Ferias y Exposiciones de Lugo.</p>
<p>Datos persoais:</p>
<p>Apelidos...</p>
<p>Nome... DNI...</p>
<p>Enderezo...</p>
<p>Localidade... Provincia... Cód. postal...</p>
<p>Teléfono... Data de nacemento...</p>
<p>Localidade... Provincia...</p>
<p>Nacionalidade... Nº de afiliación á Seguridade Social...</p>
<p>Titulación...</p>
<p>Praza á que opta...</p>
<p>Lugar e data...</p>
<p>Asinado:...</p>
<p>Nota: xunta-la documentación requirida nas bases.</p>
<p>Ó presidente da Fundación Ferias y Exposiciones de Lugo</p>

