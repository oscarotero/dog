---
date: '2015-02-25'
id: G0244-120215-0004
page: 8105
number: 38
agency: >-
  Vicepresidencia e Consellería de Presidencia, Administracións Públicas e
  Xustiza
section: VI. Anuncios. a) Administración autonómica.
title: >-
  RESOLUCIÓN do 27 de xaneiro de 2015, da Xefatura Territorial de Pontevedra,
  pola que se notifica o acordo de iniciación dos expedientes sancionadores por
  infracción en materia de espectáculos públicos PO-333/14 e PO-349/14.
range: Resolución
url: >-
  https://www.xunta.gal/dog/Publicados/2015/20150225/AnuncioG0244-120215-0004_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (en diante, LRXPAC), notifícanselles ás persoas que se relacionan no anexo os acordos de iniciación ditados nos expedientes sancionadores por infracción da Lei orgánica 1/1992, do 21 de febreiro, de protección da seguridade cidadá, por non ser posible a súa notificación por correo certificado.</p>
    <p>A competencia para impoñer esta clase de sancións corresponde aos xefes territoriais da Consellería de Presidencia, Administracións Públicas e Xustiza, segundo o Real decreto 1640/1996, do 5 de xullo, desenvolvido polo Decreto 360/1996, do 26 de setembro, de atribución aos órganos da Comunidade Autónoma de Galicia do exercicio da potestade sancionadora en materia de espectáculos públicos, en relación co artigo 29.1 da LOSC e a disposición transitoria primeira do Decreto 245/2009, do 30 de abril, polo que se regulan as delegacións territoriais da Xunta de Galicia (DOG do 1 de maio).</p>
    <p>Infórmase de que, de conformidade co disposto no artigo 135 da LRXPAC e nos artigos 3, 18 e 19 do Regulamento do procedemento para o exercicio da potestade sancionadora (Real decreto 1398/1993, do 4 de agosto), dispón dun prazo de quince (15) días hábiles contados desde a publicación para exercer perante o/a instrutor/a o dereito de audiencia e formular alegacións, así como examinar o expediente nestas dependencias. Igualmente, poderá exercer o dereito de recusación nos casos e na forma prevista no artigo 29 da LRXPAC.</p>
    <p>A tramitación dos expedientes realízase na oficina desta xefatura territorial da Consellería de Presidencia, Administracións Públicas e Xustiza, sita no andar 9 do Edificio Administrativo da Xunta de Galicia en Pontevedra, rúa Fernández Ladreda, 43, de Pontevedra.</p>
    <p>No suposto de non efectuar alegacións sobre o contido da iniciación do procedemento no prazo indicado, a iniciación poderá ser considerada proposta de resolución cos efectos previstos nos artigos 18 e 16 do Real decreto 1398/1993.</p>
    <p>Pontevedra, 27 de xaneiro de 2015</p>
    <footer><p>Ramón Pereiro Santín<br>Xefe territorial de Pontevedra</p></footer>
    <h2>ANEXO</h2>
    <table>
     <tbody>
      <tr>
       <td>Nome</td>
       <td>DNI/NIF</td>
       <td>Nº exp.</td>
       <td>Precepto infrinxido</td>
       <td>Último enderezo</td>
       <td>Establecemento</td>
      </tr>
      <tr>
       <td>Juliana Folgoso López</td>
       <td>34921385-W</td>
       <td>PO-333/14</td>
       <td>Artigo 26.e) da Lei 1/1992, do 21 de febreiro</td>
       <td>R/ Travesía de Mantelas, 53, 1º, 36204 Vigo</td>
       <td>Cervecería Bugus
        R/ A Pasaxe, 2, Vincios,
        36380 Gondomar</td>
      </tr>
      <tr>
       <td>Marta García González</td>
       <td>36153185-Z</td>
       <td>PO-349/14</td>
       <td>Artigo 26.e) da Lei 1/1992, do 21 de febreiro</td>
       <td>R/ Otero Pedraio, 6,
        36380 Gondomar</td>
       <td>Rañolas
        R/ Otero Pedraio, 6,
        36380 Gondomar</td>
      </tr>
     </tbody>
    </table>

