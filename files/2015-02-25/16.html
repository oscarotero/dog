---
date: '2015-02-25'
id: G0167-050215-0001
page: 8085
number: 38
agency: Xulgado do Social número 3 de Reforzo da Coruña
section: V. Administración de xustiza.
title: EDICTO (430/2014).
range: Edicto
url: >-
  https://www.xunta.gal/dog/Publicados/2015/20150225/AnuncioG0167-050215-0001_gl.html
---
<p>Marta Yanguas del Valle, secretaria xudicial do Xulgado do Social número 3 de reforzo da Coruña, fago saber que no procedemento despedimento/cesamentos en xeral 430/2014 deste xulgado do social, seguido por instancia de Tania González Patiño contra Limperhostel, S.L., Yare 2010, S.L., Fogasa sobre despedimento, se ditou a resolución cuxo encabezamento e parte dispositiva son do teor literal seguinte:</p>
    <p>«Sentenza nº 53/2015.</p>
    <p>A Coruña, 2 de febreiro de 2015.</p>
    <p>Decido:</p>
    <p>1º. Estimo a demanda sobre despedimento formulada por Tania González Patiño fronte a Limperhostel, S.L. e, en consecuencia, declaro a nulidade do seu despedimento con condena da segunda a que readmita inmediatamente o traballador nas mesmas condicións que rexían antes de se producir o despedimento, e con condena ao aboamento dos salarios de trámite deixados de percibir a razón de 45,18 euros/día.</p>
    <p>2º. Condeno a Limperhostel, S.L. a que indemnice a demandante coa cantidade<br>de 7.000 euros polos danos morais sufridos por razón do seu despedimento a consecuencia da vulneración dos seus dereitos fundamentais dos artigos 28 e 24 CE.</p>
    <p>3º. Condeno a Limperhostel, S.L. a aboar á traballadora a suma de 1.916,45 euros en concepto de salarios debidos e liquidación.</p>
    <p>4º. Desestimo a demanda sobre despedimento e cantidade formulada por Tania González Patiño fronte a Yare 2010, S.L. e, en consecuencia, absólvoo das peticións dirixidas fronte a ela.</p>
    <p>5º. O Fogasa deberá de pasar pola presente resolución.</p>
    <p>Inscríbase a presente resolución no libro de sentenzas deixando testemuño desta no presente procedemento.</p>
    <p>Notifíquese esta sentenza ás partes advertíndolles que contra ela se poderá interpoñer recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución por comparecencia ou mediante escrito, pasados os cales se declarará firme e se procederá ao seu arquivamento.</p>
    <p>Advírtase igualmente ao recorrente que non fose traballador ou beneficiario do réxime público da Seguridade Social, ou habente-causas seus, ou non teña recoñecido o beneficio da xustiza gratuíta, que deberá depositar a taxa establecida na Lei 10/2012, do 20 de novembro.</p>
    <p>Así o pronuncio, mando e asino, Javier López Cotelo, xuíz social de reforzo da Coruña».</p>
    <p>Publicación. A anterior sentenza foi lida e publicada polo xuíz que a subscribe no día da súa data, do que eu, a secretaria xudicial, dou fe.</p>
    <p>E para que conste e lles sirva de notificación a Limperhostel, S.L., Yare 2010, S.L., en ignorado paradoiro, expídese a presente cédula para a súa publicación no Diario Oficial de Galicia e colocación no taboleiro de anuncios.</p>
    <p>A Coruña, 2 de febreiro de 2015</p>
    <footer><p>A secretaria xudicial</p></footer>

