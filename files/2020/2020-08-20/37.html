---
date: '2020-08-20'
id: L161-140820-0002
page: 33302
number: 168
agency: Concello de Ortigueira
section: VI. Anuncios. b) Administración local.
title: >-
  ANUNCIO de aprobación inicial do estudo de detalle de parcelas sitas no
  polígono industrial A Rega-Cuíña e prazo de exposición pública.
range: Anuncio
url: >-
  https://www.xunta.gal/dog/Publicados/2020/20200820/AnuncioL161-140820-0002_gl.html
---
<p>Por Acordo da Xunta de Goberno Local, do 5 de xuño de 2020, aprobouse inicialmente o estudo de detalle do 3 de marzo de 2020 redactado polo arquitecto David Novo López (colexiado número 4364 COAG) que desenvolve o Plan parcial de ordenación do solo industrial na Rega-Cuíña.</p>
    <p>De conformidade co artigo 80.2 da Lei 2/2016, do 10 de febreiro, do solo de Galicia, así como co artigo 194.2 do seu Regulamento, sométese o expediente a información pública polo prazo dun (1) mes contado desde o seguinte ao de publicación do presente anuncio no Diario Oficial de Galicia.</p>
    <p>Durante o período de información pública, poderá examinar o estudo de detalle calquera persoa e formular as alegacións que procedan.</p>
    <p>Así mesmo, estará á disposición na sede electrónica deste Concello (portal de transparencia, subcarpeta de expedientes en exposición pública): https://ortigueira.sedelectronica.es/transparency</p>
    <p>Así mesmo, suspéndese o outorgamento das licenzas urbanísticas nas áreas afectadas polo estudo de detalle que coincide coa superficie das seguintes parcelas catastrais: 3350417NJ9335S0000PL, 3350416NJ9335S0000QL, 3350415NJ9335S0000GL, 3350414NJ9335S0000YL.</p>
    <p>A duración da suspensión será dun ano e extinguirase, en calquera caso, coa aprobación definitiva do estudo de detalle.</p>
    <p>Se, transcorrido o dito prazo, non se presentasen alegacións, o documento será elevado para a súa aprobación definitiva, se procede.</p>
    <p>O que se fai público para xeral coñecemento e para os efectos oportunos.</p>
    <p>Ortigueira, 14 de agosto de 2020</p>
    <footer><p>Juan Vicente Penabad Muras<br>Alcalde</p></footer>

