---
date: '2020-09-21'
id: G0427-010920-0001
page: 36854
number: 191
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 28 de agosto de 2020 pola que se autoriza a transmisión inter
  vivos da concesión administrativa e da batea Melayro XIV.
range: Resolución
url: >-
  https://www.xunta.gal/dog/Publicados/2020/20200921/AnuncioG0427-010920-0001_gl.html
---
<p>Visto o expediente instruído para os efectos de transmisión da batea Melayro XIV e da concesión administrativa que a ampara, resulta: </p>
    <p>Antecedentes de feito:</p>
    <p>Primeiro. Mediante escrito do 14 de febreiro de 2020, Alejandro Tubío Lorenzo solicita autorización para transmisión inter vivos da concesión administrativa e da batea Melayro XIV.</p>
    <p>Segundo. O solicitante presenta a documentación requirida para a tramitación deste tipo de procedementos.</p>
    <p>Terceiro. O informe da Dirección Xeral de Pesca, Acuicultura e Innovación Tecnolóxica sobre a tramitación do expediente é favorable.</p>
    <p>Consideracións legais e técnicas:</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro), e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administracións públicas (BOE número 236, do 2 de outubro), coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Vistas as disposicións citadas, esta consellería resolve:</p>
    <p>Autorizar a transmisión inter vivos a favor de Mejilloneras Elemont, S.L. (B15945041) da concesión administrativa e da batea que se indica a seguir:</p>
    <p>Identificación:</p>
    <p>Tipo: batea.</p>
    <p>Nome: Melayro XIV.</p>
    <p>Situación: </p>
    <p>Cuadrícula nº: 57.</p>
    <p>Polígono: B.</p>
    <p>Distrito: Muros (A Coruña).</p>
    <p>Especies autorizadas: mexillón (Mytilus galloprovincialis).</p>
    <p>Título administrativo habilitante: concesión de actividade.</p>
    <p>Orde de outorgamento: 26.6.1974.</p>
    <p>Remate da vixencia: 15.12.2029.</p>
    <p>Actuais titulares: Alejandro Tubío Lorenzo (***7817**) e Mª Manuela Mariño Sánchez (***6805**).</p>
    <p>Novo titular: Mejilloneras Elemont, S.L. (B15945041).</p>
    <p>Baixo as seguintes condicións:</p>
    <p>Primeira. Os actuais titulares deberán presentar no prazo máximo dun (1) mes, contado desde o día seguinte ao da publicación da presente resolución no Diario Oficial de Galicia, orixinal ou fotocopia cotexada da seguinte documentación:</p>
    <p>a) Documento notarial de transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira, sen ter achegado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. O novo titular da concesión administrativa e da batea queda subrogado nos dereitos e obrigas dos anteriores, desde o momento de formalización de compravenda en escritura pública.</p>
    <p>Contra esta resolución que pon fin á vía administrativa, poderá interpoñerse recurso potestativo de reposición ante a conselleira do Mar no prazo dun (1) mes, desde o día seguinte ao da súa notificación, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas (BOE número 236, do 2 de outubro) ou recurso contencioso-administrativo ante a xurisdición contencioso-administrativa, que se interporá no prazo de dous (2) meses contados, en ambos os dous casos, desde o día seguinte ao da súa notificación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas e no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 28 de agosto de 2020</p>
    <footer><p>A conselleira do Mar<br>P.D. (Orde do 8.9.2017)<br>O xefe territorial da Coruña<br>Por delegación de funcións (Resolución do 6.11.2019)<br>Mª José Cancelo Baquero<br>Xefa do Servizo de Recursos Mariños</p></footer>

