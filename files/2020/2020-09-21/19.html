---
date: '2020-09-21'
id: G0003-080920-0007
page: 36827
number: 191
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 7 de setembro de 2020, da Xerencia da Área Sanitaria de Ourense,
  Verín e o Barco de Valdeorras, pola que se resolve a convocatoria pública para
  a provisión, polo sistema de libre designación, de dous postos vacantes de
  xefatura de persoal de xestión e servizos.
range: Resolución
url: >-
  https://www.xunta.gal/dog/Publicados/2020/20200921/AnuncioG0003-080920-0007_gl.html
---
<p>Mediante a Resolución do 9 de xullo de 2020 (DOG núm. 142, do 17 de xullo), convocáronse para a súa provisión, polo sistema de libre designación, dous postos vacantes de xefatura de persoal de xestión e servizos.</p>
    <p>De acordo co disposto nas bases da convocatoria, logo do informe da Subdirección de Sistemas e Tecnoloxías da Información, a que se fai referencia na base quinta, </p>
    <p>Esta xerencia, de conformidade co previsto no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 134/2019, do 10 de outubro (DOG núm. 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia, polo Decreto 137/2019, do 10 de outubro (DOG núm. 208, do 31 de outubro), polo que se establece a estrutura orgánica do Servizo Galego de Saúde, e na Orde do 22 de abril de 2020 (DOG núm. 82, do 29 de abril) sobre delegación de competencias en órganos centrais e periféricos do Servizo Galego de Saúde,</p>
    <h2>RESOLVE:</h2>
    <p>Primeiro. Resolver a convocatoria pública para a provisión de dous postos vacantes de xefatura de persoal de xestión e servizos, anunciados pola Resolución do 9 de xullo de 2020 (DOG núm. 142, do 17 de xullo).</p>
    <p>Segundo. Nomear nos postos que se indican as persoas que se citan no anexo desta resolución.</p>
    <p>Terceiro. Os profesionais nomeados deberán cesar na praza que desempeñen dentro dos tres días hábiles seguintes ao da súa publicación.</p>
    <p>Cuarto. A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisorio ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo xerente da Área Sanitaria.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra esta resolución poderá interpoñerse recurso de alzada, ante a Dirección Xeral de Recursos Humanos do Servizo Galego de Saúde, no prazo dun mes contado a partir do día seguinte ao da súa publicación, nos termos previstos nos artigos 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Ourense, 7 de setembro de 2020</p>
    <footer><p>Félix Rubial Bernárdez<br>Xerente da Área Sanitaria de Ourense, Verín e O Barco de Valdeorras</p></footer>
    <h2>ANEXO</h2>
    <p>Posto: xefe de Servizo de Sistemas e Tecnoloxías da Información da Área Asistencial.</p>
    <p>Nome e apelidos: Francisco Javier Tombo Guerner.</p>
    <p>DNI (*).: ***1715**.</p>
    <p>Posto: xefe de Servizo de Sistemas e Tecnoloxías da Información da Área non Asistencial.</p>
    <p>Nome e apelidos: Francisco Vázquez Pérez.</p>
    <p>DNI (*).: ***7315**.</p>
    <p>(*) Ocúltase parcialmente o número de documento nacional de identidade para preservar os datos de carácter persoal de conformidade coa disposición adicional sétima da Lei orgánica 3/2018, do 5 de decembro, de protección de datos persoais e garantía dos dereitos dixitais.</p>

