---
date: '2020-09-22'
id: G1096-090920-0001
page: 36988
number: 192
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 4 de setembro de 2020 pola que se notifica o acordo de incoación de
  expediente de reposición da legalidade urbanística derivado do expediente
  PON/409/2016-RP1.
range: Cédula
url: >-
  https://www.xunta.gal/dog/Publicados/2020/20200922/AnuncioG1096-090920-0001_gl.html
---
<p>O director da Axencia de Protección da Legalidade Urbanística acordou, o 16 de xullo de 2020, incoar expediente de reposición da legalidade urbanística en relación coas obras consistentes na construción dunha estrutura metálica sobre uns muros de pedra e cerramento de terraza, no Camiño da Igrexa 132, Valadares, no termo municipal de Vigo, provincia de Pontevedra.</p>
    <p>Ao non poderse realizar a notificación persoal daquel acordo a Camilo Garrido Álvarez, mediante a presente cédula, e ao abeiro do disposto no artigo artigo 44 da Lei 39/2015, do 1 de outubro, do procedemento administrativo común das administracións públicas, notifícaselle ao interesado o devandito acordo por medio dun anuncio publicado no Boletín Oficial del Estado.</p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, faise saber ao interesado que o texto íntegro do acordo que se notifica está ao seu dispor nas dependencias da Axencia de Protección da Legalidade Urbanística sitas no edificio Witland, Salgueiriños, en Santiago de Compostela, para a súa consulta no prazo de dez (10) días, que se contarán desde o día seguinte ao da publicación deste anuncio no Boletín Oficial del Estado. Transcurrido o devandito prazo, a notificación entenderase producida.</p>
    <p>O interesado disporá dun prazo de quince (15) días hábiles para alegar e presentar os documentos e informacións que coide pertinentes e, se é o caso, propor proba concretando os medios de que se tente valer.</p>
    <p>Para que conste e lle sirva de notificación ao citado interesado, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 4 de setembro de 2020</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

