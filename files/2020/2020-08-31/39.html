---
date: '2020-08-31'
id: G1440-100820-0001
page: 34662
number: 176
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO sobre a aprobación definitiva do estudo de delimitación de treitos
  urbanos nas estradas provinciais que discorren polos solos de núcleo rural no
  concello de Carballeda de Avia.
range: Anuncio
url: >-
  https://www.xunta.gal/dog/Publicados/2020/20200831/AnuncioG1440-100820-0001_gl.html
---
<p>Faise público que, a Presidencia, con data do 21.7.2020, resolveu o seguinte:</p>
    <p>Con data do 25.11.2019, o alcalde do Concello de Carballeda de Avia presentou no Rexistro da Deputación Provincial de Ourense o estudo de delimitación de treitos urbanos nas estradas provinciais que discorren polos núcleos rurais do concello de Carballeda de Avia para os efectos de que a Deputación Provincial, administración titular das estradas, incoase por instancia de parte o expediente de delimitación de treitos urbanos no seu concello. O 3.12.2019, a Presidencia da Deputación Provincial de Ourense aprobou provisionalmente o estudo de delimitación. A citada aprobación foi exposta ao trámite de información pública mediante un anuncio publicado no <em>Diario Oficial de Galicia</em> (DOG núm. 12, do 20.1.2020), no taboleiro de anuncios do Concello de Carballeda de Avia e na sede electrónica da Deputación Provincial de Ourense durante o prazo de trinta (30) días hábiles. Transcorrido o dito prazo non foron recibidas alegacións.</p>
    <p>O 11.3.2020, o expediente de delimitación de treitos urbanos foi enviado á Consellería de Infraestruturas e Mobilidade para que emitise informe preceptivo e vinculante sobre a delimitación proposta co obxecto de poder adoptar a aprobación definitiva. Con data do 2.6.2020, a Consellería de Infraestruturas e Mobilidade emitiu informe desfavorable obrigando á realización das seguintes correccións:</p>
    <p>– «d) Nos planos de ordenación da modificación puntual do PXOM aprobada o 10.4.2014, que se reproducen no estudo, gráfase unha distancia de 12 metros entre aliñacións de viario no núcleo rural do Cando. Esta distancia é menor que os 20 metros entre aliñacións que establece o artigo 76 da normativa do PXOM para as estradas da Deputación cando estas atravesen solo urbano e de núcleos rurais. Polo tanto, no núcleo rural do Cando, a aliñación de edificación non se pode considerar coincidente coa aliñación de viario grafada nos planos de ordenación, polo que se debería proceder á súa representación».</p>
    <p>O 17.6.2020, o estudo de delimitación corrixido foi enviado novamente á Consellería de Infraestruturas e Mobilidade que emitiu informe favorable o 29.6.2020, condicionado á realización dunha nova corrección:</p>
    <p>– «d) Na lenda dos planos de ordenación do núcleo rural do Cando, en lugar de “aliñación de edificación” pon “aliñación de viario”. Debe corrixirse».</p>
    <p>A derradeira corrección foi realizada o 16.7.2020.</p>
    <p>Polo exposto, </p>
    <h2>DISPOÑO:</h2>
    <p>Primeiro. Aprobar definitivamente o estudo de delimitación dos seguintes treitos urbanos nas estradas provinciais que discorren polos solos de núcleo rural no concello de Carballeda de Avia.</p>
    <table>
     <tbody>
      <tr>
       <td rowspan="2">Concello</td>
       <td rowspan="2">Estrada</td>
       <td rowspan="2">Núcleo</td>
       <td colspan="3">Marxe dereita</td>
       <td colspan="3">Marxe esquerda</td>
       <td colspan="2">Coordenadas</td>
      </tr>
      <tr>
       <td>PKi</td>
       <td>PKf</td>
       <td>Lonxitude</td>
       <td>PKi</td>
       <td>PKf</td>
       <td>Lonxitude</td>
       <td>Inicio</td>
       <td>Final</td>
      </tr>
      <tr>
       <td rowspan="7">Carballeda de Avia</td>
       <td>OU-0306</td>
       <td>Faramontaos</td>
       <td>9+730</td>
       <td>9+880</td>
       <td>150</td>
       <td>9+665</td>
       <td>10+150</td>
       <td>485</td>
       <td>42.362122, -8.192188</td>
       <td>42.365171. -8.190054</td>
      </tr>
      <tr>
       <td>OU-0306</td>
       <td>Fornelos</td>
       <td></td>
       <td></td>
       <td></td>
       <td>7+485</td>
       <td>7+640</td>
       <td>155</td>
       <td>42.346368, -8.185200</td>
       <td>42.347268, -8.186443</td>
      </tr>
      <tr>
       <td>OU-0306</td>
       <td>Abelenda</td>
       <td>6+805</td>
       <td>7+325</td>
       <td>520</td>
       <td>6+700</td>
       <td>7+470</td>
       <td>770</td>
       <td>42.341170, -8.179920</td>
       <td>42.346273, -8.185054</td>
      </tr>
      <tr>
       <td>OU-0306</td>
       <td>O Cando</td>
       <td>6+210</td>
       <td>6+600</td>
       <td>390</td>
       <td>6+150</td>
       <td>6+510</td>
       <td>360</td>
       <td>42.337850, -8.174995</td>
       <td>42.340465, -8.179031</td>
      </tr>
      <tr>
       <td>OU-0306</td>
       <td>Fiscás</td>
       <td>2+685</td>
       <td>3+105</td>
       <td>420</td>
       <td></td>
       <td></td>
       <td></td>
       <td>42.315769, -8.158219</td>
       <td>42.317600, -8.161872</td>
      </tr>
      <tr>
       <td>OU-0306</td>
       <td>A Costeira</td>
       <td>0+905</td>
       <td>1+315</td>
       <td>410</td>
       <td>0+990</td>
       <td>1+790</td>
       <td>800</td>
       <td>42.309225, -8.143079</td>
       <td></td>
      </tr>
      <tr>
       <td></td>
       <td></td>
       <td>1+700</td>
       <td>1+790</td>
       <td>90</td>
       <td></td>
       <td></td>
       <td></td>
       <td></td>
       <td>42.313321, -8.150327</td>
      </tr>
     </tbody>
    </table>
    <p>Segundo. Ordenar a publicación da resolución de aprobación definitiva no <em>Diario Oficial de Galicia</em>.</p>
    <p>Terceiro. Notificar a resolución de aprobación definitiva á Consellería de Infraestruturas e Mobilidade e ao Concello de Carballeda de Avia.</p>
    <p>Ourense, 22 de xullo de 2020</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

