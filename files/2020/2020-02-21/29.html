---
date: '2020-02-21'
id: G2158-310120-0001
page: 12837
number: 36
agency: Xulgado de Primeira Instancia número 6 de Ourense
section: V. Administración de xustiza.
title: EDICTO (660/2018).
range: Edicto
url: >-
  https://www.xunta.gal/dog/Publicados/2020/20200221/AnuncioG2158-310120-0001_gl.html
---
<p>No procedemento de referencia ditouse a resolución do teor literal seguinte:</p>
    <p>Sentenza 32/2020.</p>
    <p>Divorcio contencioso 660/2018.</p>
    <p>Xuíza que a dita: Laura Guede Gallego.</p>
    <p>Lugar: Ourense.</p>
    <p>Data: 15 de xaneiro de 2020.</p>
    <p>Demandante: Milagros Teresa Blanco Rodríguez.</p>
    <p>Avogada: María del Carmen Paradela Gavieiro.</p>
    <p>Procuradora: María José Conde González.</p>
    <p>Demandado: Pedro Antonio Moreno González.</p>
    <p>Vistos os presentes autos número 660/2018 sobre divorcio promovidos pola procuradora Sra. Conde, en nome e representación de Milagros Teresa Blanco Rodríguez, como demandante, asistida pola Sra. Paradela, fronte a Pedro Antonio Moreno González, que foi declarado en rebeldía, con intervención do Ministerio Fiscal.</p>
    <p>Resolución.</p>
    <p>Acordo a disolución do matrimonio formado por Milagros Teresa Blanco Rodríguez e Pedro Antonio Moreno González con todos os efectos legais inherentes á devandita disolución. Acórdanse como medidas definitivas:</p>
    <p>1. Atribúese a garda e custodia do menor á nai.</p>
    <p>2. Establécese o exercicio exclusivo da patria potestade á nai.</p>
    <p>3. Establécese como o réxime de visitas un réxime flexible entre pai e fillo, os cales acordarán libremente a forma de comunicarse entre eles.</p>
    <p>4. En concepto de alimentos a favor do fillo común establécese a obriga do pai de aboar, dentro dos cinco días hábiles de cada mes e na conta que designe a demandante, a suma de 100 euros, que serán anualmente actualizados en función das variacións que experimente o IPC ou índice que o substitúa a data 1 de xaneiro.</p>
    <p>5. Así mesmo, dentro do concepto de pensión de alimentos, establécese a obriga de aboar o 50 % dos gastos de material escolar que se xeran anualmente no mes de setembro.</p>
    <p>Así mesmo, imponse a obriga de sufragar o 50 % dos gastos extraordinarios que se poidan producir, diferenciando entre os necesarios (gastos médicos e farmacéuticos non cubertos pola Seguridade Social) nos cales non é necesario o previo consentimento das partes e os non necesarios (clases extraescolares, viaxes, clases de apoio...) que requirirán o consentimento previo de ambos os proxenitores para seren cubertos. Entenderase prestada a súa conformidade se, requirido un proxenitor polo outro, de forma fidedigna, é dicir, que conste sen lugar a dúbidas a recepción do requirimento, se deixar transcorrer o prazo de dez días hábiles sen facer manifestación ningunha. No requirimento que se realice o proxenitor que pretenda facer o gasto, deberá detallar o gasto concreto que precise o fillo, e achegar presuposto en que figure o nome do profesional que o expida.</p>
    <p>En caso de discrepancias, o gasto extraordinario deberá ser autorizado polo xulgado, conforme o artigo 156 do Código civil, salvo razóns obxectivas de urxencia.</p>
    <p>6. Establécese a prohibición de saída do territorio nacional do menor sen autorización expresa de ambos os proxenitores ou no seu caso autorización xudicial.</p>
    <p>Non se impoñen as custas do presente procedemento a ningunha das partes.</p>
    <p>Esta sentenza non é firme. Conforme o disposto no artigo 208.4 da LAC, indícase que contra a presente resolución cabe interpoñer, no prazo de 20 días, recurso de apelación (artigos 457 e ss. da LAC) ante este tribunal. Debendo constituír o depósito legalmente establecido.</p>
    <p>E unha vez firme esta resolución, comuníquese de oficio para a súa anotación no Rexistro Civil Central, onde figura a inscrición do matrimonio cuxa disolución se declara.</p>
    <p>Así o acorda, manda e asina a súa señoría. Dou fe.</p>
    <p>E como consecuencia do ignorado paradoiro de Pedro Antonio Moreno González, esténdese a presente para que sirva de cédula de notificación.</p>
    <p>Ourense, 17 de xaneiro de 2020</p>
    <footer><p>O/a letrado/a da Administración de xustiza</p></footer>

