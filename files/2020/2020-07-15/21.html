---
date: '2020-07-15'
id: G0003-060720-0007
page: 28177
number: 140
agency: Servizo Galego de Saúde
section: IV. Oposicións e concursos.
title: >-
  ANUNCIO do 6 de xullo de 2020, da Xerencia da Área Sanitaria de Santiago de
  Compostela e Barbanza, polo que se dá publicidade da resolución da mesma data
  pola que se convoca a provisión de diversos postos de xefe/a de grupo de
  persoal de xestión e servizos de atención primaria da Área Sanitaria de
  Santiago de Compostela e Barbanza.
range: Anuncio
url: >-
  https://www.xunta.gal/dog/Publicados/2020/20200715/AnuncioG0003-060720-0007_gl.html
---
<p>De conformidade co establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, así como na Orde da Consellería de Sanidade do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 137/2019, do 10 de outubro, polo que se establece a estrutura orgánica do Servizo Galego de Saúde; a Orde do 22 de abril de 2020 (DOG núm. 82, do 29 de abril), de delegación de competencias en órganos centrais e periféricos da Consellería de Sanidade e do Servizo Galego de Saúde, e o Decreto 134/2019, do 10 de outubro (DOG núm. 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia, a xerente da Área Sanitaria de Santiago de Compostela e Barbanza</p>
    <h2>RESOLVE:</h2>
    <p>Primeiro. Anunciar a convocatoria para cubrir, mediante o procedemento de concurso de méritos, a provisión de diversos postos de xefe/a de grupo de persoal de xestión e servizos de atención primaria da Área Sanitaria de Santiago de Compostela e Barbanza.</p>
    <p>Segundo. As solicitudes para participar nesta convocatoria xunto coa documentación a que se refiren as súas bases presentaranse, dirixidas á Xerencia da Área Sanitaria de Santiago de Compostela e Barbanza, no Rexistro Xeral da dita xerencia, sito na travesía da Choupana, s/n, 15706 Santiago de Compostela, ou a través de calquera dos rexistros previstos no artigo 16.4 da Lei 29/2015, do 1 de outubro, do procedemento administrativo común das administracións públicas, no prazo de vinte (20) días naturais, contados a partir do seguinte ao da publicación deste anuncio no Diario Oficial de Galicia.</p>
    <p>Terceiro. As bases íntegras da convocatoria estarán expostas nos taboleiros de anuncios dos centros dependentes da Área Sanitaria de Santiago de Compostela e Barbanza, nos puntos de atención ao traballador (PAT) da Dirección de Recursos Humanos, na intranet da Área Sanitaria de Santiago de Compostela e Barbanza, así como na páxina web do Servizo Galego de Saúde (www.sergas.es).</p>
    <p>Santiago de Compostela, 6 de xullo de 2020</p>
    <footer><p>Eloína Núñez Masid<br>Xerente da Área Sanitaria de Santiago de Compostela e Barbanza</p></footer>
    <h2>ANEXO</h2>
    <p>1. Denominación do posto: xefe/a de grupo de atención primaria.</p>
    <p>2. Servizo de Atención Primaria: Ames-Bertamiráns.</p>
    <p>3. Número de prazas: unha (1).</p>
    <p>1. Denominación do posto: xefe/a de grupo de atención primaria.</p>
    <p>2. Servizo de Atención Primaria: Boiro.</p>
    <p>3. Número de prazas: unha (1).</p>
    <p>1. Denominación do posto: xefe/a de grupo de atención primaria.</p>
    <p>2. Servizo de Atención Primaria: Concepción Arenal-tarde.</p>
    <p>3. Número de prazas: unha (1).</p>

