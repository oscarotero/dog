---
date: '2020-07-15'
id: G0534-070720-0005
page: 28104
number: 140
agency: 'Consellería de Educación, Universidade e Formación Profesional'
section: III. Outras disposicións.
title: >-
  DECRETO 100/2020, do 2 de xullo, polo que se modifica a denominación da
  Facultade de Ciencias da Educación da Universidade de Vigo.
range: Decreto
url: >-
  https://www.xunta.gal/dog/Publicados/2020/20200715/AnuncioG0534-070720-0005_gl.html
---
<p>A Lei 11/1989, do 20 de xullo, de ordenación do sistema universitario de Galicia, establece o procedemento para a creación e recoñecemento de universidades, centros universitarios e autorización de estudos na Comunidade Autónoma de Galicia.</p>
    <p>En aplicación do artigo 8.2 da Lei orgánica 6/2001, do 21 de decembro, de universidades, modificada pola Lei orgánica 4/2007, do 12 de abril e a proposta do Consello de Goberno da Universidade de Vigo, co informe favorable do seu Consello Social e do Consello Galego de Universidades, no exercicio das competencias sinaladas na Lei 2/2003, do 22 de maio, e na Lei 1/1983, do 22 de febreiro, de normas reguladoras da Xunta e da súa presidencia, por proposta da Conselleira de Educación, Universidade e Formación Profesional e logo da deliberación do Consello da Xunta de Galicia na súa reunión do dous de xullo de dous mil vinte,</p>
    <h2>DISPOÑO:</h2>
    <p>Artigo único</p>
    <p>Autorizar a modificación da denominación da Facultade de Ciencias da Educación do campus de Ourense da Universidade de Vigo, que pasará a denominarse Facultade de Ciencias da Educación e Traballo Social. </p>
    <p>Disposición derradeira primeira</p>
    <p>Autorízase a conselleira de Educación, Universidade e Formación Profesional para que, no ámbito das súas competencias, dite as disposicións necesarias para o desenvolvemento deste decreto.</p>
    <p>Disposición derradeira segunda</p>
    <p>Este decreto entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, dous de xullo de dous mil vinte </p>
    <footer><p>Alberto Núñez Feijóo<br>Presidente </p></footer>
    <p class="dog-firma-izq">Carmen Pomar Tojo<br>Conselleira de Educación, Universidade e Formación Profesional</p>

