---
date: '2020-11-02'
id: G0599-281020-0002
page: 43591
number: 221
agency: Consellería de Emprego e Igualdade
section: III. Outras disposicións.
title: >-
  ORDE do 28 de outubro de 2020 pola que se fai pública a ampliación da dotación
  orzamentaria para a concesión das axudas establecidas na Orde do 20 de
  novembro de 2019, pola que se establecen as bases reguladoras do programa
  Emprega Discapacidade e Exclusión, de incentivos á contratación, formación e
  emprego con apoio, e se procede á súa convocatoria para o ano 2020 (código de
  procedemento TR342A).
range: Orde
url: >-
  https://www.xunta.gal/dog/Publicados/2020/20201102/AnuncioG0599-281020-0002_gl.html
---
<p>A Orde da Consellería de Economía, Emprego e Industria do 20 de novembro de 2019 pola que se establecen as bases reguladoras do programa Emprega Discapacidade e Exclusión, de incentivos á contratación, formación e emprego con apoio, e se procede á súa convocatoria para o ano 2020 (código de procedemento TR342A) (<em>Diario Oficial de Galicia</em> núm. 3, do 7 de xaneiro), establece no seu artigo 2 o crédito orzamentario que financia a contratación de persoas con discapacidade para entidades sen ánimo de lucro, reguladas nesta orde de convocatoria, no cal se recollen os créditos que a financian.</p>
    <p>Así mesmo, establece no seu artigo 2.4 que estes créditos poderán ser obxecto de modificacións como consecuencia da asignación ou da redistribución de fondos para o financiamento dos programas de fomento do emprego. Poderá ampliarse a contía máxima deste crédito para esta convocatoria e o incremento de crédito estará condicionado á declaración de dispoñibilidade do crédito como consecuencia dunha xeración, ampliación ou incorporación de crédito, e da existencia de remanentes doutras convocatorias financiadas con cargo ao mesmo crédito ou créditos incluídos no mesmo programa ou en programas do mesmo servizo.</p>
    <p>En consecuencia, como existen outras dotacións que poden ser utilizadas para os mesmos fins, como consecuencia da aprobación dunha modificación orzamentaria, cómpre ampliar o importe dos créditos destinados ás axudas que poderán ser concedidas ao abeiro da orde que se cita nesta disposición, coa finalidade de facelas chegar ao maior número de beneficiarios posible.</p>
    <p>Por todo o exposto e no uso das facultades que me foron conferidas,</p>
    <h2>DISPOÑO:</h2>
    <p>Artigo 1</p>
    <p>Amplíase o importe total do orzamento establecido na Orde do 20 de novembro de 2019 pola que se establecen as bases reguladoras do programa Emprega Discapacidade e Exclusión, de incentivos á contratación, formación e emprego con apoio, e se procede á súa convocatoria para o ano 2020 (código de procedemento TR342A) (<em>Diario Oficial de Galicia</em> núm. 3, do 7 de xaneiro), na seguinte contía e aplicación orzamentaria que figura dotada nos orzamentos xerais da Comunidade Autónoma de Galicia para o ano 2020: 09.40.322C 481.9, co código de proxecto 2016 00 309, contía de 458.000 euros.</p>
    <p>Artigo 2</p>
    <p>Estas modificacións non afectan o prazo establecido na referida orde para a presentación de solicitudes.</p>
    <p>Disposición derradeira única</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 28 de outubro de 2020</p>
    <footer><p>María Jesús Lorenzana Somoza<br>Conselleira de Emprego e Igualdade</p></footer>

