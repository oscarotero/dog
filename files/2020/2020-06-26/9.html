---
date: '2020-06-26'
id: CA01-190620-0002
page: 25414
number: 125
agency: Consellería de Facenda
section: IV. Oposicións e concursos.
title: >-
  RESOLUCIÓN do 18 de xuño de 2020, da Dirección Xeral da Función Pública, pola
  que se aproban e se fan públicas as listaxes definitivas de persoas admitidas
  e excluídas do proceso selectivo para o ingreso no corpo de xestión da
  Administración xeral da Comunidade Autónoma de Galicia, subgrupo A2, escala
  técnica de estatísticos.
range: Resolución
url: >-
  https://www.xunta.gal/dog/Publicados/2020/20200626/AnuncioCA01-190620-0002_gl.html
---
<p>Por Resolución do 10 de marzo de 2020, da Dirección Xeral da Función Pública (<em>Diario Oficial de Galicia </em>núm. 54, do 18 de marzo), aprobáronse as listaxes definitivas de persoas admitidas e excluídas do proceso selectivo para o ingreso no corpo de xestión de Administración xeral da Comunidade Autónoma de Galicia, subgrupo A2, escala técnica de estatísticos, convocado pola Orde do 22 de abril de 2019 (DOG núm. 80, do 26 de abril).</p>
    <p>Unha vez transcorrido o prazo para a presentación de reclamacións sobre as ditas listaxes, de conformidade co artigo 12 do Regulamento de selección de persoal da Administración da Comunidade Autónoma de Galicia, e coa base I.4.2 das que rexen o proceso selectivo, esta dirección xeral</p>
    <h2>RESOLVE:</h2>
    <p>Aprobar as listaxes definitivas de persoas admitidas e excluídas do proceso selectivo para o ingreso no corpo de xestión de Administración xeral da Comunidade Autónoma de Galicia, subgrupo A2, escala técnica de estatísticos, convocado pola Orde do 22 de abril de 2019 (DOG núm. 80, do 26 de abril).</p>
    <p>A listaxe definitiva de persoas aspirantes admitidas poderase consultar no portal web corporativo funcionpublica.xunta.gal.</p>
    <p>A listaxe definitiva de persoas aspirantes excluídas, con indicación da causa determinante da súa exclusión, figura como anexo a esta resolución.</p>
    <p>A Administración devolverá de oficio o importe ingresado en concepto de dereitos de exame a aquelas persoas aspirantes excluídas de xeito definitivo que, de acordo coa base I.3, realizaron o pagamento con certificado dixital da Fábrica Nacional de Moeda e Timbre, DNI electrónico ou Chave365.</p>
    <p>Para a devolución do importe ingresado por aqueloutras persoas aspirantes que non fixeron constar eses datos e figuren nesta resolución como excluídas, será necesaria a presentación dun escrito en que se faga constar o número de conta (24 díxitos), a entidade bancaria e a súa localidade ou dun certificado expedido pola entidade no cal figuren eses datos. Esta documentación deberá ser presentada no prazo dun mes contado a partir do día seguinte ao da publicación desta resolución no <em>Diario Oficial de Galicia</em> e deberá ser dirixida ao Servizo de Selección da Dirección Xeral da Función Pública.</p>
    <p>De conformidade co disposto na base I.3, non procederá a devolución do importe aboado en concepto de dereitos de exame nos supostos de renuncia a participar no proceso das persoas solicitantes admitidas provisional ou definitivamente.</p>
    <p>Contra esta resolución poderase interpoñer recurso potestativo de reposición ante o conselleiro de Facenda, no prazo dun mes, contado desde o día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, ou poderase interpoñer directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde a mesma data, de conformidade co disposto no artigo 8.2 da Lei 29/1998, do 13 de xullo, en relación co artigo 10.1 do mesmo texto legal.</p>
    <p>Santiago de Compostela, 18 de xuño de 2020</p>
    <footer><p>José María Barreiro Díaz<br>Director xeral da Función Pública</p></footer>
    <h2>ANEXO </h2>
    <h2>Relación de persoas aspirantes excluídas</h2>
    <p>Acceso xeral:</p>
    <table>
     <tbody>
      <tr>
       <td>Apelidos e nome</td>
       <td>NIF</td>
       <td>Motivo da exclusión</td>
      </tr>
      <tr>
       <td>Barros Couso, Mónica</td>
       <td>***2127**</td>
       <td>65</td>
      </tr>
      <tr>
       <td>Docampo Fuentes, Noelia</td>
       <td>***4161**</td>
       <td>20, 66, 67</td>
      </tr>
      <tr>
       <td>García Peón, Minerva</td>
       <td>***3968**</td>
       <td>20</td>
      </tr>
      <tr>
       <td>López Couto, María José</td>
       <td>***1896**</td>
       <td>20</td>
      </tr>
      <tr>
       <td>Otero Romay, María del Mar</td>
       <td>***5989**</td>
       <td>20</td>
      </tr>
      <tr>
       <td>Oubiña Oubiña, María Isabel</td>
       <td>***6319**</td>
       <td>66, 67</td>
      </tr>
      <tr>
       <td>Rodríguez Vázquez, Pilar</td>
       <td>***5242**</td>
       <td>20, 66, 67</td>
      </tr>
      <tr>
       <td>Tojeiro Bouzón, Susana</td>
       <td>***8974**</td>
       <td>65</td>
      </tr>
     </tbody>
    </table>
    <table>
     <thead>
      <tr>
       <td>Código</td>
       <td>Descrición</td>
      </tr>
     </thead>
     <tbody>
      <tr>
       <td>20</td>
       <td>Taxas non aboadas</td>
      </tr>
      <tr>
       <td>65</td>
       <td>Non presenta e non autoriza a consulta da condición de discapacidade</td>
      </tr>
      <tr>
       <td>66</td>
       <td>Non presenta e non autoriza a consulta da condición de demandante de emprego 6 meses antes da convocatoria</td>
      </tr>
      <tr>
       <td>67</td>
       <td>Non presenta e non autoriza a consulta da condición de non percibir prestación ou subsidio por desemprego</td>
      </tr>
     </tbody>
    </table>

