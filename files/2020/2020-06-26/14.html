---
date: '2020-06-26'
id: G0003-160620-0002
page: 25425
number: 125
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 12 de xuño de 2020, da Xerencia da Área Sanitaria de Vigo, pola
  que se anuncia a Resolución LD 6/2020 da mesma data, de convocatoria pública
  para a provisión, polo sistema de libre designación, dun posto de xefatura de
  servizo da Área Económico-Financeira de Control de Servizos de Explotación.
range: Resolución
url: >-
  https://www.xunta.gal/dog/Publicados/2020/20200626/AnuncioG0003-160620-0002_gl.html
---
<p>De conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e a Orde de 24 de maio de 2006, pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, con base no Decreto 134/2019, do 10 de outubro, polo que se regulan as áreas sanitarias e os distritos sanitarios do Sistema público de saúde de Galicia, e na Orde do 22 do abril de 2020, sobre delegación de competencias en órganos centrais e periféricos do Servizo Galego de Saúde, o xerente da Área Sanitaria de Vigo</p>
    <h2>RESOLVE:</h2>
    <p>Primeiro. Anunciar a convocatoria, para cubrir polo sistema de libre designación, un posto de xefatura de servizo da Área Económico-Financeira de Control de Servizos de Explotación, segundo se especifica no anexo desta resolución.</p>
    <p>Segundo. As bases da citada convocatoria estarán expostas nos taboleiros de anuncios das oficinas da Dirección de Recursos Humanos da Área Sanitaria de Vigo, e na páxina web do Servizo Galego de Saúde (www.sergas.es).</p>
    <p>Terceiro. As solicitudes e a documentación anexa que conteña a xustificación dos requisitos e méritos alegados deberán presentarse en calquera dos rexistros de entrada da Área Sanitaria de Vigo, dirixidas ao xerente, no prazo de quince (15) días hábiles contados desde o día seguinte ao da publicación do anuncio da presente convocatoria no <em>Diario Oficial de Galicia</em>.</p>
    <p>Así mesmo, poderán presentarse a través de calquera dos rexistros previstos no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 12 de xuño de 2020</p>
    <footer><p>Julio García Comesaña<br> Xerente da Área Sanitaria de Vigo</p></footer>
    <h2>ANEXO</h2>
    <p>Denominación do posto: xefa/e de servizo da Área Económico-Financeira de Control de Servizos de Explotación.</p>
    <p>Procedemento de Provisión: libre designación.</p>
    <p>Nº de vacantes totais: 1.</p>

