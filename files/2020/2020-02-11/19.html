---
date: '2020-02-11'
id: G0256-301219-0002
page: 9409
number: 28
agency: Axencia Turismo de Galicia
section: III. Outras disposicións.
title: >-
  EXTRACTO da Resolución do 27 de decembro de 2019 pola que se establecen as
  bases reguladoras para a concesión, en réxime de concorrencia competitiva, de
  axudas ao alumnado do Centro Superior de Hostalaría de Galicia para cursar
  estudos complementarios para a obtención dun título oficial en Dirección
  Hoteleira no estranxeiro no curso 2019/20, e se procede á súa convocatoria
  para o curso 2019/20 (código de procedemento TU200B).
range: Resolución
url: >-
  https://www.xunta.gal/dog/Publicados/2020/20200211/AnuncioG0256-301219-0002_gl.html
---
<p>BDNS (Identif.): 494842.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://pap.minhap.gob.es/bdnstrans/index). </p>
    <p>Primeiro. Beneficiarios/as </p>
    <p>Para poder optar á concesión dunha axuda deberán cumprirse as seguintes condicións:</p>
    <p>1. Ser español ou posuír a nacionalidade dun Estado membro da Unión Europea. De conformidade co disposto na Lei 4/2000, do 11 de xaneiro, sobre dereitos e liberdades dos estranxeiros en España e a súa integración social, e na redacción dada pola Lei orgánica 8/2000, do 22 de decembro, os estudantes estranxeiros non comunitarios deberán acreditar a súa condición de residentes e queda excluído de concorrer a estas axudas quen se atope en situación de estadía.</p>
    <p>2.Ter finalizados os estudos do Gran Diploma de Xestión e Dirección de Empresas Hostaleiras ou Diploma Superior de Xestión Hoteleira do Centro Superior de Hostalaría de Galicia. </p>
    <p>3. Ter formalizada a matrícula para a realización de estudos complementarios para a obtención no curso 2019/20 dun título oficial de Dirección Hoteleira no estranxeiro.</p>
    <p>4. Posuír o nivel de idiomas requirido no centro en que se formalice a matrícula.</p>
    <p>Segundo. Obxecto e réxime </p>
    <p>Esta resolución ten por obxecto aprobar as bases, que se inclúen como anexo I, polas que se rexerá a concesión, en réxime de concorrencia competitiva, de axudas á matrícula para os/as alumnos/as que, tendo finalizados os estudos do Gran Diploma de Xestión e Dirección de Empresas Hostaleiras ou Diploma Superior en Xestión Hoteleira do Centro Superior de Hostalaría de Galicia, vaian realizar estudos complementarios para a obtención dun título oficial de Dirección Hoteleira no estranxeiro no curso 2019/20, así como efectuar a súa convocatoria para o curso 2019/20 (código de procedemento TU200B).</p>
    <p>Terceiro. Bases reguladoras</p>
    <p>Resolución do 27 de decembro de 2019 pola que se establecen as bases reguladoras para a concesión, en réxime de concorrencia competitiva, de axudas ao alumnado do Centro Superior de Hostalaría de Galicia, para cursar estudos complementarios para a obtención dun título oficial en Dirección Hoteleira no estranxeiro no curso 2019/20, e se procede á súa convocatoria para o curso 2019/20 (código de procedemento TU200B).</p>
    <p>Cuarto. Importe</p>
    <p>As axudas previstas nestas bases imputaranse á aplicación orzamentaria 11.A2 761A 480.0, proxecto 2015 00006 dos orzamentos da Axencia Turismo de Galicia para a anualidade 2020 cun importe total de 30.000 €.</p>
    <p>Ao abeiro desta convocatoria concederanse un máximo de 10 axudas de estudos, cunha contía máxima de 3.000 € por alumno, sen que en todo caso, esta cantidade supere o 40 % do importe da matrícula.</p>
    <p>Quinto. Prazo de presentación de solicitudes</p>
    <p>O prazo de presentación de solicitudes será dun mes contado a partir do día seguinte ao da publicación desta resolución no Diario Oficial de Galicia. Entenderase como último día do prazo o correspondente ao mesmo ordinal do día da publicación.</p>
    <p>Sexto. Prazo de aceptación ou renuncia á axuda</p>
    <p>O prazo para a aceptación ou renuncia á axuda será de 10 días hábiles desde a notificación da resolución da concesión.</p>
    <p>Sétimo. Aboamento das axudas</p>
    <p>A Axencia Turismo de Galicia procederá ao aboamento da axuda unha vez notificada a resolución de concesión, e transcorridos os prazos determinados no punto anterior.</p>
    <p>Santiago de Compostela, 27 de decembro de 2019</p>
    <footer><p>Mª Nava Castro Domínguez<br>Directora da Axencia Turismo de Galicia</p></footer>

