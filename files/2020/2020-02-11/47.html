---
date: '2020-02-11'
id: G0424-220120-0002
page: 9527
number: 28
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ACORDO do 22 de xaneiro de 2020, da Xefatura Territorial da Coruña, polo que
  se somete a información pública a solicitude de autorización administrativa
  previa, de construción e declaración de utilidade pública, en concreto, dunha
  instalación de distribución eléctrica no concello de Lousame (expediente-e
  IN407A 2019/222-1).
range: Acordo
url: >-
  https://www.xunta.gal/dog/Publicados/2020/20200211/AnuncioG0424-220120-0002_gl.html
---
<p>Expediente-e: IN407A 2019/222-1.</p>
    <p>Solicitante: UFD Distribución Electricidad, S.A.</p>
    <p>Denominación: LMT, CT e RBT Carantoña e Abeixón.</p>
    <p>Concello: Lousame.</p>
    <p>Características técnicas:</p>
    <p>– Liña eléctrica de media tensión subterránea a 20 kV cunha lonxitude de 490 m con orixe no apoio número 135-20 da LMTA BOI806, condutor tipo RHZ1-2OL-12/20 kV 1×150 mm2 Al e remate no centro de transformación proxectado Carantoña e Abeixón.</p>
    <p>– Centro de transformación prefabricado Carantoña e Abeixón (proxectado) cunha potencia de 160 kVA e unha relación de transformación de 20.000/400 V.</p>
    <p>Lexislación de aplicación:</p>
    <p>1. Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>2. Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>3. Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>4. Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>5. Resolución do 19 de febreiro de 2014 pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo).</p>
    <p>6. Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>7. Decreto do 26 de abril de 1957 polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta con este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>Todas aquelas persoas ou entidades que se consideren afectadas poderán examinar o expediente e presentar alegacións no Servizo de Enerxía e Minas da Xefatura Territorial da Consellería de Economía, Emprego e Industria, sita na rúa Vicente Ferrer, número 2, 2º andar, 15071 A Coruña, no prazo de vinte días a partir do día seguinte ao da última publicación deste acordo.</p>
    <p>Así mesmo, para dar cumprimento ao disposto no artigo 44 da Lei 39/2015, do 1 de outubro, cando as persoas propietarias ou titulares de dereitos sobre predios os afectados sexan descoñecidos, se ignore o lugar de notificación ou ben, intentada esta, non se puidese efectuar, a notificación farase por medio dun anuncio publicado no Boletín Oficial del Estado.</p>
    <p>A Coruña, 22 de xaneiro de 2020</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <p>Expediente-e: IN407A 2019/222-1.</p>
    <p>Solicitante: UFD Distribución Electricidad, S.A.</p>
    <p>Denominación: LMT, CT e RBT Carantoña e Abeixón.</p>
    <p>Concello: Lousame.</p>
    <h2>Relación de propietarias/os, bens e dereitos afectados</h2>
    <p>Número de predio: 1.</p>
    <p>Lugar: 502/958 Meán.</p>
    <p>Cultivo: prado.</p>
    <p>Propietaria/o: herdeiras/os de Primitivo López Nimo.</p>
    <p>Afección de solo en pleno dominio: </p>
    <p>CT: centro de transformación e acceso.</p>
    <p>M2: 32.0.</p>

