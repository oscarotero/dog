---
date: '2020-08-21'
id: G0426-140820-0003
page: 33422
number: 169
agency: Consellería do Medio Rural
section: VI. Anuncios. a) Administración autonómica.
title: >-
  RESOLUCIÓN do 13 de agosto de 2020, da Secretaría Xeral Técnica da Consellería
  do Medio Rural, pola que se modifica a Resolución do 2 de xullo de 2020 pola
  que se fai pública a convocatoria, mediante procedemento aberto con criterio
  único (prezo), para un alleamento de madeiras na provincia da Coruña.
range: Resolución
url: >-
  https://www.xunta.gal/dog/Publicados/2020/20200821/AnuncioG0426-140820-0003_gl.html
---
<p>O 11 de agosto de 2020 publicouse no Diario Oficial de Galicia núm. 160, a Resolución do 2 de xullo de 2020, da Secretaría Xeral Técnica da Consellería do Medio Rural, pola que se fai pública a convocatoria mediante procedemento aberto con criterio único (prezo) para un alleamento de madeiras na provincia da Coruña.</p>
    <p>No seu parágrafo sétimo indícase: «As ofertas presentaranse a través da sede electrónica (https://sede.xunta.gal) (código de procedemento MR612A) durante os vinte e seis (26) días naturais seguintes ao da publicación no Diario Oficial de Galicia desta resolución».</p>
    <p>Debido a cuestións organizativas do persoal que forma parte da mesa de contratación, cómpre modificar, para este procedemento en concreto e de xeito excepcional, o citado parágrafo.</p>
    <p>Polo exposto,</p>
    <h2>RESOLVO:</h2>
    <p>Modificar o parágrafo sétimo da Resolución do 2 de xullo de 2020, para ampliar o prazo de apertura das proposicións económicas en trece (13) días naturais, que queda redactado como segue:</p>
    <p>«As ofertas presentaranse a través da sede electrónica (https://sede.xunta.gal) (código de procedemento MR612A) durante os trinta e nove (39) días naturais seguintes ao da publicación no Diario Oficial de Galicia desta resolución».</p>
    <p>Santiago de Compostela, 13 de agosto de 2020</p>
    <footer><p>Mª Jesús Lorenzana Somoza<br>Secretaria xeral técnica da Consellería do Medio Rural</p></footer>

