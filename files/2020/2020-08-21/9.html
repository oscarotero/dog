---
date: '2020-08-21'
id: G2017-080820-0003
page: 33373
number: 169
agency: Universidade da Coruña
section: IV. Oposicións e concursos.
title: >-
  RESOLUCIÓN do 7 de agosto de 2020 pola que se nomea catedrático de
  universidade da área de coñecemento de Métodos de Investigación e Diágnostico
  en Educación a Jesús Miguel Muñoz Cantero.
range: Resolución
url: >-
  https://www.xunta.gal/dog/Publicados/2020/20200821/AnuncioG2017-080820-0003_gl.html
---
<p>De conformidade coa proposta da comisión designada para xulgar o concurso de acceso que convocou esta universidade por Resolución do 8 de xuño de 2020 (BOE do 12 de xuño), para a provisión da praza número 20/013 de catedrático de universidade da área de coñecemento de Métodos de Investigación e Diágnostico en Educación, departamento de Didácticas Específicas e Métodos de Investigación e Diagnóstico en Educación desta universidade, a favor de Jesús Miguel Muñoz Cantero, con DNI núm. ***6144**, e unha vez que a persoa interesada acreditou os requisitos establecidos na convocatoria.</p>
    <p>Esta reitoría, no uso das atribucións que lle confire o artigo 20 da Lei 6/2001, do 21 de decembro, de universidades, e demais disposicións que a desenvolven, resolveu nomear a Jesús Miguel Muñoz Cantero, catedrático de universidade da área de coñecemento de Métodos de Investigación e Diágnostico en Educación, departamento de Didácticas Específicas e Métodos de Investigación e Diagnóstico en Educación desta universidade.</p>
    <p>Este nomeamento surtirá plenos efectos a partir da correspondente toma de posesión polo interesado, que deberá efectuarse no prazo máximo de vinte (20) días, contado desde o día seguinte ao da publicación deste nomeamento no Boletín Oficial del Estado, para estes efectos o mes de agosto será inhábil.</p>
    <p>Contra a presente resolución, que esgota a vía administrativa, poderá interpoñer un recurso contencioso-administrativo no prazo de dous (2) meses, que se contarán desde o día seguinte ao da súa publicación, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa. Previamente, e con carácter potestativo, poderá interpoñer un recurso de reposición ante esta reitoría, no prazo dun (1) mes, de acordo co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas (BOE do 2 de outubro).</p>
    <p>A Coruña, 7 de agosto de 2020</p>
    <footer><p>Julio E. Abalde Alonso<br>Reitor da Universidade da Coruña</p></footer>

