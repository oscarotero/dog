---
date: '2020-12-02'
id: G0426-111120-0003
page: 47686
number: 243
agency: Consellería do Medio Rural
section: VI. Anuncios. a) Administración autonómica.
title: >-
  RESOLUCIÓN do 9 de novembro de 2020, da Secretaría Xeral Técnica da
  Consellería do Medio Rural, pola que se fai pública a convocatoria mediante
  procedemento aberto con criterio único (prezo) para un alleamento de madeiras
  na provincia de Pontevedra.
range: Resolución
url: >-
  https://www.xunta.gal/dog/Publicados/2020/20201202/AnuncioG0426-111120-0003_gl.html
---
<p>Convócase mediante esta resolución o alleamento de madeiras de varios lotes na provincia de Pontevedra, de acordo co disposto no Decreto 244/1998, do 24 de xullo, polo que se regulan os alleamentos dos aproveitamentos forestais nos montes xestionados pola Comunidade Autónoma de Galicia (DOG núm. 159, do 18 de agosto), na Orde do 8 de setembro de 1998 pola que se desenvolve o Decreto 244/1998, do 24 de xullo, que regula os alleamentos dos aproveitamentos forestais nos montes xestionados pola Comunidade Autónoma de Galicia (DOG núm. 180, do 16 de setembro), e na Orde do 20 de febreiro de 2020 pola que se desenvolve a tramitación electrónica dos alleamentos dos aproveitamentos forestais nos montes xestionados pola Comunidade Autónoma de Galicia regulados polo Decreto 244/1998, do 24 de xullo (código de procedemento MR612A) (DOG núm. 41, do 2 de marzo).</p>
    <p>A licitación e información dos lotes pódense consultar na páxina web da Consellería do Medio Rural e no visor de aproveitamentos madeireiros xestionados pola Administración forestal, nos enderezos seguintes:</p>
    <p>https://mediorural.xunta.gal/gl/temas/forestal/poxas</p>
    <p>https://mediorural.xunta.gal/gl/temas/forestal/sistema-de-informacion-forestal</p>
    <p>A apertura dos sobres coas ofertas económicas terá lugar no salón de conferencias do edificio administrativo da Xunta de Galicia, na avenida de María Victoria Moreno, 43, 36071 Pontevedra. Unha vez iniciada a poxa, calquera persoa licitadora poderá solicitar por medios telemáticos á mesa que non se proceda á apertura de máis ofertas económicas das presentadas por ela aos lotes que queden por poxar, por ter acadado a cota máxima da súa capacidade económica ou técnica.</p>
    <p>Para este procedemento rexerán a normativa antes citada e os pregos de condicións técnico-administrativas xerais e particulares que figuran no expediente correspondente, onde poderán ser consultados polas persoas interesadas, na páxina web referida, a partir do día da publicación no Diario Oficial de Galicia (DOG) da presente resolución.</p>
    <p>As ofertas presentaranse a través da sede electrónica (https://sede.xunta.gal) (código de procedemento MR612A) durante os vinte e seis (26) días naturais seguintes ao da publicación no DOG desta resolución.</p>
    <p>A apertura das proposicións económicas será realizada pola mesa de contratación, que se reunirá ás once (11.00) horas do décimo quinto (15º) día hábil, contado a partir do termo do prazo de presentación das ofertas.</p>
    <p>Cada persoa licitadora presentará dous sobres electrónicos para cada oferta. O sobre A, coa documentación administrativa, e o sobre B, coa oferta económica.</p>
    <p>No caso de presentarse a varios lotes, o sobre A, que contén a documentación administrativa, poderá ser único para todos os lotes que se presenten ante a mesa e na mesma sesión. Este sobre deberá conter, en todo caso, a documentación sinalada na Orde do 20 de febreiro de 2020 pola que se desenvolve a tramitación electrónica dos alleamentos dos aproveitamentos forestais nos montes xestionados pola Comunidade Autónoma de Galicia regulados polo Decreto 244/1998, do 24 de xullo (código de procedemento MR612A).</p>
    <p>Non obstante, de darse o caso de que algún documento do sobre A non estea asinado dixitalmente, poderase presentar de forma presencial nun sobre pechado perante o Rexistro Administrativo da Xefatura Territorial da Consellería do Medio Rural correspondente, xa que nestes procedementos é o órgano de contratación, tal e como sinala o Decreto 244/1998, do 24 de xullo, polo que se regulan os alleamentos dos aproveitamentos forestais en montes xestionados pola Comunidade Autónoma de Galicia e a súa normativa de desenvolvemento.</p>
    <p>O sobre B recollerá a proposición económica e presentarase no modelo normalizado disposto na Orde do 20 de febreiro de 2020 pola que se desenvolve a tramitación electrónica dos alleamentos dos aproveitamentos forestais nos montes xestionados pola Comunidade Autónoma de Galicia regulados polo Decreto 244/1998, do 24 de xullo, a través do procedemento MR612A establecido na sede electrónica da Xunta de Galicia. Cada un dos lotes figurará nun sobre B individual.</p>
    <p>A persoa adxudicataria constituirá a garantía definitiva do 5 % do prezo de adxudicación, agás nos expedientes en que o aproveitamento se realice a resultas da liquidación final ou o motivo do aproveitamento sexa «clara» nos expedientes a risco e ventura do adxudicatario. Nestes últimos casos, engadirase o 5 % de garantía complementaria, co que se acada unha garantía definitiva dun 10 %.</p>
    <p>A persoa adxudicataria constituirá a garantía definitiva e, de ser o caso, a complementaria dentro dos dez (10) días hábiles seguintes ao da data en que regulamentariamente se lle comunique a proposta de adxudicación.</p>
    <p>Dentro dese mesmo prazo deberá aboar:</p>
    <p>1. O importe total do remate ou o importe do primeiro prazo, segundo se indique no prego de prescricións técnicas particulares de cada lote.</p>
    <p>2. O importe das taxas.</p>
    <p>3. Os gastos proporcionais deste anuncio.</p>
    <p>4. Os demais que se establezan nos pregos particulares do aproveitamento.</p>
    <p>A persoa adxudicataria deberá aboar, ademais das cantidades expresadas no anuncio, a porcentaxe que corresponda, segundo o réxime especial ou xeral que aplique a propiedade do monte, en concepto de IVE.</p>
    <p>Santiago de Compostela, 9 de novembro de 2020</p>
    <footer><p>Nicolás Vázquez Iglesias<br>Secretario xeral técnico da Consellería do Medio Rural</p></footer>

