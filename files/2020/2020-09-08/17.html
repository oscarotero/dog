---
date: '2020-09-08'
id: G0532-270820-0001
page: 35361
number: 182
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 17 de agosto de 2020, da Dirección Xeral de Calidade Ambiental e
  Cambio Climático, polo que se somete a información pública a documentación
  para a revisión da autorización ambiental integrada outorgada a Sociedad
  Cooperativa Unimiño, S.C.G., para unha explotación avícola intensiva de 52.920
  galiñas reprodutoras no lugar do Pedrido, parroquia de Lea, no concello de
  Friol (expediente 2019-IPPC-M-117).
range: Anuncio
url: >-
  https://www.xunta.gal/dog/Publicados/2020/20200908/AnuncioG0532-270820-0001_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial do Estado</em> núm. 316, do 31 de decembro) regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19 de outubro de 2013) regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, do 18 de outubro, sométese a información pública, durante un período de vinte (20) días hábiles contados a partir do día seguinte ao da publicación deste anuncio no <em>Diario Oficial de Galicia</em>, o documento titulado:</p>
    <p><em>Memoria de renovación de autorización ambiental integrada «Lea, O Pedrido».</em></p>
    <p><em>Explotación avícola de galiñas reprodutoras.</em></p>
    <p>Para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que estime convenientes. </p>
    <p>O documento estará á disposición dos administrados nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, 15781 Santiago de Compostela). </p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>Santiago de Compostela, 17 de agosto de 2020</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO</h2>
    <p>Expediente: 2019-IPPC-M-117.</p>
    <p>Núm. da autorización ambiental integrada: 2017-IPPC-8-316.</p>
    <p>Categoría principal da actividade: anexo I, categoría 9.3.a do Real decreto lexislativo 1/2016, do 16 de decembro.</p>
    <p>Titular: Sociedad Cooperativa Unimiño, S.C.G.</p>
    <p>NIF: F32390593.</p>
    <p>Localización da instalación: lugar O Pedrido, parroquia de Lea, 27229 Friol (Lugo). Referencia catastral da parcela: 27020A103000080000YW.</p>
    <p>Actividade principal: explotación avícola de galiñas reprodutoras.</p>
    <p>Descrición: a explotación está conformada por 5 naves de 120×14 m con capacidade para 52.920 aves e unha nave de clasificado de ovo de 92,4×10 m. Cada nave disporá dun silo de almacenamento de penso de 16 m3.</p>
    <p>Os ciclos produtivos teñen unha duración aproximada de 45 semanas. Unha vez finalizado o ciclo, os animais son levados ao matadoiro e procédese á limpeza e desinfección das naves e dos equipamentos empregados para o manexo dos animais, despois do cal haberá un baleiro sanitario de aproximadamente 15 a 30 días antes de introducir un novo lote de animais.</p>
    <p>A totalidade do esterco sólido producido na explotación será enviado a un xestor autorizado. Para o almacenamento do esterco, a explotación contará cunha esterqueira cuberta con depósito de lixiviados.</p>
    <p>Verteduras:</p>
    <p>– Augas de limpeza das naves de aloxamento de aves e da nave de procesamento de ovo; que se recollerán nun depósito estanco de 95 m3 para o seo posterior envío a xestor autorizado.</p>
    <p>– Augas residuais xeradas nos aseos e vestiarios do persoal; as cales serán conducidas a un depósito estanco de 8 m3 para o seo posterior envío a xestor autorizado. </p>
    <p>– Augas xeradas no vao sanitario e arco de desinfección; as cales serán enviadas a un depósito estanco de 2 m3 para o seo posterior envío a xestor autorizado.</p>
    <p>As augas pluviais discorrerán pola parcela; para evitaren a incorporación das augas de escoamento de chuvia procedentes do exterior do recinto da explotación existirán desvíos de auga como foxos perimétricos.</p>

