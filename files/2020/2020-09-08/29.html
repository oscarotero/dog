---
date: '2020-09-08'
id: G0427-030920-0001
page: 35399
number: 182
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 2 de setembro de 2020 pola que se autoriza a transmisión inter
  vivos da concesión administrativa e da batea Pepe.
range: Resolución
url: >-
  https://www.xunta.gal/dog/Publicados/2020/20200908/AnuncioG0427-030920-0001_gl.html
---
<p>Visto o expediente instruído para os efectos de transmisión da batea Pepe e da concesión administrativa que a ampara, resulta:</p>
    <p>a) Antecedentes:</p>
    <p>Mediante escrito do 27 de agosto de 2020, Antón Fernández Lamela (***3550**), en representación de Mariscos Antón Fernández, S.L. (B70451018), solicitou autorización para a transmisión da concesión administrativa e da batea Pepe. </p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia, modificada pola Lei 6/2009, do 11 de decembro, e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia. </p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión inter vivos, a favor de Nuria Carballo Fernández (***7236**), da concesión que se indica a seguir:</p>
    <p>Identificación:</p>
    <p>Nome: Pepe.</p>
    <p>Situación: </p>
    <p>Cuadrícula nº: 115.</p>
    <p>Polígono: D.</p>
    <p>Distrito: Cambados (Pontevedra).</p>
    <p>Especies autorizadas: mexillón (Mytilus galloprovincialis), ostra plana (Ostrea edulis) e vieira (Pecten maximus).</p>
    <p>Título habilitante: concesión.</p>
    <p>Orde de outorgamento: 29.2.1964.</p>
    <p>Remate da vixencia: 15.12.2029.</p>
    <p>Actual titular: Mariscos Antón Fernández, S.L. (B70451018).</p>
    <p>Nova titular: Nuria Carballo Fernández (***7236**).</p>
    <p>Baixo as seguintes condicións:</p>
    <p>Primeira. A actual titular deberá presenta no prazo máximo dun mes, contado desde o día seguinte ao da publicación desta resolución no Diario Oficial de Galicia, orixinal ou fotocopia cotexada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p> Segunda. Transcorrido o prazo indicado na condición primeira sen ter presentado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. A nova titular da concesión queda subrogada nos dereitos e obrigas da anterior desde o momento da formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 2 de setembro de 2020</p>
    <footer><p>A conselleira do Mar<br>P.D. (Orde do 8.9.2017)<br>A xefa territorial de Vigo<br>Por delegación de sinatura (Resolución do 26.9.2017)<br>Carmen de Benito Caula<br>Xefa do Servizo de Recursos Mariños</p></footer>

