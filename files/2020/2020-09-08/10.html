---
date: '2020-09-08'
id: G0003-280820-0003
page: 35350
number: 182
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 24 de agosto de 2020, da Dirección Xeral de Recursos Humanos,
  relativa á publicación das puntuacións definitivas e á finalización da fase de
  oposición do proceso selectivo para o ingreso na categoría de persoal de
  servizos xerais, polos sistemas de acceso libre, promoción interna e
  discapacidade xeral, convocado mediante a Resolución do 1 de marzo de 2019.
range: Resolución
url: >-
  https://www.xunta.gal/dog/Publicados/2020/20200908/AnuncioG0003-280820-0003_gl.html
---
<p>A base oitava da Resolución do 1 de marzo de 2019, da Dirección Xeral de Recursos Humanos, pola que se convoca concurso-oposición para o ingreso na categoría de persoal de servizos xerais, quendas de acceso libre, promoción interna e discapacidade xeral, dispón que logo da publicación das puntuacións provisionais dos exercicios, os/as aspirantes poderán presentar reclamación ante o tribunal no prazo dos cinco (5) días hábiles seguintes ao da devandita publicación, unicamente de existiren erros na confección aritmética da puntuación obtida.</p>
    <p>A estimación ou desestimación das reclamacións entenderase implícita na resolución pola que se aproben as puntuacións definitivas dos distintos exercicios, que se publicará no Diario Oficial de Galicia.</p>
    <p>En vista das reclamacións presentadas e do acordo adoptado sobre estas polo respectivo tribunal de selección e elevado ao órgano convocante, este centro directivo, de conformidade coa antedita base,</p>
    <h2>RESOLVE:</h2>
    <p>Primeiro. Aprobar e dar publicidade, a través da páxina web do Servizo Galego de Saúde (www.sergas.es), ás puntuacións definitivas obtidas polos/as aspirantes presentados/as en cada un dos exercicios da fase de oposición do proceso selectivo para o ingreso na categoría de persoal de servizos xerais, polos sistemas de acceso libre, promoción interna e discapacidade xeral, convocado pola Resolución do 1 de marzo de 2019 (Diario Oficial de Galicia núm. 47, do 7 de marzo).</p>
    <p>Segundo. Declarar finalizada a fase de oposición do referido proceso selectivo.</p>
    <p>Terceiro. Esta resolución poderá ser impugnada polos/as interesados/as nos termos previstos na base 7 e 11 da resolución de convocatoria do proceso.</p>
    <p>Santiago de Compostela, 24 de agosto de 2020</p>
    <footer><p>Margarita Prado Vaamonde<br>Directora xeral de Recursos Humanos</p></footer>

