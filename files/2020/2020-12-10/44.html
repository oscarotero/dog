---
date: '2020-12-10'
id: C141-011220-0004
page: 48483
number: 248
agency: Portos de Galicia
section: VI. Anuncios. a) Administración autonómica.
title: >-
  CÉDULA do 1 de decembro de 2020 pola que se notifica o acordo de inicio do
  procedemento para a declaración de abandono da embarcación Morning Dew, varada
  no porto de Camariñas.
range: Cédula
url: >-
  https://www.xunta.gal/dog/Publicados/2020/20201210/AnuncioC141-011220-0004_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas (BOE nº 236, do 2 de outubro), notifícaselle a Emmanuel Palmier, mediante a publicación no <em>Boletín Oficial del Estado</em>, o Acordo do 27 de outubro de 2020, da Presidencia da entidade pública Portos de Galicia, que inicia o procedemento para a declaración de abandono da embarcación de nome <em>Morning Dew</em>, de bandeira francesa e matrícula 649745, varada no porto de Camariñas, por non ser posible a notificación no domicilio.</p>
    <p>Así mesmo, este anuncio publicarase no Diario Oficial de Galicia, ben que a eficacia do acto notificado quedará supeditada á súa publicación no <em>Boletín Oficial del Estado</em>.</p>
    <p>O acordo emítese por encontrarse a embarcación varada na explanada do porto de Camariñas en estado de abandono, sen actividade nin mantemento ningún, desde que foi trasladada a porto por Salvamento Marítimo en maio de 2018 tras ser atopada á deriva, con base no establecido no artigo 128 da Lei 6/2017, do 12 de decembro (DOG nº 236, do 14 de decembro), de portos de Galicia.</p>
    <p>O órgano competente para a resolución deste procedemento é a presidenta de Portos de Galicia, en virtude das competencias conferidas polo artigo 12.3, alíneas a) e l), da Lei 6/2017, de portos de Galicia.</p>
    <p>A instrución do procedemento recae en Jesús Javier Fernández Barro, xefe da División Xurídica de Portos de Galicia, e o seu réxime de recusación é o consignado no artigo 24 da Lei 40/2015, do 1 de outubro, de réxime xurídico do sector público (BOE nº 236, do 2 de outubro).</p>
    <p>Outórgaselle ao propietario da embarcación un prazo máximo de dez (10) días para formular alegacións.</p>
    <p>Advírtese que, de acordo coa normativa máis arriba citada, chegado o prazo de declarar o buque abandonado, este pasará a ser propiedade de Portos de Galicia, o que non impedirá que todos os custos de tramitación ou que xeren as actuacións que se van realizar sobre o buque sexan por conta do anterior propietario.</p>
    <p>Para o seu exame, o expediente encóntrase nas dependencias dos servizos centrais de Portos de Galicia en Área Central; praza de Europa, 5-A, 6º, Santiago de Compostela.</p>
    <p>Santiago de Compostela, 1 de decembro de 2020</p>
    <footer><p>Susana Lenguas Gil<br>Presidenta de Portos de Galicia</p></footer>

