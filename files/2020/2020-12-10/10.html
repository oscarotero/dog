---
date: '2020-12-10'
id: G2018-301120-0001
page: 48428
number: 248
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 26 de novembro de 2020 pola que se aproba e se fai pública a
  listaxe definitiva de persoas admitidas e excluídas e se convoca a persoa
  aspirante á realización do primeiro exercicio (probas de lingua galega) do
  proceso selectivo para cubrir dúas prazas da categoría profesional de
  técnico/a de investigación, área de bioloxía-saúde (ciencias morfolóxicas).
range: Resolución
url: >-
  https://www.xunta.gal/dog/Publicados/2020/20201210/AnuncioG2018-301120-0001_gl.html
---
<p>Mediante Resolución do 1 de outubro de 2019 (DOG do 14 de outubro e BOE do 29 de novembro) convocáronse probas selectivas para cubrir dúas prazas da categoría profesional de técnico/a de investigación, área de bioloxía-saúde (ciencias morfolóxicas), pola quenda de acceso libre.</p>
    <p>Mediante Resolución do 14 de xaneiro de 2020 (DOG do 28 de xaneiro) aprobouse a relación provisional de persoas aspirantes admitidas e excluídas nas mencionadas probas selectivas, e fixouse un prazo para emendar os defectos que motivaron a exclusión ou omisión.</p>
    <p>Rematado o dito prazo e consonte o establecido na base 4.5 da convocatoria,</p>
    <h2>resolvo:</h2>
    <p>Primeiro. Declarar aprobada e facer pública a listaxe definitiva de persoas admitidas e excluídas pola quenda de acceso libre ás citadas probas.</p>
    <p>Segundo. Indicar que a listaxe definitiva de persoas aspirantes admitidas e excluídas está exposta no taboleiro electrónico da USC e na web:</p>
    <p>http://www.usc.es/gl/servizos/plan_pas/convocatorias.html</p>
    <p>Terceiro. Convocar a persoa aspirante admitida que non está exenta deste exercicio, para a realización do primeiro exercicio da fase de oposición (probas de lingua galega), o día 12 de xaneiro de 2021, ás 10.00 horas, na Sala de Xuntas do Departamento de Ciencias Morfolóxicas da Facultade de Medicina (rúa de San Francisco, s/n, Santiago de Compostela). </p>
    <p>A publicación dos sucesivos anuncios de celebración dos demais exercicios efectuaraa o tribunal, nos locais onde se realizase a proba anterior, no taboleiro electrónico da USC e na páxina web:</p>
    <p>http://www.usc.es/gl/servizos/plan_pas/convocatorias.html</p>
    <p>Contra a presente resolución, que esgota a vía administrativa, poderase interpoñer recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpoñer recurso potestativo de reposición no prazo de un mes perante o órgano que a ditou. Neste caso non se poderá interpoñer o recurso contencioso-administrativo antedito mentres non se dite resolución expresa ou presunta do recurso administrativo de reposición, ao abeiro dos artigos 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 26 de novembro de 2020</p>
    <footer><p>Antonio López Díaz<br>Reitor da Universidade de Santiago de Compostela</p></footer>

