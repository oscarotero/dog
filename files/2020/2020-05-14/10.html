---
date: '2020-05-14'
id: G0379-120520-0001
page: 20130
number: 93
agency: Axencia Galega de Servizos Sociais
section: III. Outras disposicións.
title: >-
  RESOLUCIÓN do 27 de abril de 2020 pola que se acorda levantar a paralización
  da aprobación e publicación das bases do procedemento de adxudicación de
  prazas nas escolas infantís 0-3 dependentes desta axencia para o curso 2020/21
  e do procedemento de adxudicación de prazas para fillos e fillas do persoal da
  Xunta de Galicia nas escolas infantís dependentes desta axencia para o curso
  2020/21 e a súa continuación.
range: Resolución
url: >-
  https://www.xunta.gal/dog/Publicados/2020/20200514/AnuncioG0379-120520-0001_gl.html
---
<p>O 14 de marzo do 2020, publicouse no <em>Diario Oficial de Galicia</em> o Real decreto 463/2020, do 14 de marzo, polo que se declara o estado de alarma para a xestión da situación de crise sanitaria ocasionada polo COVID-19, que na súa a disposición adicional terceira establece a suspensión dos termos e prazos para a tramitación dos procedementos das entidades do sector público, definidos na Lei 39/2015, do 1 de outubro, do procedemento administrativo común das administracións públicas.</p>
    <p>Como consecuencia desta suspensión paralizouse a aprobación das bases e a publicación do procedemento de adxudicación de prazas nas escolas infantís 0-3 dependentes da Axencia Galega de Servizos Sociais para o curso 2020/21 e do procedemento de adxudicación de prazas para fillos e fillas do persoal da Xunta de Galicia nas escolas infantís dependentes da Axencia Galega de Servizos Sociais para o curso 2020/21.</p>
    <p>Por Resolución do 15 de marzo de 2020, da Secretaría Xeral Técnica da Consellería de Presidencia, Administracións Publicas e Xustiza, deuse publicidade ao acordo do Centro de Coordinación Operativa do Plan Territorial de Emerxencias de Galicia (Cecop), mediante o cal se adoptan medidas preventivas en lugares de traballo do sector público autonómico como consecuencia da evolución epidemiolóxica do coronavirus COVID-19. Neste acordo, entre outros aspectos, e no marco do antedito real decreto, prevíase, así mesmo, a suspensión dos termos e prazos para a tramitación dos procedementos das entidades do sector público e que o órgano competente puidese acordar, mediante resolución motivada, as medidas de ordenación e instrución estritamente necesarias para evitar prexuízos graves nos dereitos e intereses da persoa interesada no procedemento.</p>
    <p>O 24.4.2020 o Consello da Xunta acordou valorar favorablemente a proposta de continuación de expedientes da Consellería de Política Social xustificando a continuidade destes procedementos administrativos na necesidade de garantir o funcionamento básico dos servizos públicos e protexer o interese xeral. </p>
    <p>De acordo co anterior,</p>
    <h2>RESOLVO:</h2>
    <p>Levantar a paralización da aprobación e publicación das bases do procedemento de adxudicación de prazas nas escolas infantís 0-3 dependentes da Axencia Galega de Servizos Sociais para o curso 2020/21 e do procedemento de adxudicación de prazas para fillos e fillas do persoal da Xunta de Galicia nas escolas infantís dependentes da Axencia Galega de Servizos Sociais para o curso 2020/21 e a súa continuación.</p>
    <p>Santiago de Compostela, 27 de abril de 2020</p>
    <footer><p>O/A director/a da Axencia Galega de Servizos Sociais<br>P.S. (Disposición transitoria primeira do Decreto 40/2014, do 20 de marzo)<br>Mª Amparo González Méndez<br>Directora xeral de Familia, Infancia e Dinamización Demográfica</p></footer>

