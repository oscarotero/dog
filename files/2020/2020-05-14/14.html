---
date: '2020-05-14'
id: G0424-230420-0001
page: 20138
number: 93
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 22 de abril de 2020, da Xefatura Territorial de Ourense, pola
  que se conceden as autorizacións administrativas previa e de construción a
  instalacións eléctricas no concello de Baños de Molgas (expediente IN407A
  2020/20-3).
range: Resolución
url: >-
  https://www.xunta.gal/dog/Publicados/2020/20200514/AnuncioG0424-230420-0001_gl.html
---
<p>Visto o expediente para outorgamento da autorización administrativa previa e da autorización administrativa de construción das instalacións eléctricas que a seguir se describen, tal e como se recollen no proxecto asinado polo enxeñeiro técnico industrial Antonio Javier Sabín Vázquez, colexiado número 2233 do Coeticor, en Ourense, o día 10.2.2020, quen acredita a súa habilitación e competencia coa correspondente declaración responsable anexa.</p>
    <p>Solicitante: UFD Distribución Electricidad, S.A., CIF A-63222533.</p>
    <p>Enderezo: A Batundeira, 2, Velle, 32960 Ourense.</p>
    <p>Denominación: reforma da LMT SRS805 en Vilariño.</p>
    <p>Situación: lugar de Vilariño de Lamamá, concello de Baños de Molgas.</p>
    <p>Orzamento: 20.814,82 €.</p>
    <p>Características técnicas: reforma da LMT SRS805 (expediente 2563-AT) coa instalación de novo apoio metálico C12/1000 H35-CA/CS (número 82-18), que substitúe a outro de formigón existente, e de novo seccionador SXS, retensando o condutor LA-30 no cantón comprendido entre os apoios números 82-16 e 82-19. </p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e os regulamentarios previstos no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 5/2017, do 19 de outubro, de fomento da implantación de iniciativas empresariais, esta xefatura territorial resolve:</p>
    <p>Conceder a autorización administrativa previa e a autorización administrativa de construción ás devanditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e, en especial, as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>Contra a presente resolución poderase interpoñer recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da notificación ou publicación desta resolución, tamén se poderá interpoñer calquera outro recurso que se considere pertinente.</p>
    <p>Ourense, 22 de abril de 2020</p>
    <footer><p>Santiago Álvarez González<br>Xefe territorial de Ourense</p></footer>

