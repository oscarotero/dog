---
date: '2020-05-14'
id: G0427-230420-0002
page: 20140
number: 93
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 20 de abril de 2020 pola que se autoriza a transmisión mortis
  causa, mediante pacto de mellora, da concesión administrativa e da batea Bruma
  IV.
range: Resolución
url: >-
  https://www.xunta.gal/dog/Publicados/2020/20200514/AnuncioG0427-230420-0002_gl.html
---
<p>Visto o expediente instruído para os efectos de transmisión da batea <em>Bruma IV</em> e da concesión administrativa que a ampara, resulta:</p>
    <p>a) Antecedentes:</p>
    <p>Primeiro. Mediante escrito do 14 de agosto de 2019, José Antonio Lado Lestón solicita autorización para transmisión <em>mortis causa</em>, mediante pacto de mellora, a favor do seu fillo Alberto Lado Riomao da concesión administrativa e da batea <em>Bruma IV</em>.</p>
    <p>Segundo. O solicitante presenta a documentación requirida para a tramitación deste tipo de procedemento.</p>
    <p>b) Consideracións legais e técnicas: </p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro), e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. A Lei 2/2006, do 14 de xuño, de dereito civil de Galicia (DOG número 124, do 29 de xuño), nos seus artigos 209 e seguintes, regula os pactos sucesorios como negocios <em>mortis causa,</em> e con forma de pactos de apartación ou pactos de mellora.</p>
    <p>Terceira. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administraciones públicas (BOE número 236, do 2 de outubro), coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Vistas as disposicións citadas, esta consellería resolve:</p>
    <p>Autorizar a transmisión <em>mortis causa</em>, mediante pacto de mellora, a favor de Alberto Lado Riomao (***0854**), da concesión administrativa e da batea que se indica a continuación:</p>
    <p>Identificación:</p>
    <p>Tipo: batea.</p>
    <p>Nome: <em>Bruma IV.</em></p>
    <p>Situación:</p>
    <p>Cuadrícula nº: 41.</p>
    <p>Polígono: B.</p>
    <p>Distrito: Muros (A Coruña).</p>
    <p>Especies autorizadas: Mexillón (<em>Mytilus galloprovincialis</em>).</p>
    <p>Título administrativo habilitante: concesión de actividade.</p>
    <p>Orde de outorgamento: 11.3.1964.</p>
    <p>Remate da vixencia: 15.12.2029.</p>
    <p>Actuais titulares: José Antonio Lado Lestón (***9173**) e Josefa Riomao Mayo (***0579**).</p>
    <p>Novo titular: Alberto Lado Riomao (***0854**).</p>
    <p>O novo titular da concesión administrativa queda subrogado nos dereitos e obrigas dos anteriores.</p>
    <p>Contra a presente resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, que se interporá no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 e 124 da Lei 39/2015, do 1 de outubro, do procedemento administrativo común nas administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa. Este prazo comezará a contar desde o día seguinte a aquel en que perda vixencia o Real decreto 463/2020, do 14 de marzo, polo que se declara o estado de alarma para a xestión da situación da crise sanitaria ocasionada polo COVID-19, e, se é o caso, as súas prórrogas. </p>
    <p>A Coruña, 20 de abril de 2020</p>
    <footer><p>A conselleira do Mar<br>P.D. (Orde do 8.9.2017)<br>Xefe territorial da Coruña<br>Por delegación de funcións (Resolución do 6.11.2019)<br>María José Cancelo Baquero<br>Xefa do Servizo de Recursos Mariños</p></footer>

