---
date: '2020-01-28'
id: L304-130120-0001
page: 5520
number: 18
agency: Concello de Avión
section: VI. Anuncios. b) Administración local.
title: >-
  ANUNCIO de notificación a persoas titulares descoñecidas para lembrar o
  cumprimento da obriga de xestión da biomasa vexetal e retirada de especies
  arbóreas.
range: Anuncio
url: >-
  https://www.xunta.gal/dog/Publicados/2020/20200128/AnuncioL304-130120-0001_gl.html
---
<p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia, e dado que os titulares dos bens que se relacionan a continuación son descoñecidos e resulta imposible a súa notificación, comunícaselles ás persoas responsables a súa obriga legal de xestión da biomasa e retirada de especies arbóreas prohibidas nos parcelas que se describen, imposta polo artigo 22.1 da Lei 3/2007, do 9 de abril, de prevención e defensa contra os incendios forestais de Galicia:</p>
    <table>
     <tbody>
      <tr>
       <td>Ref. catastral</td>
       <td>Parroquia</td>
       <td>Lugar</td>
       <td>Polígono</td>
       <td>Parcela</td>
       <td>Liquidación provisional dos traballos de xestión da biomasa</td>
       <td>Persoa responsable</td>
      </tr>
      <tr>
       <td>32005A11800512</td>
       <td>Nieva (Santa María)</td>
       <td>Oroso</td>
       <td>118</td>
       <td>00512</td>
       <td>100,22 €</td>
       <td>Descoñecida</td>
      </tr>
      <tr>
       <td>32005A12800608</td>
       <td>Nieva (Santa María)</td>
       <td>Camposancos</td>
       <td>128</td>
       <td>00608</td>
       <td>2,41 €</td>
       <td>Descoñecida</td>
      </tr>
      <tr>
       <td>32005A12300289</td>
       <td>Nieva (Santa María)</td>
       <td>Caseiro</td>
       <td>123</td>
       <td>00289</td>
       <td>13,42 €</td>
       <td>Descoñecida</td>
      </tr>
      <tr>
       <td>32005A12200495</td>
       <td>Nieva (Santa María)</td>
       <td>Caseiro</td>
       <td>122</td>
       <td>00495</td>
       <td>42,07 €</td>
       <td>Descoñecida</td>
      </tr>
      <tr>
       <td>32005A12100322</td>
       <td>Nieva (Santa María)</td>
       <td>Belecón</td>
       <td>121</td>
       <td>00322</td>
       <td>65,71 €</td>
       <td>Descoñecida</td>
      </tr>
      <tr>
       <td>32005A12102141</td>
       <td>Nieva (Santa María)</td>
       <td>Belecón</td>
       <td>121</td>
       <td>02141</td>
       <td>48,31 €</td>
       <td>Descoñecida</td>
      </tr>
      <tr>
       <td>32005A14400008</td>
       <td>Nieva (Santa María)</td>
       <td>Carixa, A</td>
       <td>144</td>
       <td>00008</td>
       <td>21,34 €</td>
       <td>Descoñecida</td>
      </tr>
     </tbody>
    </table>
    <p>1º. En virtude do que antecede, as persoas responsables dispoñen dun prazo máximo de 15 días naturais para o cumprimento voluntario para xestionar a biomasa na parcela citada, que se iniciará o día seguinte ao da última publicación do presente anuncio no DOG ou no BOE.</p>
    <p>2º. Dado que se trata de parcelas incluídas en parroquias priorizadas, entenderase cumprida voluntariamente a obriga de xestión da biomasa no caso de que, con anterioridade á finalización do devandito prazo, a persoa responsable subscriba o contrato de xestión da biomasa no marco do sistema público de xestión da biomasa vexetal e retirada de especies arbóreas nas redes de faixas secundarias de xestión de biomasa, recollido no anexo III do Convenio de colaboración subscrito entre a Xunta de Galicia, a Fegamp e Seaga en materia de prevención e defensa contra incendios forestais, para o establecemento dun sistema público de xestión da biomasa nas faixas secundarias (DOG nº 156, do 17 de agosto de 2018).</p>
    <p>3º. En caso de persistencia no incumprimento transcorrido o dito prazo, o Concello, a través do Convenio de colaboración subscrito entre a Xunta de Galicia a Fegamp e Seaga en materia de prevención e defensa contra incendios forestais, para o establecemento dun sistema público de xestión da biomasa nas faixas secundarias (DOG nº 156, do 17 de agosto de 2018), procederá sen máis trámites á execución subsidiaria con repercusión dos custos de xestión da biomasa e, se é o caso, comiso das especies arbóreas prohibidas retiradas pola Administración, nas condicións establecidas no artigo 22.2 da precitada Lei 3/2007, do 9 de abril, de prevención e defensa contra os incendios forestais de Galicia, sen prexuízo da instrución do procedemento sancionador que corresponda. A persoa titular do terreo ou do dereito de aproveitamento terá a obriga legal de facilitar o necesario acceso para a realización dos traballos de xestión de biomasa e retirada das especies arbóreas prohibidas. O suxeito que realice os traballos de execución subsidiaria terá a facultade de acceder sen consentimento da persoa titular, agás nos supostos excepcionais previstos legalmente, cando o acceso afecte, dentro da parcela, espazos físicos susceptibles de merecer a cualificación de domicilio para os efectos do artigo 18.2 da Constitución española.</p>
    <p>4º. En caso de persistencia no incumprimento, e transcorrido o prazo outorgado, iniciarase tamén o correspondente procedemento sancionador segundo o previsto no título VII da Lei 3/2007:</p>
    <p>a) Administración competente para sancionar (artigo 54 da Lei 3/2007):</p>
    <p>1. Será competente para incoar o procedemento sancionador para as infraccións cometidas en terreos agrícolas, forestais e de influencia forestal a persoa titular da xefatura territorial da consellería con competencias en materia forestal por razón do territorio en que se cometeu a infracción ou daquel con maior superficie afectada.</p>
    <p>2. Serán competentes para a resolución dos procedementos sancionadores por infraccións tipificadas nesta lei e incoados no ámbito da Consellería con competencia en materia forestal:</p>
    <p>a) A persoa titular da xefatura territorial da consellería competente en materia forestal, para a imposición de sancións pola comisión de infraccións leves.</p>
    <p>b) O órgano competente en materia forestal, para a imposición de sancións pola comisión de infraccións graves.</p>
    <p>c) A persoa titular da consellería que teña asignada a competencia en materia forestal, para a imposición de sancións pola comisión de infraccións moi graves.</p>
    <p>3. A incoación do procedemento sancionador en aplicación desta lei, por ausencia de ordenanzas municipais ao respecto, para as infraccións cometidas en solo urbano, de núcleo rural e urbanizable, será competencia do correspondente Concello. A resolución dos expedientes pola comisión de infraccións leves, graves ou moi graves corresponderalle á persoa titular da Alcaldía, de conformidade co establecido no número 3 do artigo 21 ter.</p>
    <p>b) Cualificación da infracción: infracción leve (51.3.a) da Lei 3/2007, do 9 de abril, de prevención e defensa contra os incendios forestais de Galicia), sen prexuízo do establecido no artigo 51.2 g) para as faltas graves.</p>
    <p>c) Contía máxima da sanción pecuniaria que se poida impoñer no caso de infracción leve: 1.000 € (artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007. No caso de ser considerada infracción grave, a contía máxima da sanción será de 100.000 € (artigo 74.b).</p>
    <p>d) Procederase ao comiso da madeira resultante da corta das especies arbóreas que deban ser retiradas de acordo co establecido no 22.2 da Lei 3/2007.</p>
    <p>Avión, 13 de xaneiro de 2020</p>
    <footer><p>Antonio Montero Fernández<br>Alcalde</p></footer>

