---
date: '2020-01-28'
id: G0427-191219-0002
page: 5465
number: 18
agency: Consellería do Mar
section: III. Outras disposicións.
title: >-
  EXTRACTO da Orde do 13 de decembro de 2019 pola que se establecen as bases e
  se regula o procedemento para a concesión, en réxime de concorrencia
  competitiva, de axudas para a innovación no sector pesqueiro, cofinanciadas co
  Fondo Europeo Marítimo e de Pesca (FEMP), e se convoca para o ano 2020 o dito
  procedemento, tramitado como expediente anticipado de gasto (códigos de
  procedemento PE205G e PE205H).
range: Orde
url: >-
  https://www.xunta.gal/dog/Publicados/2020/20200128/AnuncioG0427-191219-0002_gl.html
---
<p>BDNS (Identif:): 492591.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias</em></p>
    <p>Poderán ser persoas beneficiarias das subvencións, sen prexuízo de reuniren os demais requisitos establecidos nestas bases, os propietarios de buques pesqueiros con porto base na Comunidade Autónoma de Galicia, así como as organizacións ou asociacións dos anteriores, incluídas as confrarías de pescadores, que teñan un ámbito autonómico.</p>
    <p>Segundo. <em>Finalidade</em></p>
    <p>As axudas terán como finalidade:</p>
    <p>1. Proxectos innovadores, entendendo por tales os que teñan como obxectivo desenvolver ou introducir produtos e equipamentos novos ou substancialmente perfeccionados, procesos ou técnicas novas ou perfeccionadas, ou sistemas de xestión ou organización novos ou perfeccionados no sector extractivo; tamén na transformación e comercialización.</p>
    <p>2. Operacións innovadoras relacionadas coa conservación dos recursos biolóxicos mariños que teñan como obxectivo desenvolver ou introducir novos coñecementos técnicos ou organizativos que reduzan os efectos da pesca sobre o ambiente, en particular, mediante técnicas de pesca perfeccionadas e a selectividade das artes, ou que teñan por obxectivo lograr un uso máis sustentable dos recursos biolóxicos mariños e a coexistencia cos predadores protexidos.</p>
    <p>Terceiro. <em>Bases reguladoras</em></p>
    <p>Orde do 13 de decembro de 2019 pola que se establecen as bases e se regula o procedemento para a concesión, en réxime de concorrencia competitiva, de axudas para a innovación no sector pesqueiro, cofinanciadas co Fondo Europeo Marítimo e de Pesca (FEMP), e se convoca para o ano 2020 o dito procedemento, tramitado como expediente anticipado de gasto (códigos de procedemento PE205G e PE205H).</p>
    <p>Cuarto. <em>Importe</em></p>
    <p>Para o ano 2020 as axudas concederanse de acordo coa seguinte desagregación, que figura dotada no orzamento de gastos de Consellería do Mar para o ano 2020 e se tramita de forma anticipada.</p>
    <p>Aplicación orzamentaria: 15.02.723A.770.0. Importe total: 810.000,00 euros, distribuído nas seguintes dúas anualidades: anualidade 2020: 560.000,00 euros e anualidade 2021: 250.000,00 euros, para proxectos innovadores. </p>
    <p>Aplicación orzamentaria: 15.02.723A.770.0. Importe total: 800.000,00 euros, distribuído nas seguintes dúas anualidades: anualidade 2020: 400.000,00 euros e anualidade 2021: 400.000,00 euros, para operacións innovadoras relacionadas coa conservación dos recursos biolóxicos mariños.</p>
    <p>Quinto. <em>Prazo de presentación de solicitudes</em></p>
    <p>Un mes contado desde o día seguinte ao da publicación da orde.</p>
    <p>Entenderase como último día do prazo para a presentación de solicitudes o correspondente ao mesmo ordinal do día da súa publicación. Se o último día do prazo for inhábil, entenderase prorrogado ao primeiro día hábil seguinte, e se no mes de vencemento non houber día equivalente ao inicial do cómputo, entenderase que o prazo finaliza o último día do mes.</p>
    <p>Santiago de Compostela, 13 de decembro de 2019</p>
    <footer><p>Mª Isabel Concheiro Rodríguez-Segade<br>Secretaria xeral técnica da Consellería do Mar</p></footer>

