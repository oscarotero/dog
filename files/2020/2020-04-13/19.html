---
date: '2020-04-13'
id: G0181-020420-1
page: 18171
number: 70
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 30 de marzo de 2020 polo que se somete ao trámite de información
  pública o proxecto de construción para alargamento e mellora da LU-114 na
  contorna do punto quilométrico 1+100, de clave LU/19/160.10, así como a
  relación individual de bens, dereitos e propietarios afectados polo proxecto
  de referencia.
range: Anuncio
url: >-
  https://www.xunta.gal/dog/Publicados/2020/20200413/AnuncioG0181-020420-1_gl.html
---
<p>Antecedentes:</p>
    <p>Pola Resolución do director da Axencia Galega de Infraestruturas do 20 de marzo de 2020 emitiuse unha resolución de aprobación provisional do proxecto de construción para alargamento e mellora da LU-114 na contorna do p.q. 1+100, de clave LU/19/160.10.</p>
    <p>O obxecto do proxecto é levar a cabo as obras de alargamento e mellora da estrada LU-114 na contorna do p.q. 1+100. Neste punto existe a necesidade de homoxeneizar a largura da vía corrixindo un estreitamento. Para solucionar isto, expropiarase parte deste predio e das instalacións existentes nel, actualmente en desuso, para levar a cabo a ampliación da plataforma e albergar un carril de circulación, unha beirarrúa de 1,75 metros de largo na marxe dereita que dea continuidade ao itinerario peonil e unha banda de aparcamento de 2,5 metros de largo.</p>
    <h2>RESOLVO:</h2>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, e no artigo 50 do Decreto 66/2016, do 26 de maio, polo que se aproba o Regulamento xeral de estradas de Galicia, o mencionado proxecto de construción sométese ao trámite de información pública para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Que, simultaneamente ao trámite sinalado no parágrafo anterior, e para os efectos previstos no artigo 56.1 do Decreto do 26 de abril de 1957, polo que se aproba o Regulamento de expropiación forzosa, sométese a información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos da presente resolución, realízase durante un período de trinta (30) días hábiles, na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas de Lugo (rolda da Muralla, 70, 27071 Lugo), e na Casa do Concello de Lugo (Praza Maior, 1, 27001 Lugo). Así mesmo, na páxina web da Consellería de Infraestruturas e Mobilidade<br>(https://infraestruturasemobilidade.xunta.gal/organizacion/c/CIV_Axencia_Galega_de_<br>Infraestruturas) atópase á disposición dos interesados o documento completo do proxecto de construción.</p>
    <p>O cómputo do prazo iniciarase no momento en que perda vixencia o Real decreto 463/2020, do 14 de marzo, polo que se declara o estado de alarma para a xestión da situación de crise sanitaria ocasionada polo COVID-19 (BOE núm. 67, do 14 de marzo de 2020) ou, de ser o caso, as súas prórrogas.</p>
    <p>Para o suposto de ser un suxeito obrigado a relacionarse a través de medios electrónicos coas administracións públicas ou de optar por este medio, as comunicacións deberán realizarse presentando o formulario do procedemento Presentación electrónica de solicitudes, escritos e comunicacións que non dispoñan dun sistema electrónico específico nin dun modelo electrónico normalizado, con código de procedemento PR004A, dispoñible na sede electrónica da Xunta de Galicia (https://sede.xunta.gal/detalle-procedemento?codtram=PR004A). Neste caso, deberá escollerse como destinatario do formulario a Consellería de Infraestruturas e Mobilidade e, dentro desta, a Axencia Galega de Infraestruturas.</p>
    <p>Na medida en que os documentos de propostas, observacións e/ou suxestións presentadas conteñan datos de carácter persoal, a súa entrega implicará, de conformidade coa lexislación de protección de datos, o consentimento da súa publicación no marco deste proceso participativo. O tratamento dos datos persoais aterase ao disposto na Lei orgánica 3/2018, do 5 de decembro, de protección de datos persoais e garantía dos dereitos dixitais, e quen participe neste proceso poderá exercer o dereito de acceso, rectificación, cancelación e oposición cubrindo a debida solicitude dirixida á Axencia Galega de Infraestruturas.</p>
    <p>Calquera dúbida sobre o proceso pode dirixirse ao correo electrónico:</p>
    <p>infraestruturas.cim@xunta.gal.</p>
    <p>Santiago de Compostela, 30 de marzo de 2020</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>
    <h2>ANEXO</h2>
    <h2>Relación de bens, dereitos e propietarios afectados</h2>
    <p>Proxecto de construción para alargamento e mellora da LU-114 na contorna do p.q. 1+100, de clave LU/19/160.10.</p>
    <p>Concello de Lugo (lugar: Gándara)</p>
    <table>
     <tbody>
      <tr>
       <td>Nº de orde</td>
       <td>Polígono</td>
       <td>Parcela</td>
       <td>Referencia catastral</td>
       <td>Propietario</td>
       <td>NIF/CIF</td>
       <td>Situación básica do solo</td>
       <td>Uso</td>
       <td>Superficie afectada (m2)</td>
       <td>Superficie total (m2)</td>
       <td>Bens afectados</td>
      </tr>
      <tr>
       <td>1</td>
       <td></td>
       <td></td>
       <td>002302900PH16F</td>
       <td>Mármoles
        López, C.B.</td>
       <td>E27042084</td>
       <td>Rural</td>
       <td>Industrial</td>
       <td>53,00</td>
       <td>137</td>
       <td>1 pozo de barrena.
        Edificación grande 45,8 m2</td>
      </tr>
      <tr>
       <td>2</td>
       <td>90</td>
       <td>254</td>
       <td>27900A09000254</td>
       <td>Veiga González, Enrique</td>
       <td>-----</td>
       <td>Rural</td>
       <td>Agrario</td>
       <td>27,00</td>
       <td>116</td>
       <td>Edificación pequena 7,5 m2</td>
      </tr>
     </tbody>
    </table>

