---
date: '2020-10-06'
id: G0596-150920-0003
page: 38582
number: 202
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 15 de setembro de 2020, da Xefatura Territorial de Ourense, pola
  que se concede a autorización administrativa previa e de construción dunha
  instalación eléctrica no concello de Coles (expediente IN407A 2020/021-3).
range: Resolución
url: >-
  https://www.xunta.gal/dog/Publicados/2020/20201006/AnuncioG0596-150920-0003_gl.html
---
<p>Visto o expediente para outorgamento da autorización administrativa previa e da autorización administrativa de construción da instalación eléctrica que a seguir se describe, tal e como se recollen no proxecto asinado polo enxeñeiro técnico industrial Antonio Javier Sabín Vázquez, colexiado nº 2233 do Coeticor, en Ourense o día 12.3.2020, quen acredita a súa habilitación e competencia mediante declaración responsable asinada na citada data.</p>
    <p>Solicitante: UFD Distribución Electricidad, S.A.; CIF: A63222533.</p>
    <p>Domicilio: A Batundeira, nº 2, Velle, 32960 Ourense.</p>
    <p>Denominación: LMTS, CT e RBTS lugar de Vilarnaz, nº 17.</p>
    <p>Situación: Coles-Ourense.</p>
    <p>Orzamento: 76.015,26 €. </p>
    <p>Características técnicas: LMTS de 34 m de lonxitude de acometida a novo CTC en Vilarnaz, nº 17, condutor tipo RHZ1-20L 12/20 kV 3(1×150) AL mm2 con orixe no PAS proxectado en apoio 51-12-12 da LMT SAC806 (expediente núm. 2388-AT), tramo derivación ao CT Vilarnaz, e final no CTC Vilarnaz proxectado, rural envolvente de formigón, manobra exterior, illamento en aceite mineral, de 250 kVA de potencia aparente e R/T 20.000/400 V.</p>
    <p>RBT de 4 m en aéreo e 478 en subterráneo, en condutores tipo RZ 3(1×150) mm2 AL e XZ seccións 1×150 e 1×240 AL mm2 AL, respectivamente, con orixe no CT proxectado e final nas novas saídas en subterráneo e de enlace coa RBT existente en aéreo.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e os regulamentarios previstos no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 5/2017, do 19 de outubro, de fomento da implantación de iniciativas empresariais, esta xefatura territorial resolve:</p>
    <p>Conceder a autorización administrativa previa e a autorización administrativa de construción ás devanditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e, en especial, as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>Contra a presente resolución poderase interpoñer recurso de alzada ante o vicepresidente segundo e conselleiro de Economía, Empresa e Innovación no prazo dun mes contado a partir do día seguinte ao da notificación ou publicación desta resolución; tamén se poderá interpoñer calquera outro recurso que se considere pertinente.</p>
    <p>Ourense, 15 de setembro de 2020</p>
    <footer><p>Santiago Álvarez González<br>Xefe territorial de Ourense</p></footer>

