---
date: '2020-10-06'
id: G0597-250920-0010
page: 38533
number: 202
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 1 de outubro de 2020 pola que se convoca para a elección de
  destino definitivo a persoa aspirante que superou o proceso selectivo
  convocado pola Orde do 9 de maio de 2014 (Diario Oficial de Galicia número 99,
  do 26 de maio) para o ingreso, no corpo facultativo superior da Xunta de
  Galicia, subgrupo A1, nas escalas de enxeñeiros/as de minas, enxeñeiros/as de
  telecomunicacións, arqueólogos/as e facultativa de arquivos, bibliotecas e
  museos, especialidades de bibliotecas e de arquivos.
range: Resolución
url: >-
  https://www.xunta.gal/dog/Publicados/2020/20201006/AnuncioG0597-250920-0010_gl.html
---
<p>De conformidade co establecido na Lei 39/2015, do 1 de outubro, do procedemento administrativo común das administracións públicas, e co obxecto de avanzar en facer efectivo o dereito da cidadanía a relacionarse electronicamente coas administracións públicas e a conseguinte obriga destas de dotarse dos medios e sistemas necesarios para que ese dereito se poida exercer, faise preciso incorporar unha tramitación electrónica á fase de elección de destino das persoas aspirantes que superaron un proceso selectivo convocado pola Dirección Xeral da Función Pública.</p>
    <p>A resolución dítase por delegación de conformidade co establecido na Orde do 8 de xaneiro de 2020 sobre delegación de competencias na Dirección Xeral da Función Pública, publicada no DOG núm. 16, do 24 de xaneiro.</p>
    <p>Unha vez rematado o proceso selectivo para o ingreso, no corpo facultativo superior da Xunta de Galicia, subgrupo A1, escalas de enxeñeiros/as de minas, enxeñeiros/as de telecomunicacións, arqueólogos/as e facultativa de arquivos, bibliotecas e museos, especialidades de bibliotecas e de arquivos, convocado pola Orde do 9 de maio de 2014 (DOG núm. 99, do 26 de maio), acreditado o cumprimento dos requisitos exixidos nesta por parte das persoas aspirantes co obxecto de adxudicarlles destinos definitivo, e segundo a base IV.6 da convocatoria, esta consellería</p>
    <h2>DISPÓN:</h2>
    <p>Primeiro. Publicar como anexo I a relación de persoas aspirantes que superaron o proceso selectivo e que segundo a base IV.6 da convocatoria son convocadas á elección de destino definitivo, segundo a orde que, en aplicación das bases da convocatoria, deberá seguirse para os efectos da adxudicación de destino. </p>
    <p>Segundo. Os postos ofertados e os requisitos exixidos para a súa ocupación figuran como anexo II desta resolución.</p>
    <p>Terceiro. Para o acceso á aplicación informática para a elección de destino a Dirección Xeral da Función Pública remitiralle á persoa aspirante un correo electrónico co usuario e a clave de acceso á aplicación.</p>
    <p>No prazo máximo de tres (3) días hábiles contados a partir do día seguinte á publicación desta resolución no DOG, a persoa aspirante, no suposto de que non recibise correctamente o seu usuario e clave, deberá pórse en contacto co servizo informático da Dirección Xeral da Función Pública, no teléfono 881 99 98 83 para que se lle faciliten os datos necesarios. </p>
    <p>Unha vez transcorrido o prazo sinalado no parágrafo anterior, abrirase un prazo de dez (10) días hábiles para que as persoas aspirantes que constan no anexo I desta resolución seleccionen telematicamente, a través do sistema electrónico, os destinos ofertados por orde de prelación.</p>
    <p>A elección de destinos deberá realizarse a través do sistema electrónico ao cal se poderá acceder a través da páxina web da Dirección Xeral da Función Pública funcionpublica.xunta.gal, seguindo a ruta «Función pública»-«Procesos selectivos».</p>
    <p>Cuarto. Para a selección de destinos as persoas aspirantes deberán acceder ao sistema electrónico e proceder da seguinte forma:</p>
    <p>4.1. Accederá ao seu expediente electrónico.</p>
    <p>4.2. A persoa aspirante deberá en primeiro lugar elixir entre as opcións «Escoller posto», «Renuncia» ou «Solicitude de excedencia». </p>
    <p>4.3. De elixir a opción «Renuncia» deberaa de presentar por escrito no Rexistro da Xunta de Galicia. A persoa aspirante que exerza esta opción quedará excluída do proceso e decaerá do seu dereito a ser nomeada persoal funcionario de carreira do grupo a que accede.</p>
    <p>4.4. De elixir a opción «Solicitude de excedencia», deberaa presentar por escrito no Rexistro da Xunta de Galicia.</p>
    <p>4.5. A continuación, a persoa aspirante procederá a seleccionar, por orde de preferencia, os destinos que se ofertan. </p>
    <p>Quinto. Á persoa aspirante que non presente a súa solicitude de elección no prazo sinalado, ou seleccione un número de prazas inferior ao da posición que ocupa no proceso e non se lle adxudique ningún destino ou non presentas a súa solicitude no xeito previsto nesta resolución, seralle adxudicado en destino definitivo o posto que lle corresponda atendendo á orde de publicación destes e ao número obtido no proceso selectivo, unha vez concluído o proceso de adxudicación dos postos ás aspirantes presentes ou representadas entre os cales quedasen sen adxudicar.</p>
    <p>Sexto. A persoa aspirante poderá solicitar ser declarada en excedencia por prestación de servizos no sector público regulada no artigo 174 da Lei 2/2015, do 29 de abril, de emprego público de Galicia.</p>
    <p>Sétimo. Finalizado o prazo para a elección de destinos, a aplicación efectuará a adxudicación automática de destinos, en función da quenda e orde de prelación acadada por cada persoa aspirante no proceso e atendendo á orde de preferencia na selección de destinos efectuada por esta. </p>
    <p>A adxudicación definitiva de postos resolverase mediante resolución da consellería competente en materia de función pública e publicarase no DOG.</p>
    <p>A persoa aspirante nomeada funcionaria de carreira e adxudicataria definitiva do posto de traballo relacionado nesta resolución disporá do prazo dun (1) mes para tomar posesión do seu destino, desde o día seguinte ao da publicación no DOG. </p>
    <p>Oitavo. Estará á disposición das persoas aspirantes información complementaria para a utilización da aplicación informática e a presentación das solicitudes de elección de destino, na páxina web da Dirección Xeral da Función Pública funcionpublica.xunta.gal</p>
    <p>Noveno. Contra esta resolución, que pon fin á vía administrativa, poderase presentar recurso potestativo de reposición ante o conselleiro de Facenda e Administración Pública no prazo dun (1) mes contado desde o día seguinte ao da publicación desta resolución no <em>Diario Oficial de Galicia</em>, ou directamente recurso contencioso-administrativo, no prazo de dous (2) meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 1 de outubro de 2020</p>
    <footer><p>José María Barreiro Díaz<br>Director xeral da Función Pública</p></footer>
    <h2>ANEXO I</h2>
    <h2>Relación de aspirantes que superan o proceso selectivo </h2>
    <table>
     <tbody>
      <tr>
       <td>Nº</td>
       <td>DNI</td>
       <td>Apelidos e nome</td>
      </tr>
      <tr>
       <td>1</td>
       <td>***8742**</td>
       <td>Álvarez Asorey, Rubén Darío</td>
      </tr>
     </tbody>
    </table>
    <h2>ANEXO II</h2>
    <p>Prazas ofertadas</p>
    <table>
     <tbody>
      <tr>
       <td>Código</td>
       <td>Nome</td>
       <td>Cons.</td>
       <td>Centro destino</td>
       <td>Centro directivo</td>
       <td>Concello</td>
       <td>Adscr.</td>
       <td>Niv.</td>
       <td>Formación</td>
      </tr>
      <tr>
       <td>CU4010000015770009</td>
       <td>Posto base subgrupo A1</td>
       <td>CU</td>
       <td>D. X. do Patrimonio Cultural</td>
       <td>Dirección Xeral do Patrimonio Cultural</td>
       <td>Santiago de Compostela</td>
       <td>A1</td>
       <td>20</td>
       <td>Permiso de conducir B (r.i.).</td>
      </tr>
      <tr>
       <td>CU4010000015770005</td>
       <td>Posto base subgrupo A1</td>
       <td>CU</td>
       <td>D. X. do Patrimonio Cultural</td>
       <td>Dirección Xeral do Patrimonio Cultural</td>
       <td>Santiago de Compostela</td>
       <td>A1</td>
       <td>20</td>
       <td>Permiso de conducir B (r.i.).</td>
      </tr>
      <tr>
       <td>CU4010000015770012</td>
       <td>Posto base subgrupo A1</td>
       <td>CU</td>
       <td>D. X. do Patrimonio Cultural</td>
       <td>Dirección Xeral do Patrimonio Cultural</td>
       <td>Santiago de Compostela</td>
       <td>A1</td>
       <td>20</td>
       <td>Permiso de conducir B (r.i.).</td>
      </tr>
     </tbody>
    </table>

