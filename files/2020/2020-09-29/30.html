---
date: '2020-09-29'
id: G0597-180920-0001
page: 37669
number: 197
agency: Consellería de Facenda e Administración Pública
section: VI. Anuncios. a) Administración autonómica.
title: >-
  RESOLUCIÓN do 8 de setembro de 2020 pola que se sinalan datas e se citan os
  interesados para o levantamento das actas de pagamento e ocupación dos bens e
  dereitos afectados polo expediente de expropiación forzosa por taxación
  conxunta para a regularización, execución e implantación do Centro de
  Telecomunicación de Monte Barbeito na parroquia de Barrañán, no concello de
  Arteixo, incluído no Plan sectorial de implantación e desenvolvemento das
  infraestruturas da Administración xeral e do sector público autonómico de
  Galicia xestionadas por Retegal, S.A.
range: Resolución
url: >-
  https://www.xunta.gal/dog/Publicados/2020/20200929/AnuncioG0597-180920-0001_gl.html
---
<p>Segundo a Orde do 24 de outubro de 2019 acórdase a aprobación definitiva e sométese a información pública o expediente expropiatorio, polo procedemento de taxación conxunta, dos bens e dereitos que se precisan ocupar para a regularización, execución e implantación do Centro de Telecomunicación de Monte Barbeito na parroquia de Barrañán, no concello de Arteixo, incluído no Plan sectorial de implantación e desenvolvemento das infraestruturas da Administración xeral e do sector público autonómico de Galicia xestionadas por Retegal, S.A.</p>
    <p>De conformidade co artigo 118 da Lei 2/2016, do 10 de febreiro, do solo de Galicia, o acordo de aprobación definitiva do expediente de taxación conxunta implicará a declaración de urxencia da ocupación dos bens e dereitos afectados. O pagamento ou depósito do importe da valoración establecida, producirá os efectos previstos nos números 6, 7 e 8 do artigo 52 da Lei de expropiación forzosa, sen prexuízo de que se continúe a tramitación do procedemento para a definitiva fixación do prezo xusto.</p>
    <p>Segundo establece o artigo 205 do Regulamento de xestión urbanística, aprobado polo Real decreto 3288/1978, do 25 de agosto, o pagamento do prezo xusto, soamente se fará efectivo, consignándose no caso contrario, a aqueles interesados que acheguen:</p>
    <p>– No suposto de predios inscritos no Rexistro da Propiedade, certificación rexistral ao seu favor, en que conste que se estendeu a nota do artigo 32 do Regulamento hipotecario. En caso de que existan cargas, deberán comparecer tamén os titulares delas.</p>
    <p>– Para os predios que non estean inscritos no Rexistro da Propiedade, os títulos xustificativos do seu dereito, completados con certificacións negativas do Rexistro da Propiedade referidas aos mesmos predios descritos nos títulos. De existiren outros dereitos sobre o predio expropiado, deberán comparecer tamén os seus titulares.</p>
    <p>Conforme o artigo 206 do citado Regulamento de xestión urbanística, se o expropiado non quixer aceptar o prezo xusto, non achega títulos suficientes xustificativos do dominio, existe contenda respecto á titularidade do ben ou dereito expropiado ou, en xeral, se concorre algún dos supostos do artigo 51 do Regulamento de expropiación forzosa, a Administración consignará o seu importe na Caixa Xeral de Depósitos. </p>
    <p>De conformidade co establecido no artigo 55.1 do Regulamento de expropiación forzosa, redactarase acta de ocupación da cousa ou dereito expropiado a continuación da de pagamento ou consignación. Para proceder ao levantamento destas actas, deberán asistir os titulares persoalmente ou ben representados por persoa debidamente autorizada para actuar no seu nome, con poder suficiente do que achegarán copia, provistos, ademais, dos seus documentos orixinais acreditativos da súa titularidade, documento nacional de identidade, o último recibo sobre o imposto de bens inmobles, e poderán asistir acompañado pola súa conta, se o coida oportuno, dos seus peritos ou notario.</p>
    <p>En consecuencia, convócanse e cítanse os titulares de bens e dereitos afectados polo presente expediente para proceder ao levantamento das actas de pagamento e ocupación o día 21 de outubro de 2020, e terá lugar no salón de plenos do Concello de Arteixo (A Coruña) nas horas e orde especificadas no anexo.</p>
    <p>Notifíquese a presente resolución a todos os titulares dos bens e dereitos que figuran no expediente expropiatorio, con indicación a cada un deles da data, hora e lugar en que se procederá ao levantamento das actas de pagamento e ocupación. Publíquese a resolución no Diario Oficial de Galicia, no taboleiro de edictos do Concello de Arteixo e nun diario dos de maior circulación da provincia. A publicación desta resolución servirá de notificación aos propietarios descoñecidos ou dos cales se ignore o seu domicilio, ou ben tentada a notificación, esta non se puidera realizar. Todo isto de acordo co disposto no artigo 41.5 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 8 de setembro de 2020</p>
    <footer><p>Valeriano Martínez García<br>Conselleiro de Facenda e Administración Pública</p></footer>
    <h2>ANEXO</h2>
    <table>
     <tbody>
      <tr>
       <td rowspan="2">Nº de
        predio</td>
       <td colspan="2">Nº catastro</td>
       <td rowspan="2">Titular</td>
       <td rowspan="2">DNI/NIF</td>
       <td rowspan="2">Día</td>
       <td rowspan="2">Hora</td>
       <td rowspan="2">Lugar</td>
      </tr>
      <tr>
       <td>Pol.</td>
       <td>Parc.</td>
      </tr>
      <tr>
       <td>1</td>
       <td>11</td>
       <td>18</td>
       <td>Germán Castiñeiras Martínez e Carmen Mato Mato</td>
       <td>***7221** e ***9176**</td>
       <td>21.10.2020</td>
       <td>10.15 h</td>
       <td>Salón de plenos<br>Concello de Arteixo</td>
      </tr>
      <tr>
       <td>2</td>
       <td>11</td>
       <td>289</td>
       <td>Antonio Pichel Lorenzo e Dolores Figueroa Cal</td>
       <td>***0509** e ***3577**</td>
       <td>21.10.2020</td>
       <td>10.30 h</td>
       <td>Salón de plenos Concello de Arteixo</td>
      </tr>
      <tr>
       <td>3</td>
       <td>11</td>
       <td>289</td>
       <td>Antonio Pichel Lorenzo e Dolores Figueroa Cal</td>
       <td>***0509** e ***3577**</td>
       <td>21.10.2020</td>
       <td>10.45 h</td>
       <td>Salón de plenos Concello de Arteixo</td>
      </tr>
      <tr>
       <td>4</td>
       <td>11</td>
       <td>346</td>
       <td>Manuel Suárez Rey</td>
       <td>***3471**</td>
       <td>21.10.2020</td>
       <td>11.00 h</td>
       <td>Salón de plenos Concello de Arteixo</td>
      </tr>
      <tr>
       <td>5</td>
       <td>11</td>
       <td>347</td>
       <td>Hros. de María Rey Requeiro</td>
       <td>**9452**</td>
       <td>21.10.2020</td>
       <td>11.15 h</td>
       <td>Salón de plenos Concello de Arteixo</td>
      </tr>
     </tbody>
    </table>

