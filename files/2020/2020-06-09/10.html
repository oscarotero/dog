---
date: '2020-06-09'
id: G0426-010620-0001
page: 22701
number: 111
agency: Consellería do Medio Rural
section: III. Outras disposicións.
title: >-
  RESOLUCIÓN do 1 de xuño de 2020, da Secretaría Xeral Técnica da Consellería do
  Medio Rural, pola que se dá publicidade dos convenios de colaboración
  subscritos no primeiro cuadrimestre do ano 2020.
range: Resolución
url: >-
  https://www.xunta.gal/dog/Publicados/2020/20200609/AnuncioG0426-010620-0001_gl.html
---
<p>O artigo 15 da Lei 1/2016, do 18 de xaneiro, de transparencia e bo goberno (DOG núm. 30, do 15 de febreiro), impón a cada consellería da Xunta de Galicia a obriga de publicar no <em>Diario Oficial de Galicia</em> unha relación dos convenios de colaboración subscritos no cuadrimestre anterior.</p>
    <p>En consecuencia, e para dar cumprimento a esa obriga,</p>
    <h2>DISPOÑO:</h2>
    <p>Artigo único.</p>
    <p>Dar publicidade á relación dos convenios subscritos pola Consellería do Medio Rural nos meses de xaneiro, febreiro, marzo e abril, que se incorpora como anexo a esta resolución.</p>
    <p>Santiago de Compostela, 1 de xuño de 2020</p>
    <footer><p>María Jesús Lorenzana Somoza<br>Secretaria xeral técnica da Consellería do Medio Rural</p></footer>
    <h2>ANEXO </h2>
    <h3>Convenios de colaboración subscritos pola Consellería do Medio Rural <br>nos meses de xaneiro, febreiro, marzo e abril do ano 2020</h3>
    <table>
     <thead>
      <tr>
       <td>Título</td>
       <td>Obxecto</td>
       <td>Data da sinatura</td>
       <td>Achega económica da Consellería (€)</td>
      </tr>
     </thead>
     <tbody>
      <tr>
       <td>Convenio de colaboración entre a Consellería do Medio Rural, a Universidade de Santiago de Compostela e a Universidade de Vigo para o desenvolvemento do Inventario forestal continuo de Galicia.</td>
       <td>O obxecto deste convenio é regular o marco común de colaboración entre as institucións asinantes para apoiar o sector forestal de Galicia, dun xeito sustentable, a través do desenvolvemento dun Inventario forestal continuo durante os anos 2020, 2021 e 2022.</td>
       <td>31.3.2020</td>
       <td>573.918,92 €</td>
      </tr>
      <tr>
       <td>Convenio de colaboración entre a Consellería do Medio Rural da Xunta de Galicia e a Universidade de Vigo para a creación dunha unidade mixta de investigación de carácter multidisciplinar para a análise do actual sistema de prevención e extinción de incendios forestais e para a proposta de melloras profesionais, científicas, organizativas, normativas e de xestión pública dos incendios forestais.</td>
       <td>Crear unha unidade mixta formada por 10&amp;nbsp;membros (5 de cada parte asinante) que desenvolverá un proceso participativo na Comunidade Autónoma como base para a análise e a proposta de melloras do actual sistema de prevención e extinción de incendios forestais.</td>
       <td>4.3.2020</td>
       <td>99.294,28 €</td>
      </tr>
      <tr>
       <td>Convenio de colaboración entre a Consellería do Medio Rural e a Escola Galega de Administración Pública para o desenvolvemento de actividades de formación, divulgación e investigación.</td>
       <td>A participación nas actividades da EGAP do persoal dependente da Consellería do Medio Rural, así como a elaboración e o desenvolvemento conxunto de actividades de carácter formativo, divulgador e investigador en materias da competencia das institucións asinantes deste, actuando de forma máis eficaz e eficiente na utilización dos medios humanos, materiais e organizativos de cada unha delas, para un mellor cumprimento dos fins de ambas as partes, en beneficio da cidadanía e da sociedade galega.</td>
       <td>13.1.2020</td>
       <td>Sen achega económica</td>
      </tr>
      <tr>
       <td>Convenio de colaboración entre a Consellería do Medio Rural da Xunta de Galicia e a Corporación de Radio e Televisión de Galicia, S.A. (O Agro, Labranza e Ferrado e Medio), 2020.</td>
       <td>Establecer as condicións de colaboración técnica e financeira para o desenvolvemento dos espazos O Agro, Labranza e Ferrado e Medio, que emite a Corporación Radio e Televisión de Galicia.</td>
       <td>27.2.2020</td>
       <td>75.000,00 €</td>
      </tr>
      <tr>
       <td>Convenio entre a Consellería do Medio Rural e a Asociación Nacional de Criadores de Raza Rubia Galega (Acruga) para a realización dun Programa de consolidación e diversificación xenética da raza rubia galega, cofinanciado polo Fondo Europeo Agrícola de Desenvolvemento Rural (Feader), no marzo do PDR de Galicia&amp;nbsp;2014-2020.</td>
       <td>O obxecto deste convenio é establecer as condicións para a realización dun Programa de consolidación e diversificación xenética da raza rubia galega fomentando o seu uso comercial como elemento clave para a súa conservación por parte da Asociación Nacional de Criadores de Raza Rubia Galega (Acruga), para os anos 2020 a 2022.</td>
       <td>3.1.2020</td>
       <td>570.000,00 €</td>
      </tr>
      <tr>
       <td>Convenio entre a Consellería do Medio Rural e a Asociación Pura Raza Cabalo Galego (APRG) para continuar coa execución das actuacións destinadas á posta en valor das aptitudes do cabalo de pura raza galego (PRG) en actividades deportivas, de exposición e lecer, cofinanciado polo Fondo Europeo Agrícola de Desenvolvemento Rural (Feader), no marzo do PDR de Galicia 2014-2020.</td>
       <td>O obxecto deste convenio é establecer as condicións para continuar coa execución das actuacións destinadas á posta en valor das aptitudes do Cabalo PRG en actividades deportivas, de exposición e lecer, dentro do PDR de Galicia 2014-2020 por parte da Asociación Pura Raza Cabalo Galego (APRG), para os anos 2020 a 2022.</td>
       <td>3.1.2020</td>
       <td>189.000,00 €</td>
      </tr>
      <tr>
       <td>Convenio entre a Consellería do Medio Rural e a Asociación de Criadores da Raza Porco Celta (Asoporcel) para continuar coa execución de actividades de recuperación, conservación e fomento da raza porcina porco celta, cofinanciado polo Fondo Europeo Agrícola de Desenvolvemento Rural (Feader), no marzo do PDR de Galicia 2014-2020.</td>
       <td>O obxecto deste convenio é establecer as condicións para continuar coa execución de actividades de recuperación, conservación e fomento da raza porcina porco celta, e dos seus produtos derivados, fomentando o uso comercial destes como elemento clave para a súa conservación por parte da Asociación de Criadores da Raza Porco Celta (Asoporcel), para os anos 2020 a 2022.</td>
       <td>3.1.2020</td>
       <td>480.000,00 €</td>
      </tr>
      <tr>
       <td>Convenio entre a Consellería do Medio Rural e a Federación de Razas Autóctonas de Galicia (Boaga) para a conservación, desenvolvemento e utilización sustentable dos recursos zooxenéticos das razas bovinas autóctonas galegas en perigo de extinción, da ovella galega, cabra galega, galiña de Mos, e dos seus produtos derivados, fomentando o uso comercial destes como elemento clave para a súa conservación, cofinanciado polo Fondo Europeo Agrícola de Desenvolvemento Rural (Feader), no marzo do PDR de Galicia 2014-2020.</td>
       <td>O obxecto deste convenio é establecer as condicións para a conservación, desenvolvemento e utilización sustentable dos recursos zooxenéticos das razas bovinas autóctonas galegas en perigo de extinción, da ovella galega, cabra galega, galiña de Mos, e dos seus produtos derivados, fomentando o uso comercial destes como elemento clave para a súa conservación por parte da Federación de Razas Autóctonas de Galicia (Boaga), para os anos 2020 a 2022.</td>
       <td>3.1.2020</td>
       <td>1.266.000,00 €</td>
      </tr>
      <tr>
       <td>Convenio entre a Consellería do Medio Rural e o Instituto Ourensán de Desenvolvemento Económico (Inorde) para continuar coa execución de determinadas actividades de conservación <em>ex situ</em> dos recursos zooxenéticos autóctonos das razas ovella galega, cabra galega e porco celta, cofinanciado polo Fondo Europeo Agrícola de Desenvolvemento Rural (Feader), no marzo do PDR de Galicia&amp;nbsp;2014-2020.</td>
       <td>O obxecto deste convenio é establecer as condicións da colaboración entre a Consellería do Medio Rural e Inorde para continuar coa execución de determinadas actividades de conservación <em>ex situ</em> dos recursos zooxenéticos autóctonos de Galicia en perigo de extinción, destinadas ás razas ovella galega, cabra galega e porco celta, para os anos 2020 a 2022.</td>
       <td>10.1.2020</td>
       <td>225.000,00 €</td>
      </tr>
      <tr>
       <td>Convenio entre a Consellería do Medio Rural e a Asociación de Criadores de Cabalo de Pura Raza Galega (Puraga) para a conservación, desenvolvemento e utilización sustentable dos recursos zooxenéticos da raza equina cabalo de pura raza galega, e o fomento e promoción dos seus produtos derivados, cofinanciado polo Fondo Europeo Agrícola de Desenvolvemento Rural (Feader), no marzo do PDR de Galicia 2014-2020.</td>
       <td>O obxecto deste convenio é establecer as condicións para a conservación, desenvolvemento e utilización sustentable dos recursos zooxenéticos da raza equina cabalo de pura raza galega, a promoción dos seus produtos derivados e o fomento do uso comercial destes como elemento clave para a súa conservación por parte da Asociación de Criadores de Cabalo de Pura Raza Galega (Puraga), para os anos 2020 a 2022.</td>
       <td>10.1.2020</td>
       <td>246.000,00 €</td>
      </tr>
      <tr>
       <td>Convenio entre a Consellería do Medio Rural e o Centro Galego de Control Leiteiro (Cegacol) para a realización de probas para determinar o rendemento leiteiro do gando vacún dentro do Programa galego de selección e mellora da raza frisona para o período 2020-2023.</td>
       <td>O obxecto deste convenio de colaboración é regular as condicións de cooperación entre a Consellería do Medio Rural e o Cegacol, no desenvolvemento das probas para determinar o rendemento do gando leiteiro daquelas explotacións que participen no control leiteiro oficial, co obxecto de mellorar a calidade xenética do gando vacún frisón de Galicia, para os anos 2020 a 2023.</td>
       <td>13.1.2020</td>
       <td>3.000.000,00 €</td>
      </tr>
      <tr>
       <td>Addenda ao convenio entre a Consellería do Medio Rural e o Centro Galego de Control Leiteiro (Cegacol) para a realización de probas para determinar o rendemento leiteiro do gando vacún dentro do Programa galego de selección e mellora da raza frisona para o período 2020-2023.</td>
       <td>O obxecto desta addenda é modificar a cláusula cuarta. Acordo entre as Africor de Ourense e Pontevedra do Convenio de colaboración entre a Consellería do Medio Rural e o Centro Galego de Control Leiteiro (Cegacol) para a realización de probas para determinar o rendemento leiteiro do gando vacún dentro do Programa galego de selección e mellora da raza frisona para o período 2020-2023, para corrixir un erro administrativo de tal xeito que o importe aboado por Africor Ourense a Africor Pontevedra poida incluír os custos derivados da realización das probas de control leiteiro oficial en que vai incorrer Africor Pontevedra.</td>
       <td>9.3.2020</td>
       <td>Sen achega económica</td>
      </tr>
      <tr>
       <td>Segunda addenda ao convenio de cooperación subscrito entre a Consellería do Medio Rural e o Concello da Veiga para a realización de obras de infraestrutura rural.</td>
       <td>Variación das anualidades.</td>
       <td>16.4.2020</td>
       <td>Sen achega económica</td>
      </tr>
     </tbody>
    </table>

