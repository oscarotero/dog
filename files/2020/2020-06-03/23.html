---
date: '2020-06-03'
id: G0426-270520-0001
page: 22229
number: 107
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 1 de xuño de 2020, da Dirección Xeral de Planificación e Ordenación
  Forestal, polo que se publica a resolución das axudas concedidas e
  desestimadas ao abeiro da Orde do 10 de decembro de 2019 pola que se
  establecen as bases reguladoras e a convocatoria para o ano 2020 para a
  concesión das primas de mantemento, cofinanciadas polo Fondo Europeo Agrícola
  de Desenvolvemento Rural (Feader) no marco do Programa de desenvolvemento
  rural de Galicia 2014-2020, relacionadas cos expedientes tramitados ao abeiro
  da Orde do 22 de xuño de 2016 pola que se establecen as bases reguladoras das
  axudas para o establecemento de sistemas agroforestais (Diario Oficial de
  Galicia número 241, do 19 de decembro de 2019).
range: Anuncio
url: >-
  https://www.xunta.gal/dog/Publicados/2020/20200603/AnuncioG0426-270520-0001_gl.html
---
<p>O día 19 de decembro de 2019, a Consellería do Medio Rural publicou a Orde do 10 de decembro de 2019 pola que se establecen as bases reguladoras e a convocatoria para o ano 2020 para a concesión das primas de mantemento, cofinanciadas polo Fondo Europeo Agrícola de Desenvolvemento Rural (Feader) no marco do Programa de desenvolvemento rural de Galicia 2014-2020, relacionadas cos expedientes tramitados ao abeiro da Orde do 22 de xuño de 2016 pola que se establecen as bases reguladoras das axudas para o establecemento de sistemas agroforestais.</p>
    <p>De conformidade co establecido no artigo 15 da Lei 9/2007, do 13 de xuño, de subvencións de Galicia, e no artigo 17 da Lei 1/2016, do 18 de xaneiro, de transparencia e bo goberno, os órganos administrativos concedentes publicarán no Diario Oficial de Galicia as subvencións concedidas con expresión da convocatoria, o programa e o crédito orzamentario a que se imputen, finalidade da subvención, beneficiario e cantidade concedida.</p>
    <p>Segundo o establecido no punto 6 do artigo 13 da citada orde, todas as resolucións serán notificadas de acordo co establecido na Lei 39/2015, do 1 de outubro, do procedemento administrativo común das administracións públicas. Nesta notificación os beneficiarios serán informados de que se subvenciona en virtude dun programa cofinanciado polo Feader, medida 8.2 do PDR de Galicia, e a súa selección faise segundo os criterios establecidos no artigo 1, concorrencia non competitiva.</p>
    <p>De conformidade co establecido no artigo 41 da Lei 39/2015, do 1 de outubro, a notificación realizarase mediante a publicación no Diario Oficial de Galicia. Nesta publicación especificarase a data da convocatoria, o beneficiario, a cantidade concedida e a finalidade da subvención outorgada, así como a indicación das causas da desestimación, e expresaranse, ademais, os recursos que contra a resolución procedan, órgano administrativo ou xudicial ante o cal deben presentarse e o prazo para interpoñelos; ademais, reflectirá que a medida se subvenciona en virtude dun programa cofinanciado polo Feader e o eixo prioritario do programa de desenvolvemento rural de que se trata.</p>
    <p>En virtude do artigo 2 da Orde do 17 de novembro de 2015 sobre delegación de competencias en diversos órganos da Consellería do Medio Rural (DOG núm. 223, do 23 de novembro), o director xeral de Planificación e Ordenación Forestal acorda a publicación do contido da Resolución do 17 de febreiro de 2020 das axudas concedidas con cargo ao código de proxecto 14.03.713 B.770.0, CP 2016 00208, e tamén daquelas desestimadas, ao abeiro da Orde do 10 de decembro de 2019 pola que se establecen as bases reguladoras e a convocatoria para o ano 2020 para a concesión das primas de mantemento, cofinanciadas polo Fondo Europeo Agrícola de Desenvolvemento Rural (Feader) en o marco do Programa de desenvolvemento rural de Galicia 2014-2020, relacionadas cos expedientes tramitados ao abeiro da Orde do 22 de xuño de 2016 pola que se establecen as bases reguladoras das axudas para o establecemento de sistemas agroforestais.</p>
    <p>Estas axudas sométense ao Regulamento (UE) 702/2014 da Comisión, do 25 de xuño de 2014, polo que se declaran determinadas categorías de axudas nos sectores agrícola e forestal e nas zonas rurais compatibles co mercado interior en aplicación dos artigos 107 e 108 do Tratado de funcionamento da Unión Europea. Esta medida foi comunicada por España á Comisión Europea e publicada na páxina web da Comisión (http://ec.europa.eu/competition/elojade/isef/case_ details.cfm?proc_code=3_SA_43021) o 20 de outubro de 2015, con clave SA.43021 (2015/ XA).</p>
    <p>A orde estableceu unha liña de axuda obxecto de subvención, a cal se corresponde coa medida 8.2 (establecemento e mantemento de sistemas agroforestais), prioridade 4 do PDR 2014-2020:</p>
    <p>O anexo I relaciona a lista daquelas axudas solicitadas que foron concedidas e o anexo II presenta aquelas axudas desestimadas coa indicación das causas da desestimación. Estas listas atópanse na páxina web da Consellería do Medio Rural.</p>
    <p>As axudas concedidas, dispostas no anexo I, deberán:</p>
    <p>1. Presentar cada ano (2020, 2021 e 2022) coa solicitude única da política agraria común (orde anual pola que se regula a aplicación dos pagamentos directos á agricultura e á gandaría e das axudas ao desenvolvemento rural suxeitas ao Sistema integrado de xestión e control), a solicitude de pagamento e a xustificación dos traballos, xunto coa seguinte documentación deberá achegar, segundo o disposto no artigo 15 da dita orde de axudas:</p>
    <p>A. Os xustificantes de gasto (factura) e pagamento (xustificante de pagamento) de acordo co indicado no anexo V da orde.</p>
    <p>B. No caso de cesión do dereito de cobranza da axuda cun terceiro:</p>
    <p>– Comunicación do dereito de cobranza, conforme o modelo que figura no anexo VI da orde.</p>
    <p>– Copia do documento público ou privado polo cal se formalizou a cesión. Se o documento é privado, deberase presentar copia da declaración do imposto de actos xurídicos documentados e, se o documento non se asina electronicamente, deberá ser asinado en presenza dun funcionario público, o cal deixará constancia deste acto no devandito documento.</p>
    <p>Así mesmo, deberá presentar unha declaración de non ter concedidas ou solicitadas outras axudas ou, de telas, indicación de cales son.</p>
    <p>2. A prima definitiva será a resultante da comprobación final realizada por funcionarios da consellería competente no medio rural. A raíz desa comprobación deberase modificar á baixa a cantidade aprobada inicialmente sempre que se realizase un menor número de unidades de obra das aprobadas.</p>
    <p>Contra a resolución que se publica cabe a interposición de recurso de reposición ante o conselleiro do Medio Rural, no prazo dun mes, contado a partir do día seguinte ao da súa notificación, segundo o establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou directamente recurso contencioso-administrativo ante o órgano xurisdicional competente no prazo de dous meses a partir do día seguinte ao da súa notificación, conforme o disposto no artigo 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de que os interesados poidan exercer calquera outro que consideren pertinente.</p>
    <p>Santiago de Compostela, 1 de xuño de 2020</p>
    <footer><p>José Luis Chan Rodríguez<br>Director xeral de Planificación e Ordenación Forestal</p></footer>
    <h2>ANEXO I </h2>
    <h2>Lista de axudas concedidas</h2>
    <table>
     <tbody>
      <tr>
       <td>Expediente</td>
       <td>NIF</td>
       <td>Solicitante</td>
       <td>Axuda total aprobada</td>
      </tr>
      <tr>
       <td>17320013/2020</td>
       <td>***1224**</td>
       <td>CMVMC Parroquia de Río Caldo</td>
       <td>16.872,00 €</td>
      </tr>
     </tbody>
    </table>
    <p>Desagregación dos traballos aprobados:</p>
    <table>
     <tbody>
      <tr>
       <td>Ano</td>
       <td>Especie</td>
       <td>Superficie</td>
       <td>Importe subvencionado</td>
      </tr>
      <tr>
       <td>2020</td>
       <td>B28</td>
       <td>14,06 ha</td>
       <td>5.624,00 €</td>
      </tr>
      <tr>
       <td>2021</td>
       <td>B28</td>
       <td>14,06 ha</td>
       <td>5.624,00 €</td>
      </tr>
      <tr>
       <td>2022</td>
       <td>B28</td>
       <td>14,06 ha</td>
       <td>5.624,00 €</td>
      </tr>
     </tbody>
    </table>
    <table>
     <tbody>
      <tr>
       <td>Parcela</td>
       <td>Referencia Sixpac</td>
       <td>Campaña<br>Sixpac</td>
       <td>Superficie<br>actuación</td>
       <td>Especie</td>
      </tr>
      <tr>
       <td>1</td>
       <td>32043 00 00 055 00181 001</td>
       <td>2016</td>
       <td>14,06 ha</td>
       <td>B28</td>
      </tr>
     </tbody>
    </table>
    <table>
     <tbody>
      <tr>
       <td>Expediente</td>
       <td>NIF</td>
       <td>Solicitante</td>
       <td>Axuda total aprobada</td>
      </tr>
      <tr>
       <td>17360019/2020</td>
       <td>***1870**</td>
       <td>CMVMC de Lourizán</td>
       <td>2.964,00 €</td>
      </tr>
     </tbody>
    </table>
    <p>Desagregación dos traballos aprobados:</p>
    <table>
     <tbody>
      <tr>
       <td>Ano</td>
       <td>Especie</td>
       <td>Superficie</td>
       <td>Importe subvencionado</td>
      </tr>
      <tr>
       <td>2020</td>
       <td>B28</td>
       <td>2,47 ha</td>
       <td>988,00 €</td>
      </tr>
      <tr>
       <td>2021</td>
       <td>B28</td>
       <td>2,47 ha</td>
       <td>988,00 €</td>
      </tr>
      <tr>
       <td>2022</td>
       <td>B28</td>
       <td>2,47 ha</td>
       <td>988,00 €</td>
      </tr>
     </tbody>
    </table>
    <table>
     <tbody>
      <tr>
       <td>Parcela</td>
       <td>Referencia Sixpac</td>
       <td>Campaña<br>Sixpac</td>
       <td>Superficie<br>actuación</td>
       <td>Especie</td>
      </tr>
      <tr>
       <td>3</td>
       <td>36900 00 00 029 00582 003</td>
       <td>2016</td>
       <td>2,40 ha</td>
       <td>B28</td>
      </tr>
      <tr>
       <td>4</td>
       <td>36900 00 00 029 00582 008</td>
       <td>2016</td>
       <td>0,07 ha</td>
       <td>B28</td>
      </tr>
     </tbody>
    </table>
    <table>
     <tbody>
      <tr>
       <td>Expediente</td>
       <td>NIF</td>
       <td>Solicitante</td>
       <td>Axuda total aprobada</td>
      </tr>
      <tr>
       <td>17360021/2020</td>
       <td>***2875**</td>
       <td>CMVMC de Quireza</td>
       <td>4.092,00 €</td>
      </tr>
     </tbody>
    </table>
    <p>Desagregación dos traballos aprobados:</p>
    <table>
     <tbody>
      <tr>
       <td>Ano</td>
       <td>Especie</td>
       <td>Superficie</td>
       <td>Importe subvencionado</td>
      </tr>
      <tr>
       <td>2020</td>
       <td>B28</td>
       <td>3,41 ha</td>
       <td>1.364,00 €</td>
      </tr>
      <tr>
       <td>2021</td>
       <td>B28</td>
       <td>3,41 ha</td>
       <td>1.364,00 €</td>
      </tr>
      <tr>
       <td>2022</td>
       <td>B28</td>
       <td>3,41 ha</td>
       <td>1.364,00 €</td>
      </tr>
     </tbody>
    </table>
    <table>
     <tbody>
      <tr>
       <td>Parcela</td>
       <td>Referencia Sixpac</td>
       <td>Campaña<br>Sixpac</td>
       <td>Superficie<br>actuación</td>
       <td>Especie</td>
      </tr>
      <tr>
       <td>1</td>
       <td>36011 00 00 024 02009 005</td>
       <td>2016</td>
       <td>2,05 ha</td>
       <td>B28</td>
      </tr>
      <tr>
       <td>2</td>
       <td>36011 00 00 024 02010 001</td>
       <td>2016</td>
       <td>1,36 ha</td>
       <td>B28</td>
      </tr>
     </tbody>
    </table>
    <h2>ANEXO II</h2>
    <h2>Lista de axudas desestimadas</h2>
    <table>
     <tbody>
      <tr>
       <td>Expediente</td>
       <td>CIF/NIF</td>
       <td>Solicitante</td>
       <td>Motivo desestimación</td>
      </tr>
      <tr>
       <td>17270183/2020</td>
       <td>***0078**</td>
       <td>Eduardo José Fernández Ares</td>
       <td>Non cumpre co mínimo imprescindible para a súa tramitación (artigo 7.2)</td>
      </tr>
      <tr>
       <td>17270184/2020</td>
       <td>***4499**</td>
       <td>María del Carmen Nélida Vázquez Pájaro</td>
       <td>Non cumpre co mínimo imprescindible para a súa tramitación (artigo 7.2)</td>
      </tr>
      <tr>
       <td>17270182/2020</td>
       <td>***2660**</td>
       <td>Blanca Vázquez Pájaro</td>
       <td>Non cumpre co mínimo imprescindible para a súa tramitación (artigo 7.2)</td>
      </tr>
      <tr>
       <td>17320061/2020</td>
       <td>***6975**</td>
       <td>Felipe Sánchez Fernández</td>
       <td>Non cumpre co mínimo imprescindible para a súa tramitación (artigo 7.2)</td>
      </tr>
     </tbody>
    </table>

