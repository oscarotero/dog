---
date: '2020-12-03'
id: G2347-121120-0001
page: 47838
number: 244
agency: Xulgado do Social número 4 da Coruña
section: V. Administración de xustiza.
title: EDICTO (PO 1001/2017-MA).
range: Edicto
url: >-
  https://www.xunta.gal/dog/Publicados/2020/20201203/AnuncioG2347-121120-0001_gl.html
---
<p>Rosana Corral García, letrada da Administración de xustiza do Xulgado do Social número 4 da Coruña, dou fe e certifico que neste xulgado se seguen autos número 1001/2017 por instancia de Sergio Gurdiel Ferreiro contra Iberian Soul, S.L., sobre procedemento ordinario, nos cales se ditou Sentenza do 3 de novembro de 2020 que, copiada nos particulares necesarios, di así:</p>
    <p>«Resolvo:</p>
    <p>Acéptase parcialmente a demanda formulada por Sergio Gurdiel Ferreiro fronte á empresa Iberian Soul, S.L., con intervención do Fondo de Garantía Salarial e, en consecuencia:</p>
    <p>– Condénase a empresa Iberian Soul, S.L. a lle aboar ao demandante a cantidade de dous mil trescentos oitenta e nove euros con noventa e seis céntimos de euro (2.389,96 euros), e os conceptos salariais xerarán o xuro moratorio do 10 %.</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes á notificación desta resolución, abondará a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta, deberá, ao mesmo tempo de anunciar o recurso, ter consignada a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, e fará constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no <em>Diario Oficial de Galicia</em>, co fin de que sirva de notificación na forma á empresa Iberian Soul, S.L., expido e asino o presente edicto.</p>
    <p>A Coruña, 12 de novembro de 2020</p>
    <footer><p>A letrada da Administración de xustiza</p></footer>

