---
date: '2020-12-03'
id: G0596-101120-0007
page: 47853
number: 244
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 9 de novembro de 2020, da Xefatura Territorial de Pontevedra, de
  autorización administrativa previa e autorización administrativa de
  construción dunha instalación eléctrica no concello do Porriño (expediente
  IN407A 2020/134-4).
range: Resolución
url: >-
  https://www.xunta.gal/dog/Publicados/2020/20201203/AnuncioG0596-101120-0007_gl.html
---
<p>Visto o expediente para outorgamento de autorización administrativa previa e autorización administrativa de construción para a instalación eléctrica que a seguir se describe:</p>
    <p>Solicitante: Meifus Inbest, S.L.</p>
    <p>Domicilio social: García Barbón, 101 A, 36202 Vigo.</p>
    <p>Denominación: LMTS, CS Parking Amazon.</p>
    <p>Situación: O Porriño.</p>
    <p>Características técnicas: LMT subterránea a 20 kV, con condutor RHZ, de 295 metros de lonxitude, con orixe no centro de transformación Costeira e final no centro de seccionamento proxectado Parking Amazon. Centro de seccionamento, con tres celas de manobra compactas Sf6 e unha con transformador de servizos auxiliares. A instalación está situada en Costeira, Budiño, O Porriño.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 5/2017, do 19 de outubro, de fomento da implantación de iniciativas empresariais en Galicia, DOG nº 203, do 25 de outubro de 2017, esta xefatura territorial resolve:</p>
    <p>Conceder autorización administrativa previa e autorización administrativa de construción para a devandita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, cabe interpoñer recurso de alzada ante o vicepresidente segundo e conselleiro de Economía, Empresa e Innovación no prazo dun (1) mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 9 de novembro de 2020</p>
    <footer><p>O xefe territorial de Pontevedra<br>P.A. (Decreto 135/2017, artigos 62.3 e 63.1)<br>Ana María Rodríguez Senra<br>Xefa do Servizo de Coordinación Administrativa e Xestión Económica</p></footer>
    <p>Disposición transitoria segunda do Decreto 130/2020, do 17 de setembro</p>

