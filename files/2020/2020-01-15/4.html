---
date: '2020-01-15'
id: G0534-191219-0003
page: 1840
number: 9
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 13 de decembro de 2019 pola que se extingue, de oficio, a autorización
  do centro privado Addes, de Vigo, por cesamento de actividades docentes.
range: Orde
url: >-
  https://www.xunta.gal/dog/Publicados/2020/20200115/AnuncioG0534-191219-0003_gl.html
---
<p>Mediante a Orde do 28 de xullo de 2004 (DOG do 23 de agosto) autorízase a apertura e funcionamento do centro privado (CPR) Addes, de Vigo (Pontevedra), para impartir as ensinanzas de formación profesional do ciclo formativo de grao medio (CM) Explotación de Sistemas Informáticos (LOXSE) e dos ciclos formativos de grao superior (CS) Administración e Finanzas e CS Administración de Sistemas Informáticos (LOXSE). Os ciclos da familia profesional informática e comunicacións transfórmanse nos actuais ciclos (LOE) CM Sistemas Microinformáticos e Redes e CS Administración de Sistemas Informáticos en Rede.</p>
    <p>A Dirección Xeral de Centros e Recursos Humanos incoa o expediente de extinción da autorización do centro docente, de conformidade co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e a Orde do 20 de setembro de 1995 que o desenvolve.</p>
    <p>Por canto antecede, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Extinción da autorización</p>
    <p>Extinguir, de oficio, por cesamento nas súas actividades docentes, a autorización do centro privado Addes, de Vigo, código 36024215, con efectos do día seguinte ao da publicación desta orde no Diario Oficial de Galicia.</p>
    <p>Artigo 2. Inscrición no rexistro de centros</p>
    <p>A extinción da autorización dará lugar á correspondente inscrición no Rexistro de Centros da Comunidade Autónoma de Galicia. </p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no Diario Oficial de Galicia, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 13 de decembro de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

