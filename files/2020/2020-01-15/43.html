---
date: '2020-01-15'
id: G0256-181219-0001
page: 1949
number: 9
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 17 de decembro de 2019, da Área Provincial de Turismo da Coruña,
  pola que se notifica a incoación do 18 de novembro de 2019, ditada no
  expediente sancionador da Coruña AC-137/19, por infracción grave en materia de
  turismo.
range: Cédula
url: >-
  https://www.xunta.gal/dog/Publicados/2020/20200115/AnuncioG0256-181219-0001_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), notifícaselle á persoa que no anexo se menciona a incoación de expediente sancionador en materia de turismo por infracción da Lei 7/2011, do 27 de outubro, do turismo de Galicia, xa que, intentada polos medios habituais, non puido efectuarse a notificación.</p>
    <p>Neste mesmo acto designouse instrutor do expediente a Félix Collazos López, podendo os interesados promover a súa recusación en calquera momento da tramitación do procedemento, de conformidade co disposto no artigo 24 da Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>A resolución do presente procedemento por infracción grave correspóndelle á directora da Axencia Turismo de Galicia, de acordo co establecido no artigo 19.4.g) dos estatutos da devandita axencia, aprobados polo Decreto 196/2012, do 27 de setembro, en relación co artigo 119.1.b) da Lei 7/2011, do 27 de outubro, do turismo de Galicia.</p>
    <p>De conformidade co disposto no artigo 124.1 da Lei 7/2011, a resolución do presente procedemento sancionador notificarase no prazo dun ano desde a data deste acordo.</p>
    <p>Os interesados dispoñerán dun prazo de quince días, conforme o establecido no artigo 82.2 da Lei 39/2015, do 1 de outubro, do procedemento administrativo común das administracións públicas, para achegaren ante o instrutor do expediente, para a súa incorporación a este, cantas alegacións, documentos ou informacións consideren convenientes e, se é o caso, propoñer proba concretando os medios de que pretenda valerse, coa advertencia de que de non formular alegacións no prazo sinalado, este acordo se considerará como proposta de resolución, de conformidade co previsto no artigo 64.1 da dita lei.</p>
    <p>De conformidade co establecido no artigo 85.3 da Lei 39/2015, do 1 de outubro, do procedemento administrativo común das administracións públicas, infórmase a persoa imputada de que a sanción sinalada no acordo de incoación poderá ser obxecto das seguintes reducións: o 20 % (no caso de que recoñeza a súa responsabilidade ou pague voluntariamente en calquera momento anterior á resolución) ou o 40 % (no caso de que recoñeza a súa responsabilidade e ademais pague voluntariamente en calquera momento anterior á resolución).</p>
    <p>A Coruña, 17 de decembro de 2019</p>
    <footer><p>Mª del Camino Triguero Salas<br>Xefa da Área Provincial de Turismo da Coruña</p></footer>
    <h2>ANEXO</h2>
    <p>Expediente: AC-137/19.</p>
    <p>Pasaporte: 33.480.080 N.</p>
    <p>Enderezo: rúa Travesía de Rubial, 2.</p>
    <p>Localidade: Pontevedra.</p>
    <p>Precepto infrinxido: artigo 110.1 da Lei 7/2011.</p>
    <p>Incoación: 18 de novembro de 2019.</p>
    <p>Sanción: multa de novecentos un euros (901 €).</p>
    <p>Importe da multa coa aplicación do 20 % de desconto: setecentos vinte con oitenta euros (720,80 €).</p>
    <p>Importe da multa coa aplicación do 40 % de desconto: cincocentos corenta con sesenta euros (540,60 €).</p>

