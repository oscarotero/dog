---
date: '2020-09-30'
id: G0181-180920-0002
page: 37985
number: 198
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 11 de setembro de 2020, do Servizo Provincial da Coruña, polo que
  se citan as persoas interesadas para seren notificadas por comparecencia no
  expediente 50/2018-CO e un máis.
range: Anuncio
url: >-
  https://www.xunta.gal/dog/Publicados/2020/20200930/AnuncioG0181-180920-0002_gl.html
---
<p>Este anuncio publícase despois de intentar sen éxito a notificación, en papel, a través do servizo de Correos, ou electronicamente, cando este último é o medio obrigatorio ou o elixido pola persoa interesada, de acordo co disposto nos artigos 41 e 42 da Lei 39/2015, do 1 de outubro, do procedemento administrativo común das administracións públicas (LPACAP), en relación co artigo 14 da mesma lei.</p>
    <p>De conformidade co disposto no artigo 44 da LPACAP, o acto administrativo, que se indica no expediente de reclamación de danos e perdas ao dominio público viario autonómico (clave IFOO008B) (Lei 8/2013, do 28 de xuño, de estradas de Galicia; DOG nº 132, do 12 de xullo), notifícaselles ás persoas relacionadas no anexo.</p>
    <p>Segundo se establece no artigo 46 da citada lei, as ditas persoas interesadas, se desexan coñecer o contido íntegro do acto e examinar o resto da documentación, que se encontra no expediente, deberán comparecer:</p>
    <p>– No prazo de dez (10) días, que se contarán desde o día seguinte ao da publicación deste anuncio no <em>Boletín Oficial del Estado</em> (BOE). </p>
    <p>– Na sede deste servizo provincial, situada na rúa Vicente Ferrer, 2, 8º andar, ala norte, A Coruña, das 9.00 ás 14.00 horas, de luns a venres.</p>
    <p>Logo de transcorrer o dito prazo sen se efectuar a comparecencia, a notificación entenderase producida desde o día seguinte ao do vencemento do prazo sinalado.</p>
    <p>A eficacia deste anuncio queda supeditada á súa publicación no taboleiro de edictos único (TEU) do BOE.</p>
    <p>O acto foi adoptado polo xefe do Servizo Provincial da AXI na Coruña.</p>
    <p>A Coruña, 11 de setembro de 2020 </p>
    <footer><p>Felipe de la Vega Gándaras<br>Xefe do Servizo Provincial da Coruña</p></footer>
    <h2>ANEXO</h2>
    <table>
     <tbody>
      <tr>
       <td>Nº de expediente</td>
       <td>Persoa interesada/DNI/NIF/NIE</td>
       <td>Acto notificado</td>
       <td>Estrada</td>
      </tr>
      <tr>
       <td>50/2018-CO</td>
       <td>46908637E</td>
       <td>Resolución</td>
       <td>AC-552 A Coruña-Cee</td>
      </tr>
      <tr>
       <td>134/2019-CO</td>
       <td>47350582E</td>
       <td>Resolución</td>
       <td>AC-151 Campolongo-Montesalgueiro</td>
      </tr>
     </tbody>
    </table>

