---
date: '2020-09-30'
id: G0597-250920-0013
page: 37945
number: 198
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 25 de setembro de 2020, da Dirección Xeral da Función Pública,
  pola que se aproban e se fan públicas as listaxes definitivas de persoas
  admitidas e excluídas ao proceso selectivo extraordinario de consolidación
  para o ingreso na categoría 017 do grupo II, asistenta/e social, de persoal
  laboral fixo da Xunta de Galicia.
range: Resolución
url: >-
  https://www.xunta.gal/dog/Publicados/2020/20200930/AnuncioG0597-250920-0013_gl.html
---
<p>Mediante a Resolución do 6 de xullo de 2020, da Dirección Xeral da Función Pública (Diario Oficial de Galicia núm. 139, do 14 de xullo), aprobáronse as listaxes provisionais de persoas admitidas e excluídas no proceso selectivo extraordinario de consolidación para o ingreso na categoría 017 do grupo II, asistenta/e social, de persoal laboral fixo da Xunta de Galicia, convocado pola Orde do 4 de novembro de 2019 (DOG núm. 213, do 8 de novembro).</p>
    <p>Unha vez transcorrido o prazo para a presentación de reclamacións sobre as devanditas listaxes, de conformidade co artigo 12 do Regulamento de selección de persoal da Administración da Comunidade Autónoma de Galicia e coa base I.4.2 das que rexen o proceso selectivo, esta dirección xeral</p>
    <h2>RESOLVE:</h2>
    <p>Aprobar as listaxes definitivas de persoas admitidas e excluídas ao proceso selectivo extraordinario de consolidación para o ingreso na categoría 017 do grupo II, asistenta/e social, de persoal laboral fixo da Xunta de Galicia.</p>
    <p>A listaxe definitiva de persoas aspirantes admitidas poderase consultar no portal web corporativo funcionpublica.xunta.gal</p>
    <p>A listaxe definitiva de persoas aspirantes excluídas, con indicación da causa determinante da súa exclusión, figura como anexo a esta resolución.</p>
    <p>A Administración devolveralles de oficio o importe ingresado en concepto de dereitos de exame a aquelas persoas aspirantes excluídas de xeito definitivo que, de acordo coa base I.3, realizaron o pagamento con certificado dixital da Fábrica Nacional de Moeda e Timbre, DNI electrónico ou Chave365.</p>
    <p>Para a devolución do importe ingresado por aquelas outras persoas aspirantes que non fixeron constar eses datos e figuren nesta resolución como excluídas será necesaria a presentación dun escrito no cal fagan constar o número de conta (24 díxitos), a entidade bancaria e a súa localidade ou dun certificado expedido pola entidade en que figuren eses datos. Esta documentación deberá ser presentada no prazo dun mes contado a partir do día seguinte ao da publicación desta resolución no Diario Oficial de Galicia e deberá ser dirixida ao Servizo de Selección da Dirección Xeral da Función Pública.</p>
    <p>De conformidade co disposto na base I.3, non procederá a devolución do importe aboado en concepto de dereitos de exame nos supostos de renuncia a participar no proceso das persoas aspirantes admitidas provisional ou definitivamente.</p>
    <p>Contra esta resolución poderase interpor recurso potestativo de reposición ante o conselleiro de Facenda e Administración Pública, no prazo dun mes, contado desde o día seguinte ao da súa publicación no Diario Oficial de Galicia, de conformidade co establecido na Lei 39/2015, do 1 de outubro, ou poderase interpor directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde a mesma data, de conformidade co disposto no artigo 8.2 da Lei 29/1998, do 13 de xullo, en relación co artigo 10.1 do mesmo texto legal.</p>
    <p>Santiago de Compostela, 25 de setembro de 2020</p>
    <footer><p>José María Barreiro Díaz<br>Director xeral da Función Pública</p></footer>
    <h2>ANEXO</h2>
    <h3>Relación de persoas aspirantes excluídas</h3>
    <p>Acceso xeral.</p>
    <table>
     <thead>
      <tr>
       <td>Apelidos e nome</td>
       <td>NIF</td>
       <td>Motivo da exclusión</td>
      </tr>
     </thead>
     <tbody>
      <tr>
       <td>Castro Ansede, Ledicia</td>
       <td>***5541**</td>
       <td>20, 55</td>
      </tr>
      <tr>
       <td>Díaz Carreira, Elena</td>
       <td>***4231**</td>
       <td>20, 55</td>
      </tr>
      <tr>
       <td>López Vilar, Lorena</td>
       <td>***0389**</td>
       <td>20</td>
      </tr>
      <tr>
       <td>Martínez Franco, María Dolores</td>
       <td>***3300**</td>
       <td>20</td>
      </tr>
      <tr>
       <td>Melgar Rocca, Annya Fiorella</td>
       <td>***2512**</td>
       <td>20</td>
      </tr>
      <tr>
       <td>Pedrosa Río, María Lorena</td>
       <td>***9758**</td>
       <td>20</td>
      </tr>
      <tr>
       <td>Portela Pastrana, Javier Adolfo</td>
       <td>***1122**</td>
       <td>55</td>
      </tr>
      <tr>
       <td>Rodríguez Fernández, Bárbara</td>
       <td>***2727**</td>
       <td>20, 55</td>
      </tr>
      <tr>
       <td>Roel Barbeito, Alba</td>
       <td>***5688**</td>
       <td>20, 55</td>
      </tr>
      <tr>
       <td>Santos Bóveda, María Dolores</td>
       <td>***5872**</td>
       <td>55</td>
      </tr>
      <tr>
       <td>Teresinha da Silva, Sheila</td>
       <td>***4051**</td>
       <td>86</td>
      </tr>
      <tr>
       <td>Villalta Pérez, Margarita</td>
       <td>***1034**</td>
       <td>20</td>
      </tr>
     </tbody>
    </table>
    <table>
     <tbody>
      <tr>
       <td>Cód.</td>
       <td>Causa da exclusión</td>
      </tr>
      <tr>
       <td>20</td>
       <td>Pendente de presentar/pendente de realizar o pagamento</td>
      </tr>
      <tr>
       <td>55</td>
       <td>Non cumprir ou acreditar o requisito da titulación</td>
      </tr>
      <tr>
       <td>86</td>
       <td>Non cumpre a condición de demandante de emprego 6 meses antes da convocatoria</td>
      </tr>
     </tbody>
    </table>

