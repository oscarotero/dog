---
date: '2020-02-04'
id: G0532-130120-0003
page: 7483
number: 23
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 17 de decembro de 2019, da Dirección Xeral de Calidade Ambiental e
  Cambio Climático, polo que se somete a información pública a documentación
  para a revisión da autorización ambiental integrada dunha planta de xestión de
  residuos cuxo titular é Proteción Medio Ambental, S.L. (expediente
  2018-IPPC-M-109).
range: Anuncio
url: >-
  https://www.xunta.gal/dog/Publicados/2020/20200204/AnuncioG0532-130120-0003_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31.12.2016) regula a revisión da autorización ambiental integrada. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19.10.2013) establecen o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013 sométese a información pública, durante un período de vinte (20) días hábiles contados a partir do día seguinte ao da publicación deste anuncio no <em>Diario Oficial de Galicia</em>, a documentación presentada por Proteción Medio Ambental, S.L. para a revisión da autorización ambiental integrada da planta de xestión de residuos da Laracha, para que calquera persoa interesada poida consultala e, de ser o caso, presentar dentro do dito prazo as alegacións, suxestións ou observacións que considere convenientes. </p>
    <p>Poderase acceder a esta documentación nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade »prevención e control de actividades»autorización ambiental integrada »proxectos en información pública).</p>
    <p>Santiago de Compostela, 17 de decembro de 2019</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO </h2>
    <p>Expediente: 2018-IPPC-M-109.</p>
    <p>Autorización ambiental integrada: 2007/0015_NAA/IPPC_179.</p>
    <p>Categoría principal da instalación: 5.1.b e 5.1.j.</p>
    <p>Titular: Proteción Medio Ambental, S.L. (B15321730).</p>
    <p>Enderezo do titular: lugar de Lendo, s/n, 15145 A Laracha (A Coruña).</p>
    <p>Localización da instalación: lugar de Lendo, s/n, 15145 A Laracha (A Coruña).</p>
    <p>Actividade principal: xestión de residuos.</p>
    <p>Descrición: a planta dedícase á xestión de residuos nas seguintes liñas de actividade: planta de rexeneración de aceites usados (PRAU), planta de tratamiento de mesturas hidrocarburadas (PTMHC), planta de filtros de aceites, planta de valorización de plásticos e centro de transferencia de residuos perigosos e non perigosos.</p>
    <p>En aplicación da Orde APM/205/2018, do 22 de xullo, a instalación tratará por separado residuos de aceites usados para usalos como combustible. Para isto, disporá dunha liña para tratamento destes residuos composta por un proceso <em>flash</em> de eliminación de auga e lixeiros impropios, sedimentación gravitacional e centrifugación mediante decánter para a eliminación de sedimentos, e posterior tratamento térmico mediante destilación ao baleiro.</p>
    <p>Inclúese na documentación presentada o grao de implantación das mellores técnicas dispoñibles, atendendo ao recollido na Decisión de execución (UE) 2018/1147 da Comisión, do 10 de agosto de 2018, pola que se establecen as conclusións sobre as mellores técnicas dispoñibles (MTD) no tratamento de residuos, de conformidade coa Directiva 2010/75/UE do Parlamento Europeo e do Consello.</p>
    <p>Verteduras: </p>
    <p>Durante o proceso de tratamento de residuos non é preciso o consumo de auga en ningunha das etapas, e as verteduras identificadas en PMA son as seguintes:</p>
    <p>• Augas separadas no tratamento de auga, hidrocarburos e aceites. A instalación conta cunha estación depuradora de augas residuais industriais (EDARi) que verte á rede municipal.</p>
    <p>• As augas pluviais recollidas no tellado son dirixidas á cuneta perimetral da estrada.</p>
    <p>• As augas sanitarias procedentes de aseos e vestiarios destínanse a unha fosa séptica pertencente a unha empresa do mesmo grupo.</p>

