---
date: '2020-02-04'
id: G0532-130120-0002
page: 7486
number: 23
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 17 de decembro de 2019, da Dirección Xeral de Calidade Ambiental e
  Cambio Climático, polo que se somete a información pública a documentación
  para a revisión da autorización ambiental integrada outorgada a Foresa,
  Industrias Químicas del Noroeste, S.A., para unha fábrica de produción de
  formaldehido e colas no concello de Caldas de Reis (expediente
  2018-IPPC-M-100).
range: Anuncio
url: >-
  https://www.xunta.gal/dog/Publicados/2020/20200204/AnuncioG0532-130120-0002_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31.12.2016) regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, de 19.10.2013) regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, sométese a información pública, durante un período de vinte (20) días hábiles contados a partir do día seguinte ao da publicación deste anuncio no <em>Diario Oficial de Galicia</em>, o documento titulado:</p>
    <p>– <em>Revisión de la autorización ambiental integrada. Foresa, Industrias Químicas del Noroeste, S.A.U. 2004/0193_AIA/IPPC_021. Noviembre 2019. </em></p>
    <p>Para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que considere convenientes. </p>
    <p>O documento estará á disposición dos administrados nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada &gt;&gt;proxectos en información pública).</p>
    <p>Santiago de Compostela, 17 de decembro de 2019</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO </h2>
    <p>Expediente: 2018-IPPC-M-100.</p>
    <p>Número da autorización ambiental integrada: 2004/0193_AIA/IPPC_021.</p>
    <p>Categoría principal da actividade: anexo I, categoría 4.1.b), do Real decreto lexislativo 1/2016, do 16 de decembro.</p>
    <p>Titular: Foresa, Industrias Químicas del Noroeste, S.A.</p>
    <p>Dirección da instalación: avda. Dona Urraca, nº 91. Apartado de correos 8, 36650 Caldas de Reis, Pontevedra.</p>
    <p>Actividade principal: a fábrica dedícase á produción de formaldehido, resinas derivadas de formol, colas de acetato de polivinilo, aditivos, catalizadores, dispersións, emulsións e pinturas para a industria da madeira.</p>
    <p>Verteduras: á EDAR da fábrica estanse a dirixir, mediante canalizacións independentes, as augas residuais relacionadas co proceso produtivo e o almacenamento de materias (augas pluviais de arrastre, purgas e augas de limpeza). Unha vez finalizado o proceso de depuración físico-químico e biolóxico (anaerobio e aerobio), as augas depuradas diríxense a unha balsa impermeable pulmón para o seu almacenamento ata seren reempregadas integramente na fábrica (circuíto de refrixeración, outros...). As augas residuais que se xeran nos aseos e oficinas estanse a dirixir á rede xeral de saneamento do concello de Caldas de Reis a través dun colector.</p>

