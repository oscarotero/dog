---
date: '2020-10-23'
id: L178-021020-0001
page: 42408
number: 214
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública do estudo de detalle das parcelas C3c01a e
  C3c01b do parque empresarial da Sionlla.
range: Anuncio
url: >-
  https://www.xunta.gal/dog/Publicados/2020/20201023/AnuncioL178-021020-0001_gl.html
---
<p>A Xunta de Goberno Local da cidade de Santiago de Compostela, na sesión ordinaria que tivo lugar o día 3 de agosto de 2020, adoptou o seguinte acordo:</p>
    <p>a) Aprobar inicialmente o estudo de detalle das parcelas C3c01a e C3c01b do proxecto de reparcelación do parque empresarial da Sionlla, formulado por iniciativa particular de Ascendum Maquinaria, S.L.U., segundo o proxecto presentado o 11.6.2020, coas seguintes condicións:</p>
    <p>1ª. En cumprimento do exixido polo artigo 193.1.a) do Regulamento da Lei do solo de Galicia (RLSG), achegarase un estudo comparativo da superficie edificable que resulta das determinacións previstas no proxecto sectorial e das que se obteñen no estudo de detalle, xustificando o cumprimento do disposto no artigo 192.2 do RLSG. </p>
    <p>2ª. Reformarase a epígrafe 4 (determinacións da ordenación proposta) como de seguido se indica:</p>
    <p>4.2.1. Onde di «se elimina a liña de alineación obrigatoria», debe dicir:</p>
    <p>Defínese a área de movemento da edificación dentro das liñas de edificación e recuamentos sinalados no proxecto sectorial. Preservarase (....).</p>
    <p>Engadirase un apartado 4.2.4 co seguinte teor: o acceso rodado pola rúa do País Vasco non afectará a árbore existente, de xeito que o vado que se execute para pasar do nivel de calzada ao nivel da beiravía deixe sempre unha separación co tronco da árbore de polo menos 1,50 metros.</p>
    <p>b) En aplicación do procedemento regulado polos artigos 80.2 da LSG e 194 do seu regulamento, o estudo de detalle inicialmente aprobado someterase a información pública durante o prazo dun mes, mediante anuncios que para o efecto se publicarán no <em>Diario Oficial de Galicia</em> e nun xornal dos de maior circulación na provincia. Simultaneamente, practicarase notificación individual aos titulares catastrais das parcelas afectadas.</p>
    <p>Durante o trámite de información pública solicitarase o informe do director xeral do patrimonio cultural, en cumprimento do esixido polo artigo 34.2 da Lei 5/2016, do Patrimonio Cultural de Galicia.</p>
    <p>Con data do 2 de setembro de 2020, a promotora presentou un documento de formalización do sinalado no acordo de aprobación inicial.</p>
    <p>O que se publica co fin de que, durante o prazo dun mes, contado a partir do día seguinte ao da publicación deste anuncio, os interesados poidan consultar o expediente e formular as alegacións que xulguen oportunas. A documentación sometida a exposición pública estará á disposición dos interesados no Servizo de Planeamento e Xestión do Concello de Santiago de Compostela (Pazo de Raxoi, 2º andar), de luns a venres, das 9.00 ás 14.00 horas; e na páxina web do concello https://transparencia.santiagodecompostela.gal/Estudo-de-detalle-das-parcelas-C3c01a-e-C3c01b-do-Parque-empresarial-da-Sionlla-/gl .</p>
    <p>Santiago de Compostela, 28 de setembro de 2020</p>
    <footer><p>O alcalde<br>P.D. (DEC/4742/2019 do 17 de xuño de 2019)<br>Mercedes Rosón Ferreiro<br>Concelleira delegada de Urbanismo, Vivenda e Cidade Histórica</p></footer>

