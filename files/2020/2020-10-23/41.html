---
date: '2020-10-23'
id: L208-011020-0017
page: 42406
number: 214
agency: Concello de Cangas
section: VI. Anuncios. b) Administración local.
title: >-
  ANUNCIO de aprobación do texto inicial do convenio urbanístico para a
  execución do planeamento na rúa Méndez Núñez 45 (expediente 2831/2017).
range: Anuncio
url: >-
  https://www.xunta.gal/dog/Publicados/2020/20201023/AnuncioL208-011020-0017_gl.html
---
<p>A Xunta de Goberno Local do Concello de Cangas, en sesión ordinaria do 17 de agosto de 2020, acordou:</p>
    <p>Primeiro. Aprobar inicialmente o convenio urbanístico para a monetización do aproveitamento de cesión sita na rúa Méndez Núñez 45, Cangas, de execución de planeamento para subscribir entre o Concello de Cangas e Velázquez Inmobiliaria, S.L.</p>
    <p>Segundo. Que se notifique o acordo de aprobación inicial aos propietarios e titulares de dereitos que consten no Rexistro da Propiedade para efectos de audiencia por un prazo dun mes, debendo achegar os propoñentes do convenio a relación de afectados precisa para cumprir ese trámite.</p>
    <p>Asinado o convenio, sométese ao trámite de información pública, por un período dun mes, de conformidade co establecido no artigo 168 da Lei do solo de Galicia, contado a partir do día seguinte á publicación do anuncio no Diario Oficial de Galicia e nun xornal dos de maior difusión da provincia.</p>
    <p>Tras a información pública, de non presentarse alegacións, o texto inicial aprobado e o documento administrativo asinado entenderanse definitivos sen necesidade de nova sinatura nin da súa ratificación pola Xunta de Goberno Local, producindo esta aprobación a formalización acordada con plenos efectos xurídicos. Calquera das partes poderá solicitar a elevación do documento administrativo a escritura pública. O texto íntegro do convenio publicarase no Diario Oficial de Galicia e anotarase no Rexistro de Convenios, e remitirase unha copia ao arquivo de convenios, de conformidade co previsto no artigo 403 do Regulamento da Lei do solo de Galicia.</p>
    <p>Durante o período de información pública, o expediente estará á disposición do público en xeral na páxina web do Concello de Cangas www.concellodecangas.gal e no Departamento de Urbanismo, das 9.00 ás 13.00 horas, para a súa consulta e a presentación de cantos documentos ou escritos de alegacións coiden convenientes.</p>
    <p>Cangas, 21 de agosto de 2020</p>
    <footer><p>Xosé Manuel Pazos Varela<br>Alcalde</p></footer>

