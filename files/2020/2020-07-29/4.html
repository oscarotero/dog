---
date: '2020-07-29'
id: G0534-210720-0002
page: 29852
number: 151
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 20 de xullo de 2020, conxunta da Consellería de Educación,
  Universidade e Formación Profesional e da Consellería de Economía, Emprego e
  Industria, pola que se modifica a Orde do 20 de decembro de 2019 pola que se
  establecen as bases para a concesión, en réxime de concorrencia competitiva,
  das axudas de apoio á etapa predoutoral nas universidades do Sistema
  universitario de Galicia, nos organismos públicos de investigación de Galicia
  e noutras entidades do Sistema galego de I+D+i, cofinanciadas parcialmente no
  ámbito das universidades do Sistema universitario de Galicia polo Programa
  operativo FSE Galicia 2014-2020, e se procede á súa convocatoria para o
  exercicio 2020, como consecuencia da situación creada pola evolución da
  pandemia do COVID-19 (códigos de procedemento ED481A e IN606A).
range: Orde
url: >-
  https://www.xunta.gal/dog/Publicados/2020/20200729/AnuncioG0534-210720-0002_gl.html
---
<p>Con data do 6 de febreiro de 2020 publicouse no DOG a Orde do 20 de decembro de 2019, conxunta da Consellería de Educación, Universidade e Formación Profesional e da Consellería de Economía, Emprego e Industria, pola que se establecen as bases para a concesión, en réxime de concorrencia competitiva, das axudas de apoio á etapa predoutoral nas universidades do SUG, nos organismos públicos de investigación de Galicia e noutras entidades do Sistema galego de I+D+i, cofinanciadas parcialmente no ámbito das universidades do SUG polo Programa operativo FSE Galicia 2014-2020, e se procede á súa convocatoria para o exercicio 2020 (códigos de procedemento ED481A e IN606A).</p>
    <p>Como consecuencia da situación creada pola evolución da epidemia do coronavirus COVID-19, e ante a declaración da Organización Mundial da Saúde (OMS) como pandemia, as consellerías de Educación, Universidade e Formación Profesional e de Economía, Emprego e Industria, co obxecto de garantir os dereitos de todas as entidades participantes, suspenderon a tramitación destes procedementos, pola Orde do 13 de marzo de 2020 (DOG núm. 55, do 20 de marzo).</p>
    <p>Pola Resolución do 12 de maio de 2020, conxunta da Consellería de Educación, Universidade e Formación Profesional e da Consellería de Economía, Emprego e Industria (DOG núm. 95, do 18 de maio), acordouse a continuación da tramitación dos procedementos das convocatorias abertas conxuntas.</p>
    <p>Este período de suspensión dos procedementos obriga a un aprazamento na resolución e no comezo dos contratos sobre o establecido na Orde do 20 de decembro de 2019, polo que cómpre modificar a convocatoria para adaptala á situación actual.</p>
    <p>Atendendo a estas consideracións xerais, a Consellería de Educación, Universidade e Formación Profesional e a Consellería de Economía, Emprego e Industria, no uso das atribucións que temos conferidas</p>
    <h2>ACORDAMOS:</h2>
    <p>Artigo único. Modificación da Orde do 20 de decembro de 2019, conxunta da Consellería de Educación, Universidade e Formación Profesional e da Consellería de Economía, Emprego e Industria, pola que se establecen as bases para a concesión, en réxime de concorrencia competitiva, das axudas de apoio á etapa predoutoral nas universidades do SUG, nos organismos públicos de investigación de Galicia e noutras entidades do Sistema galego de I+D+i, cofinanciadas parcialmente no ámbito das universidades do SUG polo Programa operativo FSE Galicia 2014-2020, e se procede á súa convocatoria para o exercicio 2020 (códigos de procedemento ED481A e IN606A)</p>
    <p>1. Modifícase o primeiro parágrafo da alínea 1 do artigo 4, que queda redactado da seguinte maneira:</p>
    <p>«1. A duración das axudas será dun máximo de tres anos, que se desenvolverán a partir do 1 de setembro de 2020».</p>
    <p>2. Modifícase o primeiro parágrafo da alínea 6 do artigo 6, que queda redactado como segue:</p>
    <p>«6. No caso de ter solicitado a axuda para estadía, antes do 1 de decembro de 2020 ou no prazo dun mes desde a data de comezo dos contratos no caso das persoas que acceden a través da lista de espera, a entidade beneficiaria deberá remitirlle á Secretaría Xeral de Universidades ou á Gain, segundo corresponda, a seguinte documentación:»</p>
    <p>3. Do artigo 14 modifícase o seguinte parágrafo, que queda redactado da seguinte maneira:</p>
    <p>«A data límite para a sinatura dos contratos, que se establecerá na resolución de adxudicación das axudas, será, en todo caso, antes do 1 de outubro de 2020, agás para as persoas non comunitarias que poderá ser ata o 31 de decembro de 2020».</p>
    <p>4. Na alínea 3 do artigo 15 modifícase o período da primeira xustificación e queda redactada da seguinte maneira:</p>
    <p>«3. A documentación indicada achegarase consonte a seguinte periodización:</p>
    <table>
     <thead>
      <tr>
       <td>Período xustificación</td>
       <td>Documentación</td>
       <td>Data límite presentación</td>
      </tr>
     </thead>
     <tbody>
      <tr>
       <td rowspan="2">1ª xustificación: desde o comezo do contrato a outubro de 2020, este incluído</td>
       <td>A documentación indicada nas epígrafes a), c), e), f), g), h) do punto 2 deste artigo.</td>
       <td rowspan="2">15 de decembro de 2020</td>
      </tr>
      <tr>
       <td>Con esta xustificación libraranse os fondos pertencentes aos complementos por persoa contratada, destinados a cada unha das entidades beneficiarias, correspondente ao primeiro ano de contrato e aos contratos que efectivamente se enviasen con anterioridade a esta data.</td>
      </tr>
     </tbody>
    </table>
    <p>5. Modifícase o primeiro parágrafo da alínea 2 do artigo 19, que queda redactado como segue:</p>
    <p>«2. En ambas as modalidades poderase adxudicar unha nova axuda de acordo coa prelación sinalada na lista de espera, sempre e cando a renuncia se produza antes do 31 de decembro de 2020. Para cubrir estas renuncias seguirase a prelación das listas de espera definidas no artigo 11.6, tendo en conta que soamente poderán ser cubertas coas solicitudes da lista de espera da modalidade e do órgano instrutor nos que se produza a renuncia».</p>
    <p>6. Modifícase o cadro do artigo 22, que queda da seguinte maneira:</p>
    <table>
     <thead>
      <tr>
       <td>Mod.</td>
       <td>Entidade beneficiaria</td>
       <td>Nº axudas</td>
       <td>Aplicación orzamentaria (e código de proxecto)</td>
       <td colspan="5">Crédito (en euros)</td>
      </tr>
      <tr>
       <td>2020</td>
       <td>2021</td>
       <td>2022</td>
       <td>2023</td>
       <td>Total</td>
      </tr>
     </thead>
     <tbody>
      <tr>
       <td>A</td>
       <td>Universidades do SUG (FSE)</td>
       <td>50</td>
       <td>10.40.561B.444.0
        (2015 00436)</td>
       <td>167.995,67</td>
       <td>1.007.974,00</td>
       <td>1.007.974,00</td>
       <td>839.978,33</td>
       <td>3.023.922,00</td>
      </tr>
      <tr>
       <td>A</td>
       <td>Universidades do SUG (Fondo propio)</td>
       <td>50</td>
       <td>10.40.561B.444.0
        (2016 00129)</td>
       <td>90.337,67</td>
       <td>592.026,00</td>
       <td>292.026,00</td>
       <td>201.688,33</td>
       <td>1.176.078,00</td>
      </tr>
      <tr>
       <td colspan="2">Total modalidade A SUG</td>
       <td>50</td>
       <td></td>
       <td>258.333,34</td>
       <td>1.600.000,00</td>
       <td>1.300.000,00</td>
       <td>1.041.666,66</td>
       <td>4.200.000,00</td>
      </tr>
      <tr>
       <td>B</td>
       <td>Universidades do SUG</td>
       <td>40</td>
       <td>10.40.561B.444.0
        (2016 00129)</td>
       <td>192.666,67</td>
       <td>1.196.000,00</td>
       <td>956.000,00</td>
       <td>763.333,33</td>
       <td>3.108.000,00</td>
      </tr>
      <tr>
       <td colspan="2">Total universidades do SUG</td>
       <td>90</td>
       <td></td>
       <td>451.000,01</td>
       <td>2.796.000,00</td>
       <td>2.256.000,00</td>
       <td>1.804.999,99</td>
       <td>7.308.000,00</td>
      </tr>
      <tr>
       <td>A</td>
       <td>Demais entidades indicadas no artigo 2.1</td>
       <td>5</td>
       <td>09.A3.561A.480.0
        (2016 00004)</td>
       <td>25.833,30</td>
       <td>160.000,00</td>
       <td>130.000,00</td>
       <td>104.166,70</td>
       <td>420.000,00</td>
      </tr>
      <tr>
       <td>A</td>
       <td>Demais entidades indicadas no artigo 2.1</td>
       <td>2</td>
       <td>09.A3.561A.403.0
        (2016 00004)</td>
       <td>10.333,32</td>
       <td>64.000,00</td>
       <td>52.000,00</td>
       <td>41.666,68</td>
       <td>168.000,00</td>
      </tr>
      <tr>
       <td colspan="2">Total modalidade A Gain</td>
       <td>7</td>
       <td></td>
       <td>36.166,62</td>
       <td>224.000,00</td>
       <td>182.000,00</td>
       <td>145.833,38</td>
       <td>588.000,00</td>
      </tr>
      <tr>
       <td>B</td>
       <td>Demais entidades indicadas no artigo 2.1</td>
       <td>2</td>
       <td>09.A3.561A.480.0
        (2016 00004)</td>
       <td>9.633,32</td>
       <td>59.800,00</td>
       <td>47.800,00</td>
       <td>38.166,68</td>
       <td>155.400,00</td>
      </tr>
      <tr>
       <td>B</td>
       <td>Demais entidades indicadas no artigo 2.1</td>
       <td>1</td>
       <td>09.A3.561A.403.0
        (2016 00004)</td>
       <td>4.816,66</td>
       <td>29.900,00</td>
       <td>23.900,00</td>
       <td>19.083,34</td>
       <td>77.700,00</td>
      </tr>
      <tr>
       <td colspan="2">Total modalidade B Gain</td>
       <td>3</td>
       <td></td>
       <td>14.449,98</td>
       <td>89.700,00</td>
       <td>71.700,00</td>
       <td>57.250,02</td>
       <td>233.100,00</td>
      </tr>
      <tr>
       <td colspan="2">Total outras entidades</td>
       <td>10</td>
       <td></td>
       <td>50.616,60</td>
       <td>313.700,00</td>
       <td>253.700,00</td>
       <td>203.083,40</td>
       <td>821.100,00</td>
      </tr>
      <tr>
       <td colspan="2">Total axudas</td>
       <td>100</td>
       <td> </td>
       <td>501.616,61</td>
       <td>3.109.700,00</td>
       <td>2.509.700,00</td>
       <td>2.008.083,39</td>
       <td>8.129.100,00</td>
      </tr>
     </tbody>
    </table>
    <p>Disposición derradeira única. Entrada en vigor </p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 20 de xullo de 2020</p>
    <table>
     <tbody>
      <tr>
       <td><footer><p>Carmen Pomar Tojo </p></footer></td>
       <td><footer><p>Francisco Conde López</p></footer></td>
      </tr>
      <tr>
       <td><footer><p>Conselleira de Educación, Universidade</p></footer></td>
       <td><footer><p>Conselleiro de Economía, Emprego e Industria</p></footer></td>
      </tr>
      <tr>
       <td><footer><p>e Formación Profesional</p></footer></td>
       <td><footer><p>e presidente da Axencia Galega de Innovación</p></footer></td>
      </tr>
     </tbody>
    </table>

