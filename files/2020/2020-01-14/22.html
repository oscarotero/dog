---
date: '2020-01-14'
id: G0007-171219-0001
page: 1777
number: 8
agency: Xulgado do Social número 3 de Santiago de Compostela
section: V. Administración de xustiza.
title: EDICTO (38/2018).
range: Edicto
url: >-
  https://www.xunta.gal/dog/Publicados/2020/20200114/AnuncioG0007-171219-0001_gl.html
---
<p>Eu, María Iria Román Vidarte, letrada da Administración de xustiza do Xulgado do Social número 3 de Santiago de Compostela, fago saber que no procedemento ordinario 38/2018 deste xulgado do social, seguido por instancia de Fundación Laboral de la Construcción contra Decoraciones Ruasa, S.L., se ditou a seguinte resolución:</p>
    <p>«Sentenza.</p>
    <p>Santiago de Compostela, 5 de novembro de 2019</p>
    <p>Sandra María Iglesias Barral, maxistrada do Xulgado do Social número 3 de Santiago de Compostela, despois de ver os presentes autos seguidos neste xulgado co nº 38/2018, en que foron parte, como demandante, a Fundación Laboral de la Construcción, asistida pola letrada Sra. Marón Fernández e, como demandada, Decoraciones Ruasa, S.L., que non comparece malia a súa citación en legal forma, ao igual que o Fondo de Garantía Salarial, pronunciou esta sentenza, en nome do rei, con base nos seguintes</p>
    <p>Resolución:</p>
    <p>Estímase a demanda interposta por Fundación Laboral de la Construcción fronte a Decoraciones Ruasa, S.L. e, en consecuencia, condénase a demandada a aboar á demandante a cantidade de 74,32 euros, incluído o 20 % de xuro por mora, con condena ao pagamento dos honorarios de asistencia letrada da parte demandante ata o límite legal.</p>
    <p>E para que sirva de notificación en legal forma a Decoraciones Ruasa, S.L., en ignorado paradoiro, expido este edicto para a súa inserción no <em>Diario Oficial de Galicia»</em>.</p>
    <p>Advírtese a destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>Santiago de Compostela, 7 de novembro de 2019</p>
    <footer><p>A letrada da Administración de xustiza</p></footer>

