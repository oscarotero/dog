---
date: '2020-01-13'
id: L178-070120-0001
page: 1595
number: 7
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle da parcela I4a02 do
  parque empresarial da Sionlla.
range: Anuncio
url: >-
  https://www.xunta.gal/dog/Publicados/2020/20200113/AnuncioL178-070120-0001_gl.html
---
<p>O Pleno da Corporación, na sesion ordinaria que tivo lugar o día 19 de decembro de 2019, adoptou, entre outros, o seguinte acordo:</p>
    <p>• Aprobar definitivamente o estudo de detalle da parcela I4a02 do parque empresarial da Sionlla (catastral 0507717NH4500F0000AG), promovido por Locales, Actividades y Exclusivas Comerciales, S.A. e asinado polo equipo técnico Entyl Ingenieros, S.L., sen modificacións respecto do inicialmente aprobado.</p>
    <p>O acordo de aprobación definitiva publicarase no <em>Diario Oficial de Galicia</em> e a normativa e ordenanzas publicaranse no <em>Boletín Oficial</em> da provincia.</p>
    <p>Así mesmo, remitirase á Consellería de Medio Ambiente, Territorio e Vivenda a documentación exixida polo artigo 88.3 da LSG, para os efectos de inscribir o estudo de detalle no Rexistro de Planeamento Urbanístico de Galicia.</p>
    <p>En todo caso, e de conformidade co exixido polo artigo 199.4 do RLSG, a eficacia do acto de aprobación definitiva e a entrada en vigor do plan quedan condicionadas ao cumprimento dos anteriores trámites e ao sinalado no artigo 70.2 da Lei 7/1985, do 2 de abril, de bases do réxime local, en relación co 65.4 da mesma lei.</p>
    <p>Contra o acordo da aprobación definitiva do citado estudo de detalle poderase interpoñer directamente recurso contencioso-administrativo ante o Tribunal Superior de Xustiza de Galicia no prazo de dous meses, contados a partir do día seguinte ao da publicación deste anuncio.</p>
    <p>Santiago de Compostela, 23 de decembro de 2019</p>
    <footer><p>O alcalde<br>P.D. (Decreto do 20.12.2019)<br>Gumersindo Guinarte Cabada<br>Concelleiro delegado de Presidencia, Relacións Institucionais e Turismo</p></footer>

