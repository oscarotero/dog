---
date: '2020-01-13'
id: G0482-171219-0002
page: 1502
number: 7
agency: Instituto Galego do Consumo e da Competencia
section: III. Outras disposicións.
title: >-
  EXTRACTO da Resolución do 16 de decembro de 2019 pola que se establecen as
  bases reguladoras para a concesión, mediante a tramitación anticipada de
  gasto, dunha bolsa de formación na Escola Galega do Consumo e se procede á súa
  convocatoria para o ano 2020 (código de procedemento IN117A).
range: Resolución
url: >-
  https://www.xunta.gal/dog/Publicados/2020/20200113/AnuncioG0482-171219-0002_gl.html
---
<p>BDNS (Identif.): 490628.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>Poderán ser beneficiarias desta bolsa de formación as persoas que estean en posesión dalgunha das titulacións universitarias de licenciatura ou de grao: márketing e comunicación dixital, publicidade, xornalismo, comunicación, márketing, relacións e comunicación institucional ou equivalentes, sempre que cumpran os demais requisitos e as condicións establecidas nas bases reguladoras.</p>
    <p>Segundo. Obxecto</p>
    <p>Bolsas de formación, en réxime de concorrencia competitiva, que teñen por obxecto contribuír á formación titorial de profesionais no campo da docencia e no seu ámbito. Estas bolsas desenvolveranse dentro do programa formativo establecido pola Escola Galega do Consumo e coas indicacións que lles transmita o titor que teñan asignado.</p>
    <p>Terceiro. Bases reguladoras</p>
    <p>Resolución do 16 de decembro de 2020 pola que se establecen as bases reguladoras para a concesión, mediante a tramitación anticipada de gasto, dunha bolsa de formación na Escola Galega do Consumo e se procede á súa convocatoria para o ano 2020 (código de procedemento IN117A).</p>
    <p>Cuarto. Importe e duración</p>
    <p>Unha bolsa cunha duración máxima de doce meses, contados desde a data da incorporación da persoa bolseira e ata o 30 de decembro de 2020. </p>
    <p>A bolsa estará dotada cun importe máximo de 10.800 euros brutos, distribuídos en pagamentos mensuais, a razón de 900 euros por mes.</p>
    <p>Quinto. Prazo de presentación de solicitudes</p>
    <p>O prazo de presentación de solicitudes será dun mes contado a partir do día seguinte ao da súa publicación no Diario Oficial de Galicia.</p>
    <p>Santiago de Compostela, 16 de decembro de 2019</p>
    <footer><p>A directora do Instituto Galego do Consumo e da Competencia<br>P.A. (Artigo 13.4 Decreto 118/2016)<br>Mª Jesús Muñoz Chesa<br>Xerente do Instituto Galego do Consumo e da Competencia</p></footer>

