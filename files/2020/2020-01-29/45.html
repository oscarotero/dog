---
date: '2020-01-29'
id: G0477-090120-0001
page: 5885
number: 19
agency: Concello Cerdedo-Cotobade
section: VI. Anuncios. b) Administración local.
title: >-
  ANUNCIO de aprobación definitiva do Plan especial de dotacións para situar
  unha residencia da terceira idade no lugar da Chan (Carballedo).
range: Anuncio
url: >-
  https://www.xunta.gal/dog/Publicados/2020/20200129/AnuncioG0477-090120-0001_gl.html
---
<p>Por unanimidade dos membros do Pleno do Concello, en sesión extraordinaria do 19 de decembro de 2019, adoptouse o seguinte acordo:</p>
    <p>1. Aprobar definitivamente o Plan especial de dotacións para situar unha residencia da terceira idade no lugar da Chan (Carballedo), nos termos do expediente tramitado e da documentación técnica redactada.</p>
    <p>2. Publicar este acordo de aprobación definitiva no DOG; o contido do plan quedará á disposición do público na páxina web do Concello http://www.cerdedo-cotobade.gal/.</p>
    <p>3. Dar traslado á Dirección Xeral de Ordenación do Territorio e Urbanismo da Consellería de Medio Ambiente, Territorio e Vivenda para a súa inclusión no Rexistro de Planeamento Urbanístico de Galicia. Publicar a normativa e as ordenanzas no BOP de Pontevedra.</p>
    <p>4. Notificarlles individualmente a aprobación definitiva do plan especial aos titulares catastrais dos terreos afectados, aos cales xa se lles notificou a aprobación inicial. </p>
    <p>Contra o acordo de aprobación definitiva, en aplicación do artigo 112.3 da Lei 39/2015, do 1 de outubro, do procedemento administrativo común das administracións públicas, e dado que se aproba unha disposición de carácter xeral, poderase interpor recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contado desde o día seguinte ao da publicación deste anuncio, de conformidade co artigo 46 da Lei 29/1998, do 13 de xullo, da xurisdición contencioso-administrativa. </p>
    <p>Todo iso sen prexuízo de que se poida interpor calquera outro recurso que se entenda máis procedente e sexa conforme dereito.</p>
    <p>Cerdedo-Cotobade, 9 de xaneiro de 2020</p>
    <footer><p>Jorge Cubela López<br>Alcalde</p></footer>

