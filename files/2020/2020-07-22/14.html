---
date: '2020-07-22'
id: G2164-020720-0001
page: 29017
number: 146
agency: Xulgado de Primeira Instancia número 5 de Pontevedra
section: V. Administración de xustiza.
title: EDICTO (DCT 340/2019).
range: Edicto
url: >-
  https://www.xunta.gal/dog/Publicados/2020/20200722/AnuncioG2164-020720-0001_gl.html
---
<p>Eu, Gema Antolín Pérez, letrada da Administración de xustiza do Xulgado de Primeira Instancia número 5 de Pontevedra, fago saber que no presente procedemento seguido por instancia de Luz Elodia Luciano Ramírez fronte a Francisco Javier Santos Graña se ditou Sentenza 368/19, do 26 de novembro de 2019, cuxo encabezamento e parte dispositiva se insiren a seguir:</p>
    <p>«Sentencia 368/2019.</p>
    <p>Pontevedra, 26 de novembro de 2019.</p>
    <p>Vistos por min, Mª del Mar Felices Esteban, maxistrada xuíza do Xulgado de Primeira Instancia número 5 de Pontevedra, os precedentes autos de xuízo de divorcio, seguidos ante este xulgado co nº 340/2019, en que é parte demandante Luz Elodia Luciano Ramírez, representada pola procuradora Mercedes Pereiro Domínguez e asistida da letrada Ana Jesús Días Montáns, e como parte demandada Francisco Javier Santos Graña, declarado en rebeldía procesual.</p>
    <p>Antecedentes de feito.</p>
    <p>Primeiro. O día 12 de abril de 2019 presentouse ante este xulgado demanda de divorcio interposta pola procuradora Mercedes Pereiro Domínguez, en nome e representación de Luz Elodia Luciano Ramírez, contra Francisco Javier Santos Graña, en que suplicaba que se dite sentenza pola que, estimando a demanda, se declare disolto por divorcio o matrimonio formado polos referidos cónxuxes, cos demais efectos legais inherentes a esta declaración.</p>
    <p>Segundo. Mediante decreto admitiuse a trámite a demanda e acordouse dar traslado dela, con emprazamento á parte demandada para que a contestase dentro do prazo de vinte días e seguindo os trámites establecidos para o xuízo verbal coas especialidades do artigo 753 da Lei de axuizamento civil. A demandada non o verificou, polo que foi declarada en rebeldía procesual.</p>
    <p>Terceiro. Declarada a rebeldía do demandado, convocáronse as partes para a celebración de xuízo, de conformidade co disposto no artigo 440 da Lei de axuizamento civil, en consonancia co establecido nos artigos 753 e 770 da citada lei, e sinalouse o día 26 de novembro de 2019. Compareceu a demandante debidamente representada por procurador e asistida de letrada, solicitou o recibimento do preito a proba e practicouse a proposta que foi admitida, a documental existente, co resultado que figura nas actuacións, quedando o presente procedemento visto para sentenza.</p>
    <p>Cuarto. No presente procedemento observáronse todos os preceptos legais de preceptiva aplicación.</p>
    <p>Fundamentos de dereito.</p>
    <p>Primeiro. Da proba documental achegada aos autos resultou acreditado que Francisco Javier Santos Graña e Luz Elodia Luciano Ramírez contraeron matrimonio civil en Cangas o 6 de marzo de 2004; matrimonio que foi inscrito no tomo 62, páxina 360, da Sección 2ª do Rexistro Civil de Cangas, como así resulta da certificación literal deste. Da devandita unión non naceron fillos.</p>
    <p>Segundo. No presente procedemento a parte demandante, Luz Elodia Luciano Ramírez, exerce a acción de divorcio do matrimonio formado con Francisco Javier Santos Graña invocando para iso o artigo 86 en relación co artigo 81.2º do Código civil, conforme o cal se decretará a separación por petición dun só dos cónxuxes, unha vez transcorridos tres meses dende o matrimonio.</p>
    <p>Da proba documental achegada, certificación literal de matrimonio onde se fai constar a inscrición de matrimonio, dedúcese o cumprimento dos requisitos necesarios para poder decretar o divorcio dos cónxuxes, ao ter transcorrido o prazo legal dende a celebración do matrimonio.</p>
    <p>Terceiro. Segundo establece o artigo 91 do Código civil nas sentenzas de nulidade, separación e divorcio, ou na execución destas, o xuíz, na falta de acordo dos cónxuxes, ou en caso de non aprobación deste, determinará, conforme o establecido nos artigos seguintes, as medidas que deban substituír as xa adoptadas con anterioridade en relación cos fillos, a vivenda familiar, as cargas do matrimonio, a liquidación do réxime económico e as cautelas e garantías respectivas, establecendo as que procedan se para algún destes conceptos non se acordase ningunha.</p>
    <p>As medidas están recollidas nos artigos 102 e 103 do C.C. O artigo 102 comprende unha serie de efectos que se producen por ministerio da lei e, polo tanto, independentemente dos que puidesen ou non solicitar. Debe terse en conta tamén o artigo 106, que establece que os efectos e medidas previstos neste capítulo rematan, en todo caso, cando sexan substituídos polos da sentenza estimatoria ou se poña fin ao procedemento doutro modo. A revogación de consentimentos e poderes enténdese definitiva.</p>
    <p>Cuarto. Conforme o disposto no artigo 89 do Código civil, a sentenza de divorcio que se dite deberá comunicarse de oficio ao Rexistro civil onde conste inscrito o matrimonio dos litigantes.</p>
    <p>Quinto. O artigo 95 do C.C. sinala que a sentenza firme producirá, respecto dos bens do matrimonio, a disolución do réxime económico matrimonial.</p>
    <p>Sexto. En canto ás custas procesuais, non procede efectuar declaración ningunha en canto a elas, tendo en conta a natureza e as circunstancias do procedemento.</p>
    <p>Vistos os preceptos legais citados e demais de xeral e pertinente aplicación,</p>
    <p>Resolución.</p>
    <p>Estimo a demanda presentada pola procuradora Mercedes Pereiro Domínguez en nome e representación de Luz Elodia Luciano Ramírez, contra Francisco Javier Santos Graña, en rebeldía procesual, e, en consecuencia, declaro a disolución por divorcio do matrimonio contraído entre os litigantes o día 6 de marzo de 2004, inscrito no tomo 62, páxina 360, da Sección 2ª do Rexistro Civil de Cangas, con todos os efectos legais que a dita declaración comporta. Enténdense revogados definitivamente os poderes e consentimentos que os cónxuxes se outorgasen. Os cónxuxes poderán vivir separados e cesa a presunción de convivencia conxugal. Todo iso sen facer expresa imposición das custas.</p>
    <p>Unha vez que sexa firme esta resolución, comuníquese de oficio ao Rexistro Civil onde consta inscrito o matrimonio dos cónxuxes litigantes, Rexistro Civil de Cangas de Morrazo.</p>
    <p>Notifíquese esta resolución en forma legal ás partes, ás que se advirte que contra ela cabe recurso de apelación para ante a Audiencia Provincial de Pontevedra, que deberá prepararse dentro dos cinco días seguintes ao da súa notificación ante este xulgado e que se tramitará polas regras establecidas na Lei de axuizamento civil.</p>
    <p>Así, por esta miña sentenza, definitivamente xulgando en primeira instancia, pronúncioo, mándoo e asínoo».</p>
    <p>E ao estar o dito demandado, Francisco Javier Santos Graña, en paradoiro descoñecido, expídese o presente edicto co fin de que lle sirva de notificación en forma.</p>
    <p>Pontevedra, 26 de xuño de 2020</p>
    <footer><p>A letrada da Administración de xustiza</p></footer>

