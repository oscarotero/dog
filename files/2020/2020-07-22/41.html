---
date: '2020-07-22'
id: O143-080720-0001
page: 29073
number: 146
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 7 de xullo de 2020 pola que se fai público o cofinanciamento da
  obra de construción dunha rede de puntos de microabastecemento público (fontes
  naturais con tratamento de potabilización) ao longo do Camiño Inglés, no marco
  do proxecto Life16 ENV/ES/000533 Water Way.
range: Resolución
url: >-
  https://www.xunta.gal/dog/Publicados/2020/20200722/AnuncioO143-080720-0001_gl.html
---
<footer><p><img src="/dog/Publicados/2020/20200722/AnuncioO143-080720-0001_gl-web-images/Doc2_fmt.jpeg" alt="missing image file"></p></footer>
    <p>Para os efectos previstos na normativa da Unión Europea reguladora dos fondos europeos en relación coa obriga de información e publicidade das actuacións cofinanciadas polos ditos fondos, cómpre dar publicidade á actuación contratada, de acordo co disposto na Lei 9/2017, do 8 de novembro, de contratos do sector público, pola que se traspoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro de 2014, que a continuación se indica por razón do seu cofinanciamento pola Unión Europea:</p>
    <p>1. Entidade adxudicadora:</p>
    <p>Entidade: Augas de Galicia, entidade pública adscrita á Consellería de Infraestruturas e Mobilidade da Xunta de Galicia.</p>
    <p>Actividade principal exercida: infraestruturas e servizos hidráulicos. </p>
    <p>Enderezo da internet: http://augasdegalicia.xunta.gal/.</p>
    <p>Perfil de contratante: http://www.contratosdegalicia.gal/consultaOrganismo.jsp?N=216. Tamén se terá acceso ao perfil de contratante desde a Plataforma de contratos públicos de Galicia https://www.contratosdegalicia.gal, accesible así mesmo no Portal web institucional da Xunta de Galicia https://www.xunta.gal e na sede electrónica da Xunta de Galicia https://sede.xunta.gal, o Portal de transparencia de Galicia https://transparencia.xunta.gal, a Plataforma de contratación do sector público https://contrataciondelestado.es por medio de ligazóns de interese ás plataformas de contratación das comunidades autónomas e a páxina web https://augasdegalicia.xunta.gal/</p>
    <p>Dependencia que tramita o expediente: contratación.</p>
    <p>Tipo de contrato: obra.</p>
    <p>Tramitación: ordinaria.</p>
    <p>Procedemento de adxudicación: contrato menor (artigo 118 da LCSP).</p>
    <p>2. Obxecto do contrato:</p>
    <p>Título: construción dunha rede de puntos de microabastecemento público (fontes naturais con tratamento de potabilización) ao longo do Camiño Inglés, no marco do proxecto Life16 ENV/ES/000533 Water Way.</p>
    <p>Clave do expediente: M20006.</p>
    <p>CPV (referencia de nomenclatura): 45232100-3 (obras auxiliares para tubaxes de auga).</p>
    <p>Orzamento base. Importe neto: 30.328,89 euros. Importe total: 36.697,96 euros. </p>
    <p>Prazo de execución: 1 mes.</p>
    <p>Importe da adxudicación. Importe neto: 30.328,89 euros. Importe total: 36.697,96 euros.</p>
    <p>Empresa contratista: Vázquez y Reino, S.L.</p>
    <p>3) Cofinanciamento da Unión Europea:</p>
    <p>A actuación referida no punto 2) cofinanciarase coa contribución do instrumento financeiro Life da Unión Europea, que poderá alcanzar ata a porcentaxe máxima do 50 % dos gastos do proxecto, a través dos fondos Life Ambiente e Eficiencia no Uso dos Recursos. </p>
    <p>O programa Life é o instrumento da Unión Europea para o desenvolvemento de accións sobre o ambiente e o clima, coa finalidade de proporcionar solucións e melloras prácticas para «vivir ben, respectando os límites do noso planeta».</p>
    <p>Na dita liña de ecoinnovación, o obxectivo do proxecto Life Water Way é sinxelo: dotar de abastecemento de auga potable o Camiño Inglés, como exemplo de mitigación dos impactos ambientais derivados do consumo de auga embotellada nas sendas naturais e itinerarios culturais europeos. </p>
    <p>Santiago de Compostela, 7 de xullo de 2020</p>
    <footer><p>A presidenta de Augas de Galicia<br>P.D. (Resolución do 30.1.2012; DOG núm. 21, do 31 de xaneiro)<br>Teresa María Gutiérrez López<br>Directora de Augas de Galicia</p></footer>

