---
date: '2020-07-22'
id: G0003-130720-0003
page: 29013
number: 146
agency: Servizo Galego de Saúde
section: IV. Oposicións e concursos.
title: >-
  ANUNCIO do 19 de xuño de 2020, da Xerencia da Área Sanitaria de Lugo, A Mariña
  e Monforte de Lemos, polo que se dá publicidade da resolución da mesma data
  pola que se convoca a provisión, polo procedemento de concurso de méritos, de
  varios postos vacantes de supervisor/a de unidade no Hospital Público da
  Mariña.
range: Anuncio
url: >-
  https://www.xunta.gal/dog/Publicados/2020/20200722/AnuncioG0003-130720-0003_gl.html
---
<p>De conformidade co establecido no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, así como na Orde da Consellería de Sanidade do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 134/2019, do 10 de outubro (DOG núm. 208, do 31 de outubro), polo que se regulan as áreas sanitarias e os distritos sanitarios do Sistema público de saúde de Galicia, así como na Orde do 22 de abril de 2020 (DOG núm. 82, do 29 de abril), sobre delegación de competencias en órganos centrais e periféricos da Consellería de Sanidade, do Servizo Galego de Saúde e na Axencia Galega para a Xestión do Coñecemento en Saúde, esta xerencia</p>
    <h2>DISPÓN:</h2>
    <p>Primeiro. Anunciar a convocatoria para cubrir, polo procedemento de concurso de méritos e a defensa pública dun proxecto técnico relacionado coa xestión da unidade, os postos de supervisor/a de unidade no Hospital Público da Mariña que se relacionan no anexo.</p>
    <p>Segundo. As retribucións dos postos ofertados serán as que correspondan de acordo coas ordes vixentes pola que se ditan instrucións sobre a confección de nóminas do persoal ao servizo da Administración autonómica.</p>
    <p>Terceiro As bases íntegras da convocatoria estarán expostas no taboleiro de anuncios do Hospital Público da Mariña, na intranet da Xerencia da Área Sanitaria de Lugo, A Mariña e Monforte de Lemos así como na páxina web do Servizo Galego de Saúde (www.sergas.es).</p>
    <p>Cuarto. O prazo de presentación de solicitudes será de quince (15) días hábiles, contados a partir do seguinte ao da publicación deste anuncio no Diario Oficial de Galicia. As solicitudes, dirixidas ao xerente da Área Sanitaria de Lugo, A Mariña e Monforte de Lemos, presentaranse preferentemente no Rexistro do Hospital Público da Mariña, na rúa Rafael Vior, s/n, Burela, CP 27880 (Lugo), ou a través de calquera dos procedementos previstos no artigo 16 da Lei 39/2015, do 1 de outubro, do procedemento administrativo común das administracións públicas.</p>
    <p> Lugo, 19 de xuño de 2020</p>
    <footer><p>Ramón Ares Rico<br>Xerente da Área Sanitaria de Lugo, <br>A Mariña e Monforte de Lemos</p></footer>
    <h2>ANEXO</h2>
    <table>
     <tbody>
      <tr>
       <td>Denominación do posto</td>
       <td>Núm. vacantes</td>
      </tr>
      <tr>
       <td>Supervisor/a da Unidade de Atención ao Paciente.</td>
       <td>1</td>
      </tr>
      <tr>
       <td>Supervisor/a da Unidade de Traumatoloxía.</td>
       <td>1</td>
      </tr>
      <tr>
       <td>Supervisor/a da Unidade de Cirurxía.</td>
       <td>1</td>
      </tr>
     </tbody>
    </table>

