---
date: '2020-12-28'
id: C3K1-181220-0002
page: 50571
number: 259
agency: Consellería de Sanidade
section: III. Outras disposicións.
title: >-
  ORDE do 17 de decembro de 2020 pola que se fai pública a ampliación do crédito
  previsto na Orde do 19 de outubro de 2020 pola que se establecen as bases
  reguladoras e se convoca o procedemento para a concesión de subvencións
  destinadas á realización de programas de interese xeral para fins de carácter
  sociosanitario no ámbito dos trastornos mentais e as adiccións, orientados a
  minimizar o impacto que a pandemia pola COVID-19 ten na saúde mental da
  poboación galega (código de procedemento SA463I).
range: Orde
url: >-
  https://www.xunta.gal/dog/Publicados/2020/20201228/AnuncioC3K1-181220-0002_gl.html
---
<p>Con data do 29 de outubro de 2020 publicouse no <em>Diario Oficial de Galicia</em> a Orde do 19 de outubro de 2020 pola que se establecen as bases reguladoras e se convoca o procedemento para a concesión de subvencións destinadas á realización de programas de interese xeral para fins de carácter sociosanitario no ámbito dos trastornos mentais e as adiccións, orientados a minimizar o impacto que a pandemia pola COVID-19 ten na saúde mental da poboación galega.</p>
    <p>O financiamento da convocatoria atópase distribuído nas correspondentes aplicacións orzamentarias de acordo co seguinte detalle:</p>
    <table>
     <tbody>
      <tr>
       <td>Liñas de actuación:</td>
       <td>Importe</td>
       <td>Aplicación orzamentaria</td>
      </tr>
      <tr>
       <td>Liña I. Proxectos de investimento en melloras nos centros cuxa actividade principal sexa o desenvolvemento de programas asistenciais, psicosociais ou preventivos en materia de trastornos adictivos e trastornos mentais</td>
       <td>155.940,66 €</td>
       <td>50.01.413A.781.30</td>
      </tr>
      <tr>
       <td>Liña II. Programas sociosanitarios de detección e intervención comunitaria de persoas en risco de presentar un trastorno mental , incluídos os trastornos adictivos</td>
       <td>165.805,54 €</td>
       <td>50.01.413A.481.30</td>
      </tr>
      <tr>
       <td>Liña III. Programas para favorecer a empregabilidade e a incorporación sociolaboral de persoas con trastorno mental severo e adiccións</td>
       <td>100.000,00 €</td>
       <td>50.01.413A.481.30</td>
      </tr>
     </tbody>
    </table>
    <p>No artigo 3.2 da citada orde recóllese que, de acordo co previsto no artigo 30.2 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, excepcionalmente poderase ampliar a contía máxima dos créditos dispoñibles cando o aumento veña derivado dunha xeración, ampliación ou incorporación de crédito; cando existan remanentes doutras convocatorias financiadas con cargo ao mesmo crédito ou a créditos incluídos no mesmo programa ou en programas do mesmo servizo. O incremento do crédito queda condicionado á declaración de dispoñibilidade como consecuencia das circunstancias sinaladas e, se é o caso, logo da aprobación da modificación orzamentaria que proceda. A ampliación do crédito publicarase nos mesmos medios que a convocatoria sen que implique a apertura de prazo para presentar novas solicitudes nin o inicio de novo cómputo de prazo para resolver.</p>
    <p>O 7 de novembro de 2020 publicouse no <em>Boletín Oficial del Estado</em> a Orde DSA/1045/2020, do 29 de outubro, pola que se publica Acordo do Consello de Ministros, do 13 de outubro de 2020, polo que se autorizan os criterios de distribución, e a distribución resultante, aprobados polo Consello Territorial de Servizos Sociais e do Sistema para a Autonomía e Atención á Dependencia, destinados a subvencionar, por parte das comunidades autónomas e cidades con estatuto de autonomía, actividades de interese xeral con cargo á asignación do 0,7 por 100 do imposto sobre a renda das persoas físicas, para o ano 2020, na cal se asignan a esta comunidade autónoma 17.127.112,58 euros para a anualidade 2020, correspondendo á Consellería de Sanidade a porcentaxe para o desenvolvemento de programas dentro do seu ámbito competencial superior ao orzamento orixinalmente previsto.</p>
    <p>Por este motivo, e co obxecto de repartir a totalidade dos fondos recadados para este fin entre as entidades de iniciativa social que concorran á convocatoria de axudas, cómpre dar publicidade á ampliación do crédito dispoñible para as liñas previstas na Orde do 19 de outubro por unha contía igual ao incremento de crédito realizado.</p>
    <p>Por todo o exposto e no uso das facultades que me foron conferidas,</p>
    <h2>RESOLVO:</h2>
    <p>Artigo 1. <em>Ampliación dos créditos</em></p>
    <p>Amplíase o crédito destinado ao financiamento das axudas previstas na Orde do 19 de outubro de 2020 pola que se establecen as bases reguladoras e se convoca o procedemento para a concesión de subvencións destinadas á realización de programas de interese xeral para fins de carácter sociosanitario no ámbito dos trastornos mentais e as adiccións, orientados a minimizar o impacto que a pandemia pola COVID-19 ten na saúde mental da poboación galega en noventa e cinco mil trescentos catorce euros con catro céntimos (95.314,04 €), consignado nas aplicacións orzamentarias 50.01.413A.481.30 e 50.01.413A.781.30, con código de proxecto 201800005, en función das seguintes liñas de actuación subvencionables e os seus importes:</p>
    <table>
     <thead>
      <tr>
       <td>Liñas de actuación</td>
       <td>Aplicación</td>
       <td>Importe</td>
       <td>incremento</td>
       <td>Importe tras<br>incremento</td>
      </tr>
     </thead>
     <tbody>
      <tr>
       <td>Liña I. Proxectos de investimento en melloras nos centros cuxa actividade principal sexa o desenvolvemento de programas asistenciais, psicosociais ou preventivos en materia de trastornos adictivos e trastornos mentais</td>
       <td>50.01.413A.781.30</td>
       <td>155.940,66 €</td>
       <td>47.657,02</td>
       <td>203.597,68 €</td>
      </tr>
      <tr>
       <td>Liña II. Programas sociosanitarios de detección e intervención comunitaria de persoas en risco de presentar un trastorno mental, incluídos os trastornos adictivos</td>
       <td>50.01.413A.481.30</td>
       <td>165.805,54 €</td>
       <td>23.828,51</td>
       <td>189.634,05 €</td>
      </tr>
      <tr>
       <td>Liña III. Programas para favorecer a empregabilidade e a incorporación sociolaboral de persoas con trastorno mental severo e adiccións</td>
       <td>50.01.413A.481.30</td>
       <td>100.000,00 €</td>
       <td>23.828,51</td>
       <td>123.828,51 €</td>
      </tr>
     </tbody>
    </table>
    <p>A publicación desta orde non supón a apertura dun novo prazo de presentación de solicitudes.</p>
    <p>Artigo 2. <em>Período de execución e xustificación de gastos</em></p>
    <p>O incremento do crédito require necesariamente a ampliación dos prazos previstos no primeiro parágrafo do artigo 24 da Orde do 19 de outubro de 2020, de xeito que o prazo de xustificación de gastos finalizará o 30 de xuño de 2021 (inclusive), sendo os gastos subvencionables os realizados e efectivamente pagados desde o 1 de marzo de 2020 ata o 31 de maio de 2021.</p>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 17 de decembro de 2020</p>
    <footer><p>Julio García Comesaña<br>Conselleiro de Sanidade</p></footer>

