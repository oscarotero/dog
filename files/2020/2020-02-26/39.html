---
date: '2020-02-26'
id: G0424-060220-0003
page: 13657
number: 38
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ACORDO do 5 de febreiro de 2020, da Xefatura Territorial da Coruña, polo que
  se somete a información pública a solicitude de autorización administrativa
  previa, de construción e declaración de utilidade pública, en concreto, dunha
  instalación de distribución eléctrica no concello de Narón (expediente-e
  IN407A 2019/244-1).
range: Acordo
url: >-
  https://www.xunta.gal/dog/Publicados/2020/20200226/AnuncioG0424-060220-0003_gl.html
---
<p>Expediente-e.: IN407A 2019/244-1.</p>
    <p>Solicitante: UFD Distribución Electricidad, S.A.</p>
    <p>Denominación: soterramento da LMT DC CRN704B-707 entre os apoios D8-4 e CR Lagoas, no lugar das Lagoas.</p>
    <p>Concello: Narón.</p>
    <p>Características técnicas:</p>
    <p>– Retensado liña eléctrica de media tensión aérea DC CRN704B e CRN707A entre os apoios D8-4 proxectado e D10 existente, a 15 kV cunha lonxitude de 484 m, coa orixe no apoio núm. D8-4 proxectado para intercalar no dobre circuíto que compoñen as liñas CRN704B e CRN707A (expediente 18.264), condutor tipo LA-180 mm2 Al (existente) e remate no apoio núm. D10 existente para intercalar no dobre circuíto que forman as liñas CRN704B e CRN707A (expediente 18.264).</p>
    <p>– Liña eléctrica de media tensión soterrada CRN704B entre os apoios D8-4 e CR Lagoas (actuación núm.: 1) a 15 kV de 1.120 m, coa orixe no paso aéreo a soterrado para realizar no apoio D8-4 proxectado, para intercalar no dobre circuíto que conforman as liñas CRN704B e CRN707A (expediente 18.264) no treito entre a derivada ao CT Revolta (expediente 29.864) e o CR Lagoas (expediente 784/2016), en condutor RHZ1-2OL 12/20 kV 1X240 mm2 Al e remate en cela de liña existente no CR Lagoas.</p>
    <p>– Liña eléctrica de media tensión soterrada CRN707A entre os apoios D8-4 e CR Lagoas (actuación núm.: 2) a 15 kV de 1.132 m, coa orixe no paso aéreo a soterrado para realizar no apoio D8-4 proxectado, para intercalar no dobre circuíto que configuran as liñas CRN704B e CRN707A (expediente 18.264) no treito entre a derivada ao CT Revolta (expediente 29.864) e o CR Lagoas (expediente 784/2016), en condutor RHZ1-2OL 12/20 kV 1X240 mm2 Al e remate en cela de liña existente no CR Lagoas.</p>
    <p>– Desmantelamento do treito de liña eléctrica de media tensión aérea DC CRN704B e CRN707A, condutores existentes tipo LA-180 e de oito apoios de formigón e un de celosía, sendo a lonxitude total do treito para retirar de 637 metros.</p>
    <p>Lexislación de aplicación:</p>
    <p>1. Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>2. Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>3. Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>4. Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>5. Resolución do 19 de febreiro de 2014 pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo).</p>
    <p>6. Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>7. Decreto do 26 de abril de 1957 polo que se aproba o regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta con este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>Todas aquelas persoas ou entidades que se consideren afectadas poderán examinar o expediente e presentar alegacións no Servizo de Enerxía e Minas da Xefatura Territorial de Economía, Emprego e Industria, sita na rúa Vicente Ferrer, núm. 2, 2º andar, 15071 A Coruña, no prazo de vinte días a partir do día seguinte ao da derradeira publicación deste acordo.</p>
    <p>Así mesmo, para dar cumprimento ao disposto no artigo 44 da Lei 39/2015, do 1 de outubro, cando as persoas propietarias ou titulares de dereitos sobre predios afectados sexan descoñecidos, se ignore o lugar de notificación ou ben, intentada esta, non se puidese practicar, a notificación farase por medio dun anuncio publicado no <em>Boletín Oficial del Estado</em>.</p>
    <p>A Coruña, 5 de febreiro de 2020</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <p>Expediente-e.: IN407A 2019/244-1.</p>
    <p>Solicitante: UFD Distribución Electricidad, S.A.</p>
    <p>Denominación: soterramento da LMT DC CRN704B-707 entre os apoios D8-4 e CR Lagoas, no lugar das Lagoas.</p>
    <p>Concello: Narón.</p>
    <h2>Relación de propietarias/os, bens e dereitos afectados</h2>
    <p>Número de predio: 1.</p>
    <p>Paraxe: Arriba.</p>
    <p>Cultivo: labor.</p>
    <p>Propietaria/o: descoñecida/o.</p>
    <p>Afección de solo en pleno dominio: </p>
    <p>• Apoio núm.: 8-4.</p>
    <p>• m2: 9,0.</p>
    <p>Afección de solo por servidume de paso de enerxía eléctrica:</p>
    <p>• Metros lineais soterrados: 4.0.</p>
    <p>• m2 soterrados: 12,0.</p>

