---
date: '2020-02-26'
id: G2188-050220-0001
page: 13631
number: 38
agency: Xulgado de Primeira Instancia número 5 de Vigo
section: V. Administración de xustiza.
title: EDICTO (SCT 466/2019).
range: Edicto
url: >-
  https://www.xunta.gal/dog/Publicados/2020/20200226/AnuncioG2188-050220-0001_gl.html
---
<p>Eu, Sarai Paniagua Acera, letrada da Administración de xustiza do Xulgado de Primeira Instancia número 5 de Vigo, polo presente anuncio:</p>
    <p>No presente procedemento seguido por instancia de Ana María Díaz Portela fronte a Benigno Ferreiro Fernández ditouse sentenza, cuxo teor literal é o seguinte:</p>
    <p>«Sentenza número 25.</p>
    <p>Vigo, 3 de febreiro de 2020.</p>
    <p>María del Carmen Salvador Mateos, maxistrada xuíza titular do Xulgado de Primeira Instancia número 5 de Vigo e o seu partido, viu os autos seguidos neste xulgado baixo o número 466/2019, sobre separación matrimonial contenciosa, en que actúa como demandante Ana María Díaz Portela, representada pola procuradora dos tribunais Paula Lima Casas e con asistencia letrada de Jacobo Rey Sanlés, contra Benigno Ferreiro Fernández, declarado en situación de rebeldía procesual, con base nos seguintes:</p>
    <p>Antecedentes de feito.</p>
    <p>Primeiro. Procedente da oficina de repartición tivo entrada neste xulgado demanda de separación matrimonial subscrita pola procuradora dos tribunais Paula Lima Casas, que consta na indicada representación, e contra o demandado que figura no encabezamento, na cal despois de expoñer os feitos e fundamentos de dereito en que fundamentaba a súa pretensión e que constan no escrito de demanda, finalizaba pedindo ao xulgado que ditase sentenza de separación matrimonial dos esposos nos termos establecidos no suplico da demanda.</p>
    <p>Segundo. Admitida a trámite a demanda, deuse traslado dela ao demandado, emprazándoo para que no prazo de vinte días comparecese e contestase a demanda en legal forma.</p>
    <p>Sen comparecer a parte demandada, declarouse en situación de rebeldía procesual, e convocáronse ás partes á celebración da correspondente vista, a cal tivo lugar o día 30 de xaneiro de 2020.</p>
    <p>Terceiro. No acto da vista, a parte demandante ratificou o seu escrito, solicitando a práctica dos medios de proba que tivo por convenientes; admitida e declarada pertinente a que se considerou oportuna, practicouse co resultado que consta en autos, deuse por rematada a vista e quedaron as actuacións conclusas para ditar sentenza.</p>
    <p>Cuarto. Na tramitación deste xuízo observáronse os termos e prescricións legais.</p>
    <p>Fundamentos de dereito.</p>
    <p>Primeiro. Queda acreditado en autos que Benigno Ferreiro Fernández e Ana María Díaz Portela contraeron matrimonio canónico na Guarda (Pontevedra), o día 29 de xaneiro de 1977, ao terse achegado en autos certificación literal da inscrición de matrimonio. Do devandito matrimonio naceron dous fillos chamados Óscar, o día 17 de xuño de 1978, e Ana María, o día 7 de agosto de 1985, como acreditan as certificacións das inscricións de nacemento achegadas.</p>
    <p>Con data do 3 de maio de 2019 ten entrada no Decanato dos xulgados de Vigo a presente demanda de separación, que dá orixe a este procedemento.</p>
    <p>Segundo. O artigo 81 do Código civil establece que se decretará xudicialmente a separación, calquera que sexa a forma de celebración do matrimonio, por petición dun só dos cónxuxes, unha vez que transcorran tres meses desde a celebración do matrimonio, tal e como dispón o parágrafo segundo do precepto.</p>
    <p>No presente caso, a demandante na súa demanda solicitou a separación, á cal non se opuxo o demandado, que está en situación de rebeldía procesual, polo que despois de transcorreren tres meses desde a celebración do matrimonio procede acceder ao solicitado e declarar a separación pretendida, de conformidade co disposto no artigo 81.2 do Código civil e 770 da Lei de axuizamento civil.</p>
    <p>Terceiro. Con relación a determinar os efectos da separación, de conformidade co disposto nos artigos 91 e seguintes do Código Civil, nada procede acordar á parte dos legalmente inherentes á devandita separación.</p>
    <p>Cuarto. Atendida a natureza da pretensión e sendo necesario este procedemento para decretar o divorcio, non se fai especial imposición de custas.</p>
    <p>Vistos os preceptos citados e demais de xeral e pertinente aplicación,</p>
    <p>Decido.</p>
    <p>Na demanda interposta pola procuradora dos tribunais Sra. Lima Casas, en nome e representación de Ana María Díaz Portela, contra Benigno Ferreiro Fernández, declarado en situación de rebeldía procesual, decreto a separación xudicial do referido matrimonio, con todos os efectos legais inherentes á devandita declaración.</p>
    <p>Non se fai especial imposición en canto ás custas.</p>
    <p>Firme que sexa esta resolución, comuníquese ao rexistro civil onde consta a inscrición do matrimonio, co fin de que se proceda á súa anotación marxinal, e déixese constancia de tal circunstancia nos autos.</p>
    <p>Modo de impugnación: recurso de apelación no prazo de vinte días, desde a notificación desta resolución, ante a Audiencia Provincial.</p>
    <p>O devandito recurso carecerá de efectos suspensivos, sen que en ningún caso proceda actuar en sentido contrario ao resolto (artigo 456.2 LAC).</p>
    <p>Conforme a disposición adicional décimo quinta da LOPX, para a admisión do recurso deberase acreditar ter constituído, na conta de depósitos e consignacións deste órgano, un depósito de 50 euros, salvo que o recorrente sexa beneficiario de xustiza gratuíta, o Ministerio Fiscal, o Estado, comunidade autónoma, entidade local ou organismo autónomo dependente.</p>
    <p>O depósito deberá constituílo ingresando a citada cantidade no Banco Santander na conta deste expediente 3632 0000 00 0466 19 e sinalar no campo “concepto” a indicación “recurso” seguida do código “02 civil-apelación”. Se o ingreso se fai mediante transferencia bancaria deberá incluír, tras a conta referida, separada por un espazo a indicación “recurso” seguida do código “02 civil-apelación”.</p>
    <p>No caso de que deba realizar outros pagamentos na mesma conta, deberá verificar un ingreso por cada concepto, mesmo se obedecen a outros recursos da mesma ou distinta clase, e indicar, neste caso, no campo observacións a data da resolución impugnada co formato dd/mm/aaaa.</p>
    <p>Así, por esta miña sentenza, da que se expedirá testemuño para a súa unión aos autos, pronúncioo, mándoo e asínoo».</p>
    <p>E encontrándose o devandito demandado, Benigno Ferreiro Fernández, en paradoiro descoñecido, expídese este edicto co fin de que sirva de notificación en forma a este.</p>
    <p>Vigo, 4 de febreiro de 2020</p>
    <footer><p>A letrada da Administración de xustiza</p></footer>

