---
date: '2020-01-03'
id: G0426-271219-0010
page: 274
number: 2
agency: Consellería do Medio Rural
section: III. Outras disposicións.
title: >-
  CORRECCIÓN DE ERROS. Resolución do 2 de decembro de 2019, da Dirección Xeral
  de Gandaría, Agricultura e Industrias Agroalimentarias, pola que se amplían as
  zonas demarcadas pola presenza da praga de corentena denominada Tecia
  solanivora Povolny ou couza guatemalteca da pataca.
range: Corrección de resolución
url: >-
  https://www.xunta.gal/dog/Publicados/2020/20200103/AnuncioG0426-271219-0010_gl.html
---
<p>Advertidos erros na citada resolución, publicada no DOG núm. 232, do 5 de decembro de 2019, cómpre, en virtude do establecido no artigo 109.2 da Lei 39/2015, do 1 de outubro, do procedemento administrativo común das administracións públicas, corrixir os seguintes erros:</p>
    <p>Punto 1, páxina 51913:</p>
    <p>Onde di:</p>
    <p>«... as parroquias de Lendo (San Xián) e Caión (Santa María do Socorro), no concello da Laracha, e a parroquia de Noicela (Santa María) no concello de Carballo, na provincia da Coruña».</p>
    <p>Debe dicir:</p>
    <p>«... as parroquias de Lendo (San Xián) e Caión (Santa María do Socorro), no concello da Laracha, e a parte sur da parroquia de Noicela (Santa María) segundo figura no anexo, no concello de Carballo, na provincia da Coruña».</p>
    <p>Punto 3, páxina 51913:</p>
    <p>Onde di:</p>
    <p>«Consideraranse zonas tampón as parroquias limítrofes da zona infestada indicada no punto 1».</p>
    <p>Debe dicir:</p>
    <p>«Consideraranse zonas tampón as parroquias limítrofes da zona infestada indicada no punto 1, que son as de Monteagudo (San Tomé) e a de Sorrizo (San Pedro) no concello de Arteixo, Rebordelos (San Salvador), Vilela (San Miguel) e a parte norte da parroquia de Noicela (Santa María), segundo figura no anexo, no concello de Carballo, e Cabovilaño (San Román), Lemaio (Santa Mariña) e Torás (Santa María), no concello da Laracha».</p>
    <p>Punto 4, páxina 51914:</p>
    <p>Onde di:</p>
    <p>«Os agricultores das zonas tampón definidas no punto 1.b) da Resolución do 8 de marzo de 2017 deberán comunicar, inmediatamente despois da sementeira, todas as parcelas cultivadas con pataca, segundo o modelo establecido no anexo I da Resolución do 9 de febreiro de 2017 (DOG núm. 31, do 14 de febreiro)».</p>
    <p>Debe dicir:</p>
    <p>«Os agricultores das zonas tampón definidas no punto 3 deberán comunicar, inmediatamente despois da sementeira, todas as parcelas cultivadas con pataca, segundo o modelo establecido no anexo I da Resolución do 19 de febreiro de 2019 (DOG núm. 46, do 6 de marzo)».</p>
    <p>Punto 5.b), páxina 51914:</p>
    <p>Onde di:</p>
    <p>«Comunicar as existencias de pataca, utilizando o modelo do anexo I da Resolución do 19 de febreiro de 2019».</p>
    <p>Debe dicir:</p>
    <p>«Comunicar as existencias de pataca, utilizando o modelo do anexo II da Resolución do 3 de abril de 2018 (DOG núm. 67, do 6 de abril)».</p>
    <p>Anexo, substitúese o plano polo seguinte:</p>

