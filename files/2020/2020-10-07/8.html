---
date: '2020-10-07'
id: G0427-290920-0003
page: 38664
number: 203
agency: Consellería do Mar
section: III. Outras disposicións.
title: >-
  ORDE do 28 de setembro de 2020 pola que se amplía o crédito da Orde do 23 de
  decembro de 2019 pola que se establecen as bases reguladoras xerais e a
  convocatoria para o ano 2020 para a concesión, en réxime de concorrencia
  competitiva, de axudas para proxectos colectivos de modernización das
  infraestruturas dos portos pesqueiros, das lonxas e dos lugares de
  desembarque, para a mellora da eficiencia enerxética, da seguridade e as
  condicións de traballo, e da calidade dos produtos desembarcados da pesca,
  cofinanciada polo Fondo Europeo Marítimo e da Pesca (FEMP).
range: Orde
url: >-
  https://www.xunta.gal/dog/Publicados/2020/20201007/AnuncioG0427-290920-0003_gl.html
---
<p>Mediante a Orde do 23 de decembro de 2019 (DOG núm. 25, do 6 de febreiro de 2020) establecéronse as bases reguladoras xerais e a convocatoria para o ano 2020, para a concesión, en réxime de concorrencia competitiva, de axudas para proxectos colectivos de modernización das infraestruturas dos portos pesqueiros, das lonxas e dos lugares de desembarque, para a mellora da eficiencia enerxética, da seguridade e as condicións de traballo, e da calidade dos produtos desembarcados da pesca, cofinanciada polo Fondo Europeo Marítimo e da Pesca (FEMP).</p>
    <p>A devandita orde, no seu artigo 3.3, establece que o importe consignado poderá ser ampliado en función das dispoñibilidades orzamentarias, sen que iso dea lugar á apertura dun novo prazo de presentación de solicitudes agás indicación expresa en contrario na orde que se publique para o efecto.</p>
    <p>Os créditos iniciais para o ano 2020 da citada orde xa foron ampliados mediante Orde do 22 de xuño de 2020 (DOG núm. 128, do 30 de xuño) en 679.938,10 €.</p>
    <p>Dado que existen dispoñibilidades orzamentarias no mesmo programa, considérase conveniente ampliar os importes dos créditos e acadar así un uso máis eficiente dos fondos públicos mediante un maior grao de execución orzamentaria.</p>
    <p>Por todo isto, e facendo uso das facultades que me confire o artigo 34 da Lei 1/1983, do 22 de febreiro, reguladora das normas da Xunta e da súa Presidencia,</p>
    <h2>DISPOÑO:</h2>
    <p>Artigo único. Ampliación de crédito</p>
    <p>1. Amplíase con cargo á aplicación 15.03.514A.781.0, na anualidade 2020, o crédito máximo destinado a financiar as axudas para proxectos colectivos de modernización das infraestruturas dos portos pesqueiros, das lonxas e dos lugares de desembarque para a mellora da eficiencia enerxética, da seguridade e as condicións de traballo, e da calidade dos produtos desembarcados da pesca, cofinanciada polo Fondo Europeo Marítimo e da Pesca (FEMP), no importe de 186.873,59 €.</p>
    <p>2. O novo importe total máximo, sumando o importe xa aprobado e o da presente ampliación, queda fixado no cadro seguinte:</p>
    <table>
     <tbody>
      <tr>
       <td>Partida orzamentaria</td>
       <td>Código proxecto</td>
       <td>Ano 2020</td>
       <td>Ano 2021</td>
       <td>Total</td>
      </tr>
      <tr>
       <td>15.03.514A.781.0</td>
       <td>2016 00257</td>
       <td>2.266.811,69 €</td>
       <td>1.100.000,00 €</td>
       <td>3.366.811,69 €</td>
      </tr>
     </tbody>
    </table>
    <p>Santiago de Compostela, 28 de setembro de 2020</p>
    <footer><p>Rosa María Quintana Carballo<br>Conselleira do Mar</p></footer>

