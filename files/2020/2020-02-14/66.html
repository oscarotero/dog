---
date: '2020-02-14'
id: L117-100220-0002
page: 10505
number: 31
agency: Concello de Cambre
section: VI. Anuncios. b) Administración local.
title: >-
  ANUNCIO de aprobación definitiva do Plan especial de infraestruturas e
  dotacións para a realización dun espazo dotacional público en Anceis.
range: Anuncio
url: >-
  https://www.xunta.gal/dog/Publicados/2020/20200214/AnuncioL117-100220-0002_gl.html
---
<p>Mediante o Acordo do Pleno deste concello, do 30 de xaneiro de 2020, apróbase definitivamente o Plan especial de infraestruturas e dotacións para a realización dun espazo dotacional público en Anceis, redactado polo arquitecto Alfonso Botana Castelo e a bióloga Paula Fernández Otero, de conformidade cos artigos 36.4 e 75 da Lei 2/2016, do solo de Galicia. </p>
    <p>O que se fai público de conformidade co establecido no artigo 82.2 da Lei 2/2016, do solo de Galicia.</p>
    <p>O enderezo electrónico en que figura o contido íntegro deste plan especial, á disposición de calquera interesado, é www.cambre.org.</p>
    <p>Este acordo, de conformidade co establecido no artigo 84 da Lei 2/2016, do solo de Galicia, supón a aprobación definitiva dunha disposición administrativa de carácter xeral, polo que non poderá ser obxecto de recurso en vía administrativa, senón tan só do correspondente recurso contencioso-administrativo, de conformidade co artigo 112.3 da Lei 39/2015, do procedemento administativo común das administracións públicas.</p>
    <p>O prazo para interpoñer o recurso contencioso-administrativo é de dous meses contados desde o día seguinte ao da publicación deste anuncio e deberá presentalo perante o Xulgado do Contencioso-Administrativo da Coruña ou a Sala do Contencioso-Administrativo do Tribunal Superior de Xustiza de Galicia, segundo a distribución competencial establecida nos artigos 8 e 10 da Lei 29/1998, do 13 de xullo, reguladora da xurisdición contencioso-administrativa.</p>
    <p>Cambre, 5 de febreiro de 2020</p>
    <footer><p>O alcalde<br>P.D. (Resolución 1323/2019, do 1 de xullo)<br>Juan González Leirós<br>Concelleiro delegado da Área de Urbanismo e Obras</p></footer>

