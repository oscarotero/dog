---
date: '2020-02-14'
id: G2156-270120-1
page: 10413
number: 31
agency: Xulgado de Primeira Instancia número 3 de Ourense
section: V. Administración de xustiza.
title: EDICTO (723/2019).
range: Edicto
url: >-
  https://www.xunta.gal/dog/Publicados/2020/20200214/AnuncioG2156-270120-1_gl.html
---
<p>Eu, María Dolores Prieto Rascado, letrada da Administración de xustiza do Xulgado de Primeira Instancia número 3 de Ourense, polo presente anuncio:</p>
    <p>No presente procedemento seguido por instancia do Instituto Galego da Vivenda e Solo fronte á comunidade de herdeiros de Alberto Fernández García e María Dina Jiménez Dual ditouse sentenza, cuxo teor literal é o seguinte:</p>
    <p>«Xulgado de Primeira Instancia número 3 de Ourense</p>
    <p>Sentenza 371/2019</p>
    <p>Procedemento ordinario 723/2019-R</p>
    <p>María Isabel Suárez García, maxistrada do Xulgado de Primeira Instancia número 3 de Ourense e do seu partido xudicial, dita a seguinte:</p>
    <p>Sentenza</p>
    <p>Ourense, 17 de decembro de 2019.</p>
    <p>Vistos por min, en audiencia pública, os presentes autos de xuízo verbal rexistrados co número indicado, sobre resolución de contrato de compravenda de ben inmoble e de reclamación de cantidade, en que foron partes, como demandante, o Instituto Galego da Vivenda e Solo (IGVS) asistido pola letrada da Xunta Isabel Álvarez Caramés, como demandados, comunidade de herdeiros de Alberto Fernández García e Mª Dina Jiménez Dual, en rebeldía procesual, recae a presente con base nos seguintes:</p>
    <p>Seguen antecedentes de feito, feitos probados e fundamentos xurídicos.</p>
    <p>Decido acoller a demanda presentada pola letrada da Xunta de Galicia na representación do Instituto Galego da Vivenda e Solo (IGVS), contra a comunidade de herdeiros de Alberto Fernández García e María Dina Jiménez Dual, e, en consecuencia, debo declarar e declaro resolto o contrato de compravenda do 14 de marzo de 1998 e debo condenar e condeno os demandados á devolución da vivenda e ao aboamento das contías debidas por mor do dito contrato, 16.960,28 €, coa imposición das custas procesuais á parte demandada.</p>
    <p>Notifíqueselles a presente resolución ás partes, facéndolles saber que na súa contra poderán presentar recurso de apelación no prazo de vinte días hábiles contados desde o seguinte ao da notificación, para a súa resolución pola Audiencia Provincial de Ourense.</p>
    <p>Líbrese testemuño da presente resolución para a súa unión aos autos principais e lévese o orixinal ao libro de sentenzas deste xulgado.</p>
    <p>Así o pronuncio, mando e asino».</p>
    <p>E encontrándose a dita demandada, comunidade de herdeiros de Alberto Fernández García e María Dina Jiménez Dual, en paradoiro descoñecido, expídese o presente edicto co fin de que sirva de notificación en forma a este.</p>
    <p>Ourense, 14 de xaneiro de 2020</p>
    <footer><p>A letrada da Administración de xustiza</p></footer>

