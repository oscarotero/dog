---
date: '2020-02-14'
id: G0424-280120-0005
page: 10339
number: 31
agency: 'Consellería de Economía, Emprego e Industria'
section: III. Outras disposicións.
title: >-
  RESOLUCIÓN do 23 de xaneiro de 2020, da Secretaría Xeral de Emprego, pola que
  dispón a inscrición no rexistro e a publicación, no Diario Oficial de Galicia,
  do acordo de prórroga da ultraactividade do II Convenio colectivo do persoal
  laboral de administración e servizos da Universidade de Vigo.
range: Resolución
url: >-
  https://www.xunta.gal/dog/Publicados/2020/20200214/AnuncioG0424-280120-0005_gl.html
---
<p>Visto o acordo subscrito pola comisión negociadora do III Convenio colectivo do persoal laboral de administración e servizos da Universidade de Vigo, o 13 de decembro de 2019, e de conformidade co disposto no artigo 90.2 e 3 do Real decreto lexislativo 2/2015, do 23 de outubro, polo que se aproba o texto refundido da Lei do Estatuto dos traballadores, e no Real decreto 713/2010, do 28 de maio, sobre rexistro e depósito de convenios e acordos colectivos de traballo, a Secretaría Xeral de Emprego</p>
    <h2>ACORDA:</h2>
    <p>Primeiro. Ordenar o rexistro e depósito do acordo no Rexistro de Convenios e Acordos Colectivos de Traballo da Comunidade Autónoma de Galicia, creado mediante a Orde do 29 de outubro de 2010.</p>
    <p>Segundo. Dispoñer a súa publicación no Diario Oficial de Galicia.</p>
    <p>Santiago de Compostela, 23 de xaneiro de 2020</p>
    <footer><p>Covadonga Toca Carús<br>Secretaria xeral de Emprego</p></footer>
    <h2>ANEXO</h2>
    <p>O II Convenio colectivo do persoal laboral de administración e servizos da Universidade de Vigo foi denunciado pola Universidade, con base no artigo 5 da norma e iniciáronse as negociacións do III Convenio colectivo.</p>
    <p>O punto 3 do artigo 86 do Real decreto lexislativo 2/2015, do 23 de outubro, polo que se aproba o texto refundido da Lei do Estatuto dos traballadores, dispón: «A vixencia dun convenio colectivo, unha vez denunciado e concluída a duración pactada, producirase nos termos que se establezan no propio convenio».</p>
    <p>O segundo parágrafo do artigo 5 do II Convenio colectivo do PAS laboral da Universidade de Vigo establece: «En todo caso, mentres que non se asine un novo convenio, permanecerán en vigor todas as cláusulas deste».</p>
    <p>Con base no exposto, a comisión negociadora acorda expresamente por unanimidade a prórroga da ultraactividade do II Convenio colectivo (publicado no DOG do 27 de xullo de 2007) ata a publicación no Diario Oficial de Galicia (DOG) do III Convenio colectivo que substituirá o II Convenio colectivo.</p>
    <p>As partes negociadoras manifestan a súa intención de manter as conversas precisas para poderen reiniciar as negociacións do III Convenio colectivo do PAS laboral da Universidade de Vigo.</p>

