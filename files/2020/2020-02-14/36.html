---
date: '2020-02-14'
id: G0563-280120-0001
page: 10430
number: 31
agency: Xulgado do Social número 4 de Santiago de Compostela
section: V. Administración de xustiza.
title: EDICTO (DSP 382/2019).
range: Edicto
url: >-
  https://www.xunta.gal/dog/Publicados/2020/20200214/AnuncioG0563-280120-0001_gl.html
---
<p>Eu, Belén Menéndez Medel, letrada da Administración de xustiza do Xulgado do Social número 4 de Santiago de Compostela, fago saber que, mediante resolución ditada no día da data, no proceso seguido por instancia de Borja Cebey Negreira contra Maderas Sobradelo, S.L. e Bernardina Martín Núñez, en reclamación por despedimento, rexistrado co nº de despedimentos/cesamentos en xeral 382/2019, se acordou, en cumprimento do que dispón o artigo 59 da LXS, citar a Maderas Sobradelo, S.L., en paradoiro ignorado, co fin de que compareza o día 4.3.2020, ás 11.30 horas, na planta baixa, sala 3 do edificio da rúa Berlín, para a realización dos actos de conciliación e, se é o caso, xuízo. Poderá comparecer persoalmente ou mediante persoa legalmente apoderada e deberá acudir con todos os medios de proba de que intente valerse, coa advertencia de que é única a convocatoria e os devanditos actos non se suspenderán por falta inxustificada de asistencia.</p>
    <p>Prevencións legais:</p>
    <p>Primeiro. A incomparecencia da demandada, debidamente citada, non impedirá a realización dos actos de conciliación e, se é o caso, xuízo; este continuará sen necesidade de declarar a súa rebeldía (artigo 83.3 da LXS).</p>
    <p>Segundo. Fáiselle saber que a parte demandante indicou que acudirá ao acto do xuízo con avogado para a súa defensa e/ou representación, o que se lle comunica para os efectos oportunos.</p>
    <p>Terceiro. Debe asistir ao xuízo con todos os medios de proba de que intente valerse (artigo 82.3 da LXS) e, no caso de que se admita a proba de interrogatorio solicitada pola outra parte, deberá comparecer e contestar ao interrogatorio ou, en caso contrario, poderanse considerar recoñecidos como certos na sentenza os feitos a que se refiren as preguntas, sempre que o interrogado interviñer neles persoalmente e a súa fixación como certos resulte prexudicial en todo ou en parte. </p>
    <p>Conforme dispón o artigo 91.3 da LXS, o interrogatorio das persoas xurídicas efectuarase con quen legalmente as representen e teñan facultades para responder a tal interrogatorio.</p>
    <p>Se o representante no xuízo non interviñer nos feitos, deberá achegar a este a persoa coñecedora directa deles. Con tal fin, a parte interesada poderá propor a persoa que se deba someter ao interrogatorio xustificando debidamente a necesidade de tal interrogatorio persoal. </p>
    <p>Poderán, así mesmo, solicitar, polo menos con cinco días de antelación á data do xuízo, aquelas probas que, tendo que practicarse nel, requiran dilixencias de citación ou requirimento (artigo 90.3 da LXS).</p>
    <p>Cuarto. Advírteselle que a parte demandante solicitou como probas:</p>
    <p>1. Ao outrosí digo primeiro-interrogatorio procede o solicitado conforme o artigo 90.3 da LXS, sen prexuízo de que o momento procesual oportuno para formular e admitir a proba sexa o acto de xuízo (artigo 87 da LXS). Para ese efecto, fágase saber á parte demandada legal representante de Maderas Sobradelo, S.L. e Bernardina Martín Muñiz que deberán comparecer persoalmente ou a través de persoa con poder suficiente e, en caso de persoas xurídicas, a través de quen legalmente as represente e teña facultades para responder a tal interrogatorio, advertíndolles que, en caso de non comparecer, poderá impórselle a multa prevista no artigo 292.4 da Lei de axuizamento civil e que, se non comparece sen xusta causa á primeira citación, rexeitase declarar ou persistise en non responder afirmativa ou negativamente, a pesar do apercibimento que se lle fixo, poderanse considerar recoñecidos como certos na sentenza os feitos a que se refiran as preguntas, sempre que o interrogado interviñer neles persoalmente e a súa fixación como certos lle resultar prexudicial en todo ou en parte. No caso de que o interrogatorio non se refira a feitos persoais, admitirase a súa resposta por un terceiro que coñeza os feitos, se a parte así o solicita e acepta a responsabilidade da declaración.</p>
    <p>Se o representante en xuízo non interviñer nos feitos, deberá achegar a xuízo a persoa coñecedora directa deles. Con tal fin, a parte interesada poderá propor a persoa que deba someterse ao interrogatorio xustificando debidamente a necesidade dese interrogatorio persoal.</p>
    <p>A declaración das persoas que actuasen nos feitos litixiosos en nome do empresario, cando sexa persoa xurídica privada, baixo a responsabilidade deste, como administradores, xerentes ou directivos, soamente se poderá acordar dentro do interrogatorio da parte por cuxa conta actuasen e en calidade de coñecedoras persoais dos feitos, en substitución ou como complemento do interrogatorio do representante legal, salvo que, en función da natureza da súa intervención nos feitos e posición dentro da estrutura empresarial, por non prestar xa servizos na empresa ou para evitar indefensión, o xuíz ou tribunal acorde a súa declaración como testemuñas.</p>
    <p>Ao outrosí digo primeiro-documental procede o solicitado conforme o artigo 90.2 da LXS, sen prexuízo de que o momento procesual oportuno para formular e admitir a proba sexa o acto de xuízo Maderas Sobradelo, S.L. e Bernardina Martín Muñiz (artigo 87 da LXS). Requírese a parte demandada para que achegue, con polo menos cinco días de antelación ao xuízo (artigo 82.4 da LRXS), os documentos solicitados que se detallan a seguir:</p>
    <p>– Boletíns de cotización TC2 da Seguridade Social desde o mes de febreiro ata novembro do ano en curso, ambos os dous incluídos.</p>
    <p>– Xustificación de todos os aboamentos que as demandadas lle realizaron ao demandante por todos os conceptos desde o 11.2.2019 ata o 6.11.2019.</p>
    <p>– Todos os contratos subscritos polas demandadas co demandante.</p>
    <p>En relación coa documental b e a testemuñal, téñense por feitas as manifestacións contidas nel.</p>
    <p>Todo iso, de ser o caso, sen que isto signifique a admisión da proba proposta polo demandante, xa que este deberá propola e, se é o caso, o/a xuíz deberá admitila no acto de xuízo, artigo 87 da LXS.</p>
    <p>Coa advertencia de que, de non facelo, se poderán dar por probadas as alegacións feitas pola contraria en relación coa proba acordada (artigo 94 da LXS).</p>
    <p>Quinto. Debe comunicar a esta oficina xudicial un domicilio para efectuar actos de comunicación e calquera cambio de domicilio que se produza durante a substanciación deste proceso, cos apercibimentos do artigo 53.2 da LXS (artigo 155.5, parágrafo 1º da LAC), e fáiselle saber que, en aplicación de tal mandato, no primeiro escrito ou comparecencia ante o órgano xudicial, as partes ou os interesados e, se é o caso, os profesionais designados sinalarán un domicilio e os datos completos para efectuar actos de comunicación.</p>
    <p>O domicilio e os datos de localización facilitados con tal fin producirán plenos efectos e as notificacións neles tentadas sen efecto serán válidas mentres tanto non sexan facilitados outros datos alternativos; será carga procesual das partes e dos seus representantes mantelos actualizados, así mesmo, deberán comunicar os cambios relativos ao seu número de teléfono, fax, enderezo electrónico ou similar, sempre que estes últimos estean a ser utilizados como instrumentos de comunicación co tribunal.</p>
    <p>Sexto. Tamén deberá comunicar, antes da súa realización, a existencia dalgunha causa legal que xustificase a suspensión dos actos de conciliación e/ou de xuízo a que se convoca (artigo 183 da LAC).</p>
    <p>Sétimo. As partes poderán formalizar conciliación en evitación do proceso por medio de comparecencia ante a oficina xudicial, sen esperar á data de sinalización, así como someter a cuestión aos procedementos de mediación que puidesen estar constituídos de acordo co disposto no artigo 63 desta lei, sen que iso supoña a suspensión salvo que de común acordo o soliciten ambas as partes, xustificando a submisión á mediación e polo tempo máximo establecido no procedemento correspondente, que non poderá exceder os quince días. </p>
    <p>Advírtese a destinataria de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións sexan e auto ou sentenza, ou cando se trate de emprazamento.</p>
    <p>No caso de que pretenda comparecer ao acto do xuízo asistida de avogado ou representada tecnicamente por graduado social colexiado, ou por procurador, porá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, trasladada tal intención ao demandante, poida este estar representado tecnicamente por graduado social colexiado, ou por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de valerse no acto de xuízo de avogado, procurador ou graduado social colexiado.</p>
    <p>E para que lle sirva de citación a Maderas Sobradelo, S.L., expídese a presente cédula para a súa publicación no <em>Diario Oficial de Galicia</em> e a colocación no taboleiro de anuncios. </p>
    <p>Santiago de Compostela, 27 de xaneiro de 2020 </p>
    <footer><p>A letrada da Administración de xustiza</p></footer>

