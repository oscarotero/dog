---
date: '2020-02-14'
id: G0424-040220-0001
page: 10445
number: 31
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ACORDO do 3 de febreiro de 2020, da Xefatura Territorial da Coruña, polo que
  se somete a información pública a solicitude de aprobación do proxecto
  sectorial de incidencia supramunicipal do parque eólico singular da Pobra do
  Caramiñal (expediente IN661A 18/04) e da liña eléctrica de evacuación dos
  parques eólicos da Barbanza (expediente IN407A 48/2011), nos concellos da
  Pobra do Caramiñal, Porto do Son e Ribeira (A Coruña).
range: Acordo
url: >-
  https://www.xunta.gal/dog/Publicados/2020/20200214/AnuncioG0424-040220-0001_gl.html
---
<p>Primeiro. Por Resolución do 17 de abril de 2009, da Dirección Xeral de Industria, Enerxía e Minas, autorizáronse as instalacións electromecánicas, aprobouse o proxecto de execución e recoñeceuse a condición de instalación acollida ao réxime especial de produción de enerxía eléctrica das instalacións do proxecto do parque eólico singular da Pobra do Caramiñal (DOG núm. 107, do 3 de xuño) (expediente IN661A 18/04).</p>
    <p>Segundo. Por Resolución do 25 de marzo de 2010, da Dirección Xeral de Industria, Enerxía e Minas, autorizouse o cambio do modelo de aeroxerador e modificouse o recoñecemento da condición de instalación acollida ao réxime especial de produción de enerxía eléctrica do proxecto do parque eólico singular da Pobra do Caramiñal.</p>
    <p>Terceiro. Por Resolución do 25 de maio de 2011, desta xefatura territorial, autorizouse administrativamente, declarouse a utilidade pública e aprobouse o proxecto de execución dunha instalación eléctrica nos concellos de Porto do Son, A Pobra do Caramiñal e Ribeira (DOG núm. 108, do 7 de xuño) (expediente IN407A 48/2011).</p>
    <p>Cuarto. O 16.10.2019, Elec Coal VM, S.L. solicitou a aprobación do proxecto sectorial do parque eólico singular da Pobra do Caramiñal e da súa liña de evacuación. </p>
    <p>En cumprimento do disposto na Lei 10/1995, do 23 de novembro, de ordenación do territorio de Galicia; no Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal, e demais normas vixentes de aplicacións, sométese á información pública a solicitude relacionada coa instalación que se describe a seguir:</p>
    <p>Solicitante: Elec Coal VM, S.L.U. NIF B87140620.</p>
    <p>Domicilio social: Torre Espacio, P. da Castellana, 259 D, 46ª, 28046 Madrid.</p>
    <p>Denominación do proxecto: parque eólico singular da Pobra e liña eléctrica de evacuación dos parques eólicos da Barbanza.</p>
    <p>Concellos afectados: A Pobra do Caramiñal, Porto do Son e Ribeira (A Coruña).</p>
    <p>Características técnicas das instalacións:</p>
    <p>O parque eólico singular da Pobra é de 3 MW de potencia nominal. Está integrado por un aeroxerador tripa, modelo de xerador Enercon E823,0 MW clase IEC IA, de 85 metros de altura da buxa e con diámetro de rotor 82 m. A potencia unitaria deste aeroxerador e de 3.000 kW. </p>
    <p>A aeroturbina xera enerxía a 690 V, a cal se eleva a 20 kV no transformador de 3.100 kVA de potencia aparente, que está aloxado no interior da cabezal do rotor.</p>
    <p>O centro de transformación situado na góndola esta conectado mediante unha liña subterránea a un edificio de control e proteccións do parque eólico singular municipal de Porto do Son. </p>
    <p>A evacuación da enerxía xerada polos parques eólicos da Barbanza, formados polos parque eólicos singulares da Pobra, Ribeira e Porto de Son, realízase por unha liña de media tensión de 20 kV desde o centro de control e proteccións ata a subestación de distribución de Palmeiras. A liña consta dun primeiro tramo aéreo, composto por 34 apoios e unha lonxitude de 6,9 km, e un tramo subterráneo de 2,1 km ata a subestación de distribución de Palmeiras, con as seguintes características:</p>
    <p>Lonxitude total (m) 9.012. Lonxitude do tramo aéreo (m) 6.897 con 34 apoios. Lonxitude do tramo subterráneo (m) 2.115, frecuencia (Hz) 50, tensión (kV) 20, condutor aéreo LA-180, condutor subterráneo RHZ1-2OL-12/20 kV 3 (1×240 mm2 Al).</p>
    <p>Obxecto da información pública:</p>
    <p>• A solicitude de aprobación do proxecto sectorial de incidencia supramunicipal.</p>
    <p>• Documentación que se expón:</p>
    <p>1. O proxecto sectorial do parque eólico singular da Pobra e a liña eléctrica de evacuación dos parques eólicos da Barbanza (set. 2019-visado o 7.10.2019).</p>
    <p>O que se fai público, para o coñecemento xeral, para que se poida examinar o proxecto sectorial de incidencia supramunicipal correspondente ás instalacións do PE singular da Pobra do Caramiñal e a liña de evacuación dos parques eólicos da Barbanza e, se é o caso, presentar as alegacións ou observacións que consideren oportunas dentro do prazo de trinta (30) días, que se contará a partir do día seguinte ao da última publicación deste acordo.</p>
    <p>A documentación estará á disposición dos interesados nas dependencias da Sección de Enerxía da Xefatura Territorial da Coruña da Consellería de Economía, Emprego e Industria (rúa Vicente Ferrer, núm. 2, 2º andar, 15071 A Coruña), así como nos concellos da Pobra do Caramiñal, Porto de Son e Ribeira (A Coruña). </p>
    <p>A Coruña, 3 de febreiro de 2020</p>
    <footer><p>Isidoro Martínez Arca<br>Xefe territorial da Coruña</p></footer>

