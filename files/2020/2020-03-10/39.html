---
date: '2020-03-10'
id: C3K1-040320-0007
page: 15674
number: 47
agency: Consellería de Sanidade
section: VI. Anuncios. a) Administración autonómica.
title: >-
  RESOLUCIÓN do 4 de marzo de 2020, da Secretaría Xeral Técnica da Consellería
  de Sanidade, de adxudicación provisional de novas oficinas de farmacia trala
  realización dun novo acto público de elección.
range: Resolución
url: >-
  https://www.xunta.gal/dog/Publicados/2020/20200310/AnuncioC3K1-040320-0007_gl.html
---
<p>Mediante Resolución do 2 de xullo de 2018 esta Secretaría Xeral Técnica convocou o concurso público para a adxudicación de novas oficinas de farmacia. O punto segundo da citada resolución establece que a súa tramitación rexerase polo disposto nos artigos 22 e seguintes do Decreto 146/2001, do 7 de xuño, sobre planificación, apertura, traslado, peche e transmisión de oficinas de farmacia.</p>
    <p>En virtude do anterior, o día 18 de xaneiro de 2020 tivo lugar, logo de aprobarse a lista definitiva de puntuacións obtidas polas persoas participantes no concurso, o acto público de elección de oficinas de farmacia, ao cal foran convocadas, mediante Resolución do 11 de decembro de 2019, todas as persoas participantes que figuraban na dita lista. </p>
    <p>Como resultado do citado acto esta Secretaría Xeral Técnica ditou a Resolución do 27 de xaneiro de 2020, pola que se facía pública a relación das 41 persoas que resultaron adxudicatarias provisionais de novas oficinas de farmacia, a cal foi publicada no <em>Diario Oficial de Galicia</em> núm. 20, do 30 de xaneiro, comezando a computarse ao día seguinte o prazo de 10 días de que dispoñían os/as adxudicatarios/as provisionais para proceder á constitución da garantía exixida no artigo 25 ter.2) do Decreto 146/2001, do 7 de xuño, prazo que rematou o 13 de febreiro do ano en curso.</p>
    <p>Transcorrido o dito prazo, compróbase que a persoa adxudicataria da farmacia do Concello de Negueira de Muñiz (delimitación territorial de Negueira, San Salvador), non procedeu á constitución da citada garantía, motivo polo que, de conformidade co sinalado no artigo 25 ter.3) do Decreto 146/2001, do 7 de xuño, procedeuse á celebración dun novo acto público de elección, que tivo lugar o pasado sábado 29 de febreiro de 2020, no cal foi ofertada de novo a citada oficina de farmacia.</p>
    <p>Á vista do resultado deste novo acto público de elección e do contido da acta levantada ao efecto, e de conformidade co disposto no artigo 25 ter do Decreto 146/2001, do 7 de xuño, esta Secretaría Xeral Técnica</p>
    <p class="dog-titulo">RESOLVE:</p>
    <p>Primeiro. Adxudicar provisionalmente a Fernando Domínguez Miranda a oficina de farmacia do Concello de Negueira de Muñiz (delimitación territorial de Negueira, San Salvador).</p>
    <p>Segundo. Consonte co sinalado no número 2 do artigo 25 ter do Decreto 146/2001, do 7 de xuño, o farmacéutico que resultou adxudicatario provisional da dita oficina de farmacia dispón dun prazo de 10 días hábiles, contados a partir do día seguinte ao de publicación da presente resolución no <em>Diario Oficial de Galicia</em>, para acreditar documentalmente ter constituída garantía suficiente para cubrir o importe de 3.000 €, en calquera das formas sinaladas no citado precepto.</p>
    <p>A documentación xustificativa da constitución da dita garantía deberá ser remitida a esta Secretaría Xeral Técnica por vía electrónica, a través do modelo xenérico denominado «aportación de documentación separada da solicitude», o cal se atopa dispoñible na sede electrónica da Xunta de Galicia, https://sede.xunta.gal. Para a presentación da devandita documentación poderán empregarse calquera dos mecanismos de identificación e sinatura admitidos pola sede electrónica da Xunta de Galicia, incluído o sistema de usuario e clave Chave 365 (https://sede.xunta.gal/chave365).</p>
    <p>De non constituírse a preceptiva garantía no prazo indicado, o citado adxudicatario provisional quedará excluído do procedemento, procedéndose de acordo co sinalado no número 5 do artigo 25 ter do Decreto 146/2001, do 7 de xuño.</p>
    <p>Santiago de Compostela, 4 de marzo de 2020</p>
    <footer><p>Alberto Fuentes Losada<br>Secretario xeral técnico da Consellería de Sanidade</p></footer>

