---
date: '2020-03-10'
id: G0003-280220-0001
page: 15633
number: 47
agency: Servizo Galego de Saúde
section: IV. Oposicións e concursos.
title: >-
  ANUNCIO do 28 de febreiro de 2020, da Xerencia da Área Sanitaria de Ourense,
  Verín e O Barco de Valdeorras, pola que se procede a dar publicidade á
  resolución da mesma data, pola que se convocan para a provisión, polo sistema
  de libre designación, varios postos vacantes de xefatura de persoal de xestión
  e servizos.
range: Anuncio
url: >-
  https://www.xunta.gal/dog/Publicados/2020/20200310/AnuncioG0003-280220-0001_gl.html
---
<p>De conformidade co establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, e na Orde de 24 de maio de 2006 (DOG nº 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde; e en virtude das competencias atribuídas polo Decreto 134/2019, do 10 de outubro (DOG nº 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia, o Decreto 137/2019, do 10 de outubro (DOG nº 208, do 31 de outubro), polo que se establece a estrutura orgánica do Servizo Galego de Saúde e a Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde, logo de autorización da Dirección de Recursos Humanos do Servizo Galego de Saúde, e logo de comunicación á Comisión de Centro,</p>
    <h2>DISPÓN:</h2>
    <p>Anunciar a convocatoria para cubrir, polo procedemento de libre designación, dos postos vacantes de xefatura de persoal de xestión e servizos que se relacionan no anexo desta resolución.</p>
    <p>As bases íntegras da citada convocatoria estarán expostas nos taboleiros de anuncios da Xerencia da Área Sanitaria de Ourense, Verín e O Barco de Valdeorras e na páxina web do Sergas (www.sergas.es).</p>
    <p>As solicitudes e a documentación anexa deberán presentarse nas unidades de rexistro dos centros integrantes da Xerencia da Área Sanitaria de Ourense, Verín e O Barco de Valdeorras, no prazo de 15 días hábiles contados desde o seguinte á data da publicación do anuncio da presente convocatoria no <em>Diario Oficial de Galicia</em>.</p>
    <p>Así mesmo, poderán presentarse a través de calquera dos rexistros previstos no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Ourense, 28 de febreiro de 2020</p>
    <footer><p> Félix Rubial Bernárdez<br>Xerente de Área Sanitaria de Ourense, Verín e O Barco de Valdeorras</p></footer>
    <h2>ANEXO</h2>
    <p>A) Denominación do posto: xefe/a de servizo de Asesoría Xurídica.</p>
    <p>Número vacantes: 1.</p>
    <p>B) Denominación do posto: xefe/a de servizo de Carreira Profesional e Expediente Electrónico.</p>
    <p>Número vacantes: 1.</p>
    <p>C) Denominación do posto: xefe/a de servizo de Selección e Provisión de Persoal.</p>
    <p>Número vacantes: 1.</p>
    <p>D) Denominación do posto: xefe/a de servizo de Xestión de Persoal, Retribucións e Control Orzamentario.</p>
    <p>Número vacantes: 1.</p>

