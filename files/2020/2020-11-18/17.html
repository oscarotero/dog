---
date: '2020-11-18'
id: G1075-281020-0001
page: 45583
number: 233
agency: Audiencia Provincial de Pontevedra (Sección Primeira)
section: V. Administración de xustiza.
title: EDICTO recurso de apelación (472/2018).
range: Edicto
url: >-
  https://www.xunta.gal/dog/Publicados/2020/20201118/AnuncioG1075-281020-0001_gl.html
---
<p>Na presente peza de apelación civil 472/2018, dimanante do procedemento ordinario 365/2016 do Xulgado de Primeira Instancia e Instrución número 1 de Lalín, seguido por instancia de Juan Carlos Tato Souto fronte a Caixabank, S.A. e Susana García Iglesias, ditouse sentenza, con data do 3 de decembro de 2018, cuxo teor literal é o seguinte:</p>
    <p>«A Sección Primeira da Audiencia Provincial de Pontevedra, composta polos maxistrados Francisco Javier Menéndez Estébanez, Manuel Almenar Belenguer e María Begoña Rodríguez González, ditou, en nome do rei, a seguinte sentenza número 448/2018:</p>
    <p>Pontevedra, 3 de decembro de 2018.</p>
    <p>Vistos en grao de apelación, ante esta Sección Primeira da Audiencia Provincial de Pontevedra, os autos de procedemento ordinario 365/2016, procedentes do Xulgado de Primeira Instancia e Instrución número 1 de Lalín, aos cales correspondeu a peza recurso de apelación (LACN) 472/2018, en que aparece como parte apelante Juan Carlos Tato Souto, representado pola procuradora dos tribunais Cristina Alaejos Guinea, asistido pola avogada María del Carmen González Gómez, e como partes apeladas, Caixabank, S.A., representada polo procurador dos tribunais José Portela Leirós, asistida polo avogado José Luis Fraga Calviño, e Susana García Iglesias, en rebeldía; foi maxistrado relator Francisco Javier Menéndez Estébanez.</p>
    <p>Seguen antecedentes de feito e fundamentos xurídicos.</p>
    <p>Resolvemos:</p>
    <p>Que debemos desestimar e desestimamos o recurso de apelación interposto pola representación procesual de Juan Carlos Tato Souto contra a Sentenza do 30 xaneiro de 2018, do Xulgado de Primeira Instancia e Instrución número 1 de Lalín, no xuízo ordinario nº 365/2016, e confirmámola, con imposición das costas desta alzada á parte apelante.</p>
    <p>Así, por esta nosa sentenza, pronunciámolo, mandámolo e asinámolo.</p>
    <p>Seguen as rúbricas. Certifico».</p>
    <p>E ao estar a demandada Susana García Iglesias en paradoiro descoñecido, e para que así conste e se remita ao <em>Diario Oficial de Galicia</em>, expídese o presente edicto, co fin que lle sirva de notificación en forma.</p>
    <p>Pontevedra, 10 de maio de 2019</p>
    <footer><p>A letrada da Administración de xustiza</p></footer>

