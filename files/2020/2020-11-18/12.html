---
date: '2020-11-18'
id: G0003-061120-0001
page: 45561
number: 233
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 6 de novembro de 2020, da Xerencia da Área Sanitaria de Santiago
  de Compostela e Barbanza, pola que se resolve a convocatoria pública para a
  provisión de diversas prazas de coordinador/a de servizo de Enfermaría do
  nivel de atención primaria da dita área sanitaria, publicada mediante a
  Resolución do 19 de agosto de 2020 (Diario Oficial de Galicia número 178, do 2
  de setembro).
range: Resolución
url: >-
  https://www.xunta.gal/dog/Publicados/2020/20201118/AnuncioG0003-061120-0001_gl.html
---
<p>Convocada mediante a Resolución do 19 de agosto de 2020 (DOG núm. 178, do 2 de setembro), a provisión de diversas prazas de coordinador/a de servizo de Enfermaría do nivel de atención primaria da Área Sanitaria de Santiago de Compostela e Barbanza, e en virtude das competencias atribuídas polo Decreto 137/2019, do 10 de outubro (DOG núm. 208, do 31 de outubro), polo que se establece a estrutura orgánica do Servizo Galego de Saúde; a Orde do 22 de abril de 2020 (DOG núm. 82, do 29 de abril) sobre delegación de competencias en órganos centrais e periféricos da Consellería de Sanidade e do Servizo Galego de Saúde, e o Decreto 134/2019, do 10 de outubro (DOG núm. 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia,</p>
    <h2>DISPOÑO:</h2>
    <p>Primeiro. Resolver a convocatoria pública para a provisión de diversas prazas de coordinador/a de servizo de Enfermaría do nivel de atención primaria da Área Sanitaria de Santiago de Compostela e Barbanza, convocada mediante a Resolución do 19 de agosto de 2020 (DOG núm. 178, do 2 de setembro).</p>
    <p>Segundo. Nomear, para os postos que se indican, as persoas citadas no anexo desta resolución.</p>
    <p>Terceiro. Os aspirantes seleccionados deberán cesar na praza que desempeñen dentro dos tres (3) días hábiles seguintes a aquel en que se publique a resolución no <em>Diario Oficial de Galicia.</em></p>
    <p>A toma de posesión dos postos de traballo adxudicados deberase efectuar dentro dos tres (3) días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrito ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo e os correspondentes haberes percibiranse de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Cuarto. Contra esta resolución poderá interpoñer recurso de alzada, ante a Dirección Xeral de Recursos Humanos do Servizo Galego de Saúde, no prazo dun (1) mes contado a partir do día seguinte ao da súa publicación, nos termos expostos nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>Santiago de Compostela, 6 de novembro de 2020</p>
    <footer><p>Eloína Núñez Masid<br>Xerente da Área Sanitaria de Santiago de Compostela e Barbanza</p></footer>
    <h2>ANEXO</h2>
    <p>Denominación do posto: coordinador/a de servizo.</p>
    <p>Servizo de Atención Primaria: Concepción Arenal-mañá.</p>
    <p>Apelidos e nome: Mouta Otero, Ana María.</p>
    <p>DNI (*): ***5103**.</p>
    <p>Denominación do posto: coordinador/a de servizo.</p>
    <p>Servizo de Atención Primaria: Ribeira.</p>
    <p>Apelidos e nome: Mera Cores, María Ángeles.</p>
    <p>DNI (*): ***5806**.</p>
    <p>(*) Ocúltase parcialmente o número de documento nacional de identidade para preservar os datos de carácter persoal, de acordo coa Lei orgánica 3/2018, do 5 de decembro.</p>

