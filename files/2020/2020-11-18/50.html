---
date: '2020-11-18'
id: L319-121120-0001
page: 45679
number: 233
agency: Concello do Carballiño
section: VI. Anuncios. b) Administración local.
title: >-
  ANUNCIO de aprobación inicial da modificación puntual número 11 do Plan xeral
  de ordenación municipal.
range: Anuncio
url: >-
  https://www.xunta.gal/dog/Publicados/2020/20201118/AnuncioL319-121120-0001_gl.html
---
<p>Aprobada inicialmente polo Concello Pleno do 2 de outubro de 2020 a modificación puntual nº 11 do Plan xeral de ordenación municipal do Concello do Carballiño para adaptar a normativa do réxime de fóra de ordenación á Lei 2/2016.</p>
    <p>En cumprimento de tal acordo e das prescricións contidas no artigo 60.5 da Lei 2/2016, do 10 de febreiro, do solo de Galicia, sométese o expediente a información pública polo prazo de dous (2) meses, mediante anuncio que se publicará no<em> Diario Oficial de Galicia</em> e nun dos xornais de maior difusión na provincia, así como na sede electrónica deste concello www.carballino.gal. </p>
    <p>Durante o período de información pública quedará o expediente á disposición de calquera que queira examinalo, para os efectos de que se presenten as alegacións e suxestións que se consideren pertinentes. </p>
    <p>A aprobación inicial comporta a suspensión do outorgamento de licenzas no ámbito afectado, suspensión que se extinguirá coa aprobación definitiva da modificación puntual nº 11 do PXOM. </p>
    <p>O Carballiño, 5 de outubro de 2020</p>
    <footer><p>Francisco José Fumega Piñeiro<br>Alcalde</p></footer>

