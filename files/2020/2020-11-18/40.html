---
date: '2020-11-18'
id: G0427-271020-0002
page: 45616
number: 233
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 20 de outubro do 2020 pola que se autoriza a transmisión mortis
  causa da concesión administrativa e da batea Lammar II.
range: Resolución
url: >-
  https://www.xunta.gal/dog/Publicados/2020/20201118/AnuncioG0427-271020-0002_gl.html
---
<p>Visto o expediente instruído para os efectos de transmisión da batea <em>Lammar II</em> e da concesión administrativa que a ampara, resulta:</p>
    <p>a) Antecedentes de feito:</p>
    <p>Primeiro. Mediante escrito con data do 9 de outubro do 2020, Cristóbal Carballo Leiro solicitou autorización para a transmisión mortis causa da concesión administrativa e da batea <em>Lammar II</em>. </p>
    <p>Segundo. A persoa interesada achegou a documentación requirida para a tramitación.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia (DOG núm. 243, do 16 de decembro), modificada pola Lei 6/2009, do 11 de decembro (DOG núm. 243, do 15 de decembro); e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento dos viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia.</p>
    <p>Terceira. No artigo 24.2 da Orde do 13 de setembro de 2016 pola que se establecen as bases reguladoras para a concesión, en réxime de concorrencia competitiva, de subvencións para investimentos produtivos en acuicultura cofinanciadas co Fondo Europeo Marítimo e de Pesca (FEMP), e se procede á súa convocatoria para o ano 2016, sobre cesión ou transmisión das axudas, establécese que no documento público da transmisión deberá o novo propietario subrogarse en todas as obrigas contraídas polo transmitente e, en particular, deixar constancia da axuda concedida así como non efectuar ningunha modificación fundamental.</p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión <em>mortis causa</em>, a favor de Cristóbal Carballo Leiro (78734979E), da concesión administrativa e da batea que se indica a continuación:</p>
    <p>Identificación:</p>
    <p>Tipo: batea.</p>
    <p>Nome: <em>Lammar II</em>.</p>
    <p>Situación:</p>
    <p>Cuadrícula nº: 53.</p>
    <p>Polígono: D.</p>
    <p>Distrito: Cangas (Pontevedra).</p>
    <p>Especie autorizada: mexillón (<em>Mytilus galloprovincialis</em>).</p>
    <p>Título habilitante: concesión.</p>
    <p>Orde de outorgamento: 23.10.1959.</p>
    <p>Remate da vixencia: 15.12.2029.</p>
    <p>Actual titular: Dolores Leiro Paz.</p>
    <p>Novo titular: Cristóbal Carballo Leiro (78734979E).</p>
    <p>Importe da axuda: 7.000,00 €.</p>
    <p>O novo titular da concesión subrógase nos dereitos e obrigas do anterior. </p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e o artigo 46.1º da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 20 de outubro do 2020</p>
    <footer><p>A conselleira do Mar<br>P.D. (Orde 8.9.2017)<br>Sonia Lorenzo Santos<br>Xefa territorial de Vigo</p></footer>

