---
date: '2020-11-18'
id: C141-011020-0001
page: 45673
number: 233
agency: Portos de Galicia
section: VI. Anuncios. a) Administración autonómica.
title: >-
  ACORDO do 30 de setembro de 2020 polo que se somete a información pública a
  solicitude de modificación substancial da concesión outorgada ao Club Social
  Moañamar para a construción e explotación dunhas instalacións
  náutico-deportivas no porto de Moaña.
range: Acordo
url: >-
  https://www.xunta.gal/dog/Publicados/2020/20201118/AnuncioC141-011020-0001_gl.html
---
<p>Logo de solicitude do concesionario Club Social Moañamar, a presidenta de Portos de Galicia acordou o día 4.9.2020 iniciar o trámite de modificación, por ampliación de prazo extraordinario, da concesión outorgada ao Club Social Moañamar para a construción e explotación dunhas instalacións náutico-deportivas no porto de Moaña.</p>
    <p>Para poder xustificar a ampliación de prazo extraordinario segundo o disposto na disposición transitoria segunda da Lei 6/2017 o concesionario acreditou a realización dunha serie de investimentos que ascenden a un total de 151.780,95 €, definidos na documentación técnica achegada coa solicitude.</p>
    <p>En cumprimento do disposto no artigo 70.2 da Lei 6/2017, do 12 de decembro, de portos de Galicia, faise público para que as persoas e entidades interesadas poidan examinar o expediente e presentar por escrito as alegacións que consideren oportunas na sede electrónica da Xunta de Galicia, https://sede.xunta.gal/portada, usando o procedemento xenérico PR0004, ou nun rexistro habilitado para o efecto, no prazo de vinte (20) días hábiles, contados a partir do seguinte ao da publicación do presente anuncio no <em>Diario Oficial de Galicia</em>.</p>
    <p>Santiago de Compostela, 30 de setembro de 2020</p>
    <footer><p>Susana Lenguas Gil<br>Presidenta de Portos de Galicia</p></footer>

