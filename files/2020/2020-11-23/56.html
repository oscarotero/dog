---
date: '2020-11-23'
id: C141-051020-0001
page: 46249
number: 236
agency: Portos de Galicia
section: VI. Anuncios. a) Administración autonómica.
title: >-
  ACORDO do 2 de outubro de 2020 polo que se somete a información pública a
  solicitude de modificación substancial da concesión outorgada a Fomento de
  Iniciativas Náuticas, S.L. para a explotación dunhas instalacións
  náutico-recreativas no porto de Viveiro.
range: Acordo
url: >-
  https://www.xunta.gal/dog/Publicados/2020/20201123/AnuncioC141-051020-0001_gl.html
---
<p>Logo de solicitude do concesionario, a presidenta de Portos de Galicia acordou o día 4 de setembro de 2020 iniciar o trámite de modificación da concesión outorgada a Fomento de Iniciativas Náuticas, S.L. para a explotación dunhas instalacións náutico-recreativas no porto de Viveiro.</p>
    <p>Para xustificar a ampliación do prazo extraordinario segundo o disposto na disposición transitoria 2ª da Lei 6/2017, o concesionario propón realizar unha serie de investimentos que ascenden a un total de 69.138,90 € (IVE excluído), e define as ditas actuacións na documentación técnica achegada coa solicitude.</p>
    <p>En cumprimento do disposto no artigo 70.2 da Lei 6/2017, do 12 de decembro, de portos de Galicia, faise público, para que as persoas e entidades interesadas poidan examinar o expediente e presentar por escrito as alegacións que consideren oportunas na sede electrónica da Xunta de Galicia, https://sede.xunta.gal/portada, usando o procedemento xenérico PR0004, ou nun rexistro habilitado para o efecto, no prazo de vinte (20) días hábiles, contados a partir do seguinte ao de publicación do presente anuncio no Diario Oficial de Galicia.</p>
    <p>Santiago de Compostela, 2 de outubro de 2020</p>
    <footer><p>Susana Lenguas Gil<br>Presidenta de Portos de Galicia</p></footer>

