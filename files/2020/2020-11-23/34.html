---
date: '2020-11-23'
id: G0532-111120-0005
page: 46207
number: 236
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 6 de novembro de 2020, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada outorgada a
  A Ponte, S.C.G. para unha explotación avícola de galiñas reprodutoras en
  Gulfar, parroquia de Toubes, concello da Peroxa (Ourense) (expediente
  2019-IPPC-M-78).
range: Anuncio
url: >-
  https://www.xunta.gal/dog/Publicados/2020/20201123/AnuncioG0532-111120-0005_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (Boletín Oficial del Estado núm. 316, do 31 de decembro), regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais, e de desenvolvemento da Lei 16/2002, do 1 de xullo, de prevención e control integrados da contaminación (Boletín Oficial del Estado núm. 251, do 19 de outubro), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, do 18 de outubro, sométese a información pública, durante un período de vinte (20) días hábiles contados a partir do día seguinte ao da publicación deste anuncio no Diario Oficial de Galicia, o documento titulado:</p>
    <p>Memoria de renovación de autorización ambiental integrada.</p>
    <p>A Ponte Gulfar.</p>
    <p>Explotación avícola de galiñas reprodutoras.</p>
    <p>Para que calquera persoa interesada poida consultalo e, de ser o caso, presentar dentro do citado prazo as alegacións, suxestións ou observacións que considere convenientes. </p>
    <p>Os documentos estarán á disposición dos administrados nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). </p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 6 de novembro de 2020</p>
    <footer><p>María Sagrario Pérez Castellanos <br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO </h2>
    <p>Expediente: 2019-IPPC-M-78.</p>
    <p>Número da autorización ambiental integrada: 2007/0076_NAA/IPPC_194.</p>
    <p>Categoría principal da actividade: anexo I, categoría 9.3.a do Real decreto lexislativo 1/2016, do 16 de decembro.</p>
    <p>Titular: A Ponte, S.C.G.</p>
    <p>NIF: F32172322.</p>
    <p>Localización da instalación: lugar Gulfar, parroquia de Toubes, s/n, 32150 A Peroxa (Ourense). Referencia catastral da parcela: 32060A008002980000QI.</p>
    <p>Actividade principal: explotación avícola de galiñas reprodutoras destinada á produción de ovo para a súa posterior incubación.</p>
    <p>Descrición: a explotación está conformada por 5 naves de 106×15 m exteriores e unha superficie útil por nave de 1.440,5 m2, con capacidade para 47.628 aves e unha nave de clasificación de ovo. Cada nave produtiva dispón de 2 silos de almacenamento de penso de 16 m3.</p>
    <p>O proceso produtivo empeza coa entrada nas naves dun lote de galiñas con 16 a 20 semanas de idade procedentes de explotacións de recría. A duración dos ciclos produtivos é de entre 45 semanas. Os ovos producidos polas galiñas serán conducidos a unha nave de clasificado para o seu posterior envío a plantas de incubación. Unha vez finalizado o ciclo os animais serán levados ao matadoiro e procederase á limpeza e desinfección das naves e dos equipos, despois do cal haberá un baleiro sanitario de entre 15-30 días antes de introducir un novo lote de animais. </p>
    <p>A totalidade do esterco sólido producido na explotación será enviado a un xestor autorizado. Para o almacenamento do esterco, a explotación contará cunha esterqueira impermeable cuberta con depósito de lixiviados.</p>
    <p>Verteduras: </p>
    <p>– Augas de limpeza das naves; que se recollerán en 5 depósitos estancos de 9 m3 cada un para o seo posterior envío a xestor autorizado. </p>
    <p>– Augas residuais xeradas nos aseos e vestiarios do persoal e augas da vivenda do encargado; as cales son conducidas a un sistema de depuración que consta de dúas fosas sépticas con filtro biolóxico con dous puntos de vertido por infiltración ao terreo.</p>
    <p>As augas pluviais discorrerán pola parcela; para evitar a incorporación das augas de escoamento de chuvia procedentes do exterior do recinto da explotación existen desvíos de auga como cunetas perimétricas.</p>

