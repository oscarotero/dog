---
date: '2020-09-03'
id: C3K1-240820-0002
page: 35046
number: 179
agency: Consellería de Sanidade
section: IV. Oposicións e concursos.
title: >-
  RESOLUCIÓN do 21 de agosto de 2020 pola que se nomea persoal emérito do
  Servizo Galego de Saúde.
range: Resolución
url: >-
  https://www.xunta.gal/dog/Publicados/2020/20200903/AnuncioC3K1-240820-0002_gl.html
---
<p>O Decreto 36/2010, do 11 de marzo, modificado polo Decreto 97/2012, do 16 de marzo, e modificado tamén polo Decreto 170/2014, do 26 de decembro, regula o procedemento para o recoñecemento, con carácter excepcional, da condición de persoal emérito das institucións sanitarias do Servizo Galego de Saúde, así como os dereitos inherentes a este recoñecemento e o réxime de actividades deste persoal.</p>
    <p>Preténdese así recoñecer o prestixio e a importancia profesional de profesionais sanitarios xubilados/as, así como facilitar, durante o período de tempo establecido e mentres as condicións de saúde llelo permitan, a existencia dunha relación activa coa institución sanitaria de adscrición, realizando funcións de consultoría, asesoría e formación, aproveitando desa forma a experiencia e os coñecementos adquiridos durante a vida laboral previa á súa xubilación.</p>
    <p>Tanto o Decreto 36/2010, do 11 de marzo, modificado polo Decreto 97/2012, do 16 de marzo, e modificado tamén polo Decreto 170/2014, do 26 de decembro, como a Orde do 27 de outubro de 2010 que o desenvolve, establecen que, unha vez elaborada a proposta de nomeamento pola comisión de valoración creada para o efecto, a Xerencia do Servizo Galego de Saúde a elevará á persoa titular da consellería, quen procederá, se é o caso, ao nomeamento do persoal emérito.</p>
    <p>A Orde do 27 de xullo de 2010 establece que o nomeamento de persoal emérito que se pode realizar anualmente será, como máximo, de seis (6) persoas.</p>
    <p>De acordo co anterior, en uso das facultades atribuídas polo Decreto 36/2010, do 11 de marzo, modificado polo Decreto 97/2012, do 16 de marzo, e polo Decreto 170/2014, do 26 de decembro; e os decretos 136/2019 e 137/2019, do 10 de outubro, polos que se establece, respectivamente, a estrutura orgánica da Consellería de Sanidade e do Servizo Galego de Saúde,</p>
    <h2>RESOLVO:</h2>
    <p>Nomear persoal emérito as persoas que figuran no anexo desta resolución por un período dun ano, que se poderá prorrogar, como máximo, por outro período de idéntica duración.</p>
    <p>Contra esta resolución, que pon fin á vía administrativa, poderase interpoñer recurso contencioso-administrativo no prazo de dous (2) meses, contados a partir do día seguinte ao da súa publicación, ante o xulgado do contencioso-administrativo competente, de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderase interpoñer recurso administrativo de reposición, ante este órgano directivo, no prazo dun mes a partir do día seguinte ao da súa publicación, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 21 de agosto de 2020</p>
    <footer><p>Jesús Vázquez Almuíña<br>Conselleiro de Sanidade</p></footer>
    <h2>ANEXO</h2>
    <table>
     <tbody>
      <tr>
       <td>Nome e apelidos</td>
       <td>Centro asignado</td>
      </tr>
      <tr>
       <td>José Miguel Couselo Sánchez</td>
       <td>Área Sanitaria de Santiago de Compostela e Barbanza</td>
      </tr>
      <tr>
       <td>José Ramón Fernández Lorenzo</td>
       <td>Área Sanitaria de Vigo</td>
      </tr>
      <tr>
       <td>Pedro Llinares Mondéjar</td>
       <td>Área Sanitaria da Coruña e Cee</td>
      </tr>
     </tbody>
    </table>

