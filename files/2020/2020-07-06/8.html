---
date: '2020-07-06'
id: G0533-290620-0001
page: 26632
number: 133
agency: Consellería de Infraestruturas e Mobilidade
section: III. Outras disposicións.
title: >-
  RESOLUCIÓN do 26 de xuño de 2020, da Secretaría Xeral Técnica da Consellería
  de Infraestruturas e Mobilidade, pola que se dá publicidade dunha encomenda de
  xestión de carácter técnico á Axencia Galega de Infraestruturas, para a
  licitación e execución do contrato de servizo relativo ás actuacións
  necesarias para a aprobación da Estratexia galega de mobilidade.
range: Resolución
url: >-
  https://www.xunta.gal/dog/Publicados/2020/20200706/AnuncioG0533-290620-0001_gl.html
---
<p>De conformidade cos artigos 8 e 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión de carácter técnico da Consellería de Infraestruturas e Mobilidade á Axencia Galega de Infraestruturas, para a licitación e execución do contrato de servizo relativo ás actuacións necesarias para a aprobación da Estratexia galega de mobilidade, que ten as seguintes características: </p>
    <p>– Obxecto: licitación, execución e realización de todas as actuacións derivadas da contratación do servizo relativo ás actuacións necesarias para a análise, diagnose e formulación de propostas ata a aprobación da Estratexia galega de mobilidade. En calquera caso, poderá nomearse para a dirección do contrato persoal técnico da AXI e da Dirección Xeral de Mobilidade.</p>
    <p>– Natureza e alcance da xestión encomendada: esta encomenda ten natureza intersubxectiva ao ser a Consellería de Infraestruturas e Mobilidade e a AXI órganos pertencentes á mesma consellería con personalidade xurídica propia.</p>
    <p>– Prazo de vixencia: a presente encomenda terá a duración estritamente necesaria para a licitación, execución e realización das actuacións derivadas da contratación do servizo referido.</p>
    <p>– Supostos de finalización anticipada: por incumprimento total ou parcial dalgunha das partes ou por mutuo acordo.</p>
    <p>– Taxas: a encomenda non liquidará ningunha taxa a favor da AXI en concepto de custo polos servizos que se van prestar en desenvolvemento desta.</p>
    <p>Santiago de Compostela, 26 de xuño de 2020</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Mobilidade</p></footer>

