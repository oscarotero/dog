---
date: '2020-07-06'
id: C141-250620-0001
page: 26772
number: 133
agency: Portos de Galicia
section: VI. Anuncios. a) Administración autonómica.
title: >-
  ACORDO do 24 de xuño de 2020 polo que se somete a información pública a
  solicitude de modificación substancial, por ampliación de prazo extraordinario
  e prórroga, da concesión outorgada a Nauta Sanxenxo, S.L. para a construción e
  explotación dun porto deportivo no porto de Sanxenxo.
range: Acordo
url: >-
  https://www.xunta.gal/dog/Publicados/2020/20200706/AnuncioC141-250620-0001_gl.html
---
<p>Logo de solicitude de Nauta Sanxenxo, S.L., a presidenta de Portos de Galicia acordou, o día 22 de xuño de 2020, iniciar o trámite de modificación da concesión, por ampliación de prazo extraordinario e prórroga, da concesión outorgada a Nauta Sanxenxo, S.L. para a construción e explotación dun porto deportivo no porto de Sanxenxo.</p>
    <p>Para poder xustificar a ampliación de prazo extraordinario segundo o disposto na disposición transitoria segunda da Lei 6/2017, o concesionario acreditou a execución dunha serie de investimentos que ascenden a un total de 494.855,69 € (IVE excluído), desagregando este investimento en dúas actuacións definidas na documentación técnica achegada á solicitude.</p>
    <p>Para poder xustificar a prórroga do prazo da concesión segundo o disposto na disposición transitoria primeira e no artigo 67.2 da Lei 6/2017, o concesionario propón realizar unha serie de investimentos que ascenden a un total de 863.719,33 € (IVE excluído), desagregando este investimento en catro actuacións definidas na documentación técnica achegada á solicitude.</p>
    <p>En cumprimento do disposto no artigo 70.2 da Lei 6/2017, do 12 de decembro, de portos de Galicia, faise público para que as persoas e entidades interesadas poidan examinar o expediente e presentar por escrito as alegacións que consideren oportunas na sede electrónica da Xunta de Galicia, https://sede.xunta.gal/portada, usando o procedemento xenérico PR0004, ou nun rexistro habilitado para o efecto, no prazo de vinte (20) días hábiles, contados a partir do seguinte ao de publicación deste anuncio no <em>Diario Oficial de Galicia</em>.</p>
    <p>Santiago de Compostela, 24 de xuño de 2020</p>
    <footer><p>Susana Lenguas Gil<br>Presidenta de Portos de Galicia</p></footer>

