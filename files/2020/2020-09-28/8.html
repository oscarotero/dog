---
date: '2020-09-28'
id: O143-180920-0001
page: 37447
number: 196
agency: Augas de Galicia
section: III. Outras disposicións.
title: >-
  RESOLUCIÓN do 17 de setembro de 2020 pola que se dá publicidade aos convenios
  de colaboración subscritos no segundo cuadrimestre do ano 2020.
range: Resolución
url: >-
  https://www.xunta.gal/dog/Publicados/2020/20200928/AnuncioO143-180920-0001_gl.html
---
<p>O artigo 15 da Lei 1/2016, do 18 de xaneiro, de transparencia e bo goberno (DOG núm. 30, do 15 de febreiro) establece que cada consellería ou entidade deberá publicar cuadrimestralmente no <em>Diario Oficial de Galicia</em> unha relación dos convenios de colaboración asinados no cuadrimestre anterior.</p>
    <p>Polo que antecede, en virtude das facultades que teño concedidas,</p>
    <h2>RESOLVO:</h2>
    <p>Facer pública a relación dos convenios subscritos por Augas de Galicia durante o segundo cuadrimestre do ano 2020, que se incorpora como anexo a esta resolución.</p>
    <p>Santiago de Compostela, 17 de setembro de 2020</p>
    <footer><p>Teresa María Gutiérrez López<br>Directora de Augas de Galicia</p></footer>
    <h2>ANEXO</h2>
    <h2>Convenios de colaboración subscritos por Augas de Galicia durante o segundo cuadrimestre do ano 2020</h2>
    <table>
     <thead>
      <tr>
       <td></td>
       <td>Obxecto</td>
       <td>Importe total do convenio</td>
       <td>Data da sinatura</td>
      </tr>
     </thead>
     <tbody>
      <tr>
       <td>Convenio de colaboración entre a entidade pública empresarial Augas de Galicia, o Instituto de Estudos do Territorio e a Asociación para a Defensa Ecolóxica de Galicia (Adega) para o desenvolvemento dun programa de educación para a sustentabilidade dos ríos (Proxecto Ríos).</td>
       <td>Establecer as condicións que rexerán a participación e colaboración entre Augas de Galicia, o Instituto de Estudos do Territorio e Adega para o desenvolvemento das actividades e actuacións planificadas para o ano 2020 no marco do Proxecto Ríos.</td>
       <td>50.000,00 €</td>
       <td>19.5.2020</td>
      </tr>
      <tr>
       <td>Convenio de colaboración entre a Consellería de Medio Ambiente, Territorio e Vivenda e a entidade pública empresarial Augas de Galicia para o exercicio das competencias de acondicionamento, mantemento e conservación do contorno do río Mero.</td>
       <td>A asunción por parte de Augas de Galicia das obrigas que, tras a recepción das obras, lle corresponden á Consellería de Medio Ambiente segundo a cláusula oitava do convenio para a execución do Proxecto de acondicionamento hidráulico do río Mero entre a presa de Cecebre e a súa desembocadura (A&amp;nbsp;Coruña), asinado o 27 de novembro de 2002.</td>
       <td>Sen custo económico.</td>
       <td>19.5.2020</td>
      </tr>
      <tr>
       <td>Segunda addenda ao convenio de colaboración entre a entidade pública empresarial Augas de Galicia e o Concello de Boqueixón para a execución da actuación de Mellora e optimización do funcionamento do sistema de saneamento das parroquias de Lestedo e Sergude e de nova rede de saneamento noutras parroquias. Concello de Boqueixón (A Coruña), cofinanciado polo Fondo Europeo Agrícola de Desenvolvemento Rural (Feader), no marco do Programa de desenvolvemento rural Galicia 2014-2020.</td>
       <td>Ampliar o importe do convenio, modificar o réxime de financiamento, as obrigas de carácter económico e ampliar a vixencia do convenio</td>
       <td>Supón un incremento respecto ao convenio inicial de 900.000,00 €.</td>
       <td>17.6.2020</td>
      </tr>
      <tr>
       <td>Convenio de colaboración entre a entidade pública empresarial Augas de Galicia, a Universidade de Santiago de Compostela, FCC Aqualia, Emafesa, Espina y Delfín, Gestagua e Viaqua para a realización conxunta do proxecto de I+D+i Alertacovid-USC/AdG.</td>
       <td>Establecer a colaboración científico-técnica entre Augas de Galicia, a USC, FCC Aqualia, Emafesa, Espina y Delfín, Gestagua e Viaqua, na realización conxunta do proxecto de I+D+i AlertaCovid-USC/AdG, consistente nas investigacións necesarias para estudar o papel das estacións depuradoras de augas residuais como barreiras para a transmisión do SARS-CoV-2 e, en particular, a posible presenza de material xenético procedente do virus nas diversas correntes das depuradoras.</td>
       <td>48.000,00 €</td>
       <td>29.6.2020</td>
      </tr>
      <tr>
       <td>Convenio de colaboración entre Augas de Galicia e a Fundación de Enxeñería Civil de Galicia para continuar na mellora do sistema de alerta temperá de risco de inundación na demarcación hidrográfica Galicia-Costa.</td>
       <td>Establecer as condicións que rexerán a cooperación entre Augas de Galicia e a Fundación de Enxeñería Civil de Galicia para continuar a mellora do sistema de alerta temperá de risco de inundación na demarcación hidrográfica Galicia-Costa.</td>
       <td>185.000,00 €</td>
       <td>7.7.2020</td>
      </tr>
      <tr>
       <td>Convenio de colaboración entre a entidade pública empresarial Augas de Galicia, a Deputación Provincial de Lugo e o Concello de Viveiro para a redacción do proxecto que sirva de base para executar actuacións que contribúan a minimizar o risco asociado á área de risco potencial significativo de inundación (ARPSI) do río Fontecova, situado en Viveiro.</td>
       <td>Establecer as condicións básicas para a colaboración entre Augas de Galicia, a Deputación Provincial de Lugo e o Concello de Viveiro que permitan realizar un proxecto construtivo que sirva de base para executar actuacións que contribúan a minimizar o risco asociado á área de risco potencial significativo de inundación do río Fontecova, concello de Viveiro.</td>
       <td>69.000,00 €</td>
       <td>8.7.2020</td>
      </tr>
      <tr>
       <td>Segunda addenda ao convenio de colaboración entre a entidade pública empresarial Augas de Galicia e o Concello de Noia para a execución da actuación Mellora do sistema de abastecemento de Noia, cofinanciado polo Fondo Europeo Agrícola de Desenvolvemento Rural (Feader), no marco do Programa de desenvolvemento rural Galicia 2014-2020.</td>
       <td>Ampliar o prazo de vixencia do convenio e, consecuentemente, reaxustar as anualidades do convenio.</td>
       <td>Non supón incremento económico sobre o convenio inicial.</td>
       <td>9.7.2020</td>
      </tr>
      <tr>
       <td>Convenio de colaboración entre a entidade pública empresarial Augas de Galicia e o Concello de Cambre para o acondicionamento, mantemento e conservación do contorno do río Mero ao seu paso polo concello de Cambre.</td>
       <td>Establecer as condicións da colaboración entre Augas de Galicia e o Concello de Cambre, respecto dos traballos de acondicionamento, mantemento e conservación no contorno do río Mero ao seu paso polo concello de Cambre.</td>
       <td>160.000,00 €</td>
       <td>16.7.2020</td>
      </tr>
      <tr>
       <td>Convenio de colaboración entre a entidade pública empresarial Augas de Galicia e o Concello de Vilarmaior para solventar problemas de abastecemento no concello de Vilarmaior.</td>
       <td>Establecer as condicións básicas para a colaboración entre Augas de Galicia e o Concello de Vilarmaior que permitan acometer polo concello e incorporar ao patrimonio público municipal as obras necesarias para solventar problemas de abastecemento no concello de Vilarmaior, a súa posta en servizo, a súa explotación e a súa conservación e mantemento.</td>
       <td>32.409,85 €</td>
       <td>20.7.2020</td>
      </tr>
      <tr>
       <td>Convenio de colaboración entre o Consello Superior de Investigacións Científicas, M.P. (CSIC), a Xunta de Galicia, a través da Consellería de Sanidade, a entidade pública empresarial Augas de Galicia, a Universidade de Vigo, Geseco Aguas, S.A. e S.A. de obras e servizos Copasa para a realización conxunta do proxecto de I+D+i Detección de SARS-CoV-2 en estacións depuradoras de augas residuais e dominio público hidráulico a través de bioindicadores mariños.</td>
       <td>Establecer a colaboración científico-técnica entre o CSIC, a través do Instituto de Investigacións Mariñas, a Xunta de Galicia, a tráves da Consellería de Sanidade, a entidade pública empresarial Augas de Galicia, a Universidade de Vigo, a mercantil Geseco Augas, S.A. e a mercantil S.A. de obras e servizos Copasa, na realización conxunta do proxecto de I+D+i Detección de SARS-CoV-2 en redes de saneamento, en estacións depuradoras de augas residuais e no dominio público hidráulico a través de bioindicadores mariños.</td>
       <td>69.415,58 €</td>
       <td>21.7.2020</td>
      </tr>
      <tr>
       <td>Addenda ao convenio de colaboración entre a entidade pública empresarial Augas de Galicia e o Concello do Pino para a mellora do saneamento e da depuración no concello do Pino. Fase I. Concello do Pino (A Coruña).</td>
       <td>Ampliar o prazo de vixencia do convenio e, consecuentemente, reaxustar as anualidades do convenio.</td>
       <td>Non supón incremento económico sobre o convenio inicial.</td>
       <td>30.7.2020</td>
      </tr>
     </tbody>
    </table>

