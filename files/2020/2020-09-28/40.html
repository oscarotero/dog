---
date: '2020-09-28'
id: G0256-150920-0002
page: 37537
number: 196
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 15 de setembro de 2020, da Área Provincial de Turismo da Coruña,
  pola que se notifica a incoación do 11 de marzo de 2020, ditada no expediente
  sancionador da Coruña AC-021/20, por infracción leve en materia de turismo.
range: Cédula
url: >-
  https://www.xunta.gal/dog/Publicados/2020/20200928/AnuncioG0256-150920-0002_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), notifícaselle a titular que no anexo se menciona a incoación do expediente sancionador en materia de turismo por infracción da Lei 7/2011, do 27 de outubro, do turismo de Galicia, xa que intentada polos medios habituais non se puido practicar a notificación.</p>
    <p>Neste mesmo acto designouse instrutor do expediente a Félix Collazos López, podendo a interesada promover a súa recusación en calquera momento da tramitación do procedemento, de conformidade co disposto no artigo 24 da Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>A resolución do presente procedemento por infracción leve correspóndelle á xefa da Área Provincial da Coruña da Axencia Turismo de Galicia, de acordo co establecido no artigo 26 dos estatutos da devandita axencia, respecto do artigo 4 do Decreto 196/2012, do 27 de setembro, polo que se crea a citada axencia e se aproban os seus estatutos (DOG núm. 193, do 9 de outubro) e respecto do artigo 119.1.a) da Lei 7/2011, do 27 de outubro, do turismo de Galicia.</p>
    <p>De conformidade co disposto no artigo 124.1 da Lei 7/2011, do 27 de outubro, a resolución do presente procedemento sancionador deberá notificarse no prazo dun ano desde a data deste acordo.</p>
    <p>A interesada dispoñerá dun prazo de quince (15) días, conforme co establecido no artigo 82.2 da Lei 39/2015, do 1 de outubro, do procedemento administrativo común das administracións públicas, para achegar ante o instrutor do expediente, para a súa incorporación a el, cantas alegacións, documentos ou informacións xulgue convenientes e, de ser o caso, propoñer proba concretando os medios dos cales se pretenda valer, coa advertencia de que, de non formular alegacións no prazo sinalado, este acordo se considerará como proposta de resolución, de conformidade co previsto no artigo 64.1 da dita lei.</p>
    <p>De conformidade co establecido no artigo 85.3 da Lei 39/2015, do 1 de outubro, do procedemento administrativo común das administracións públicas, infórmase a persoa imputada de que a sanción sinalada no acordo de incoación poderá ser obxecto das seguintes reducións: o 20 % (no caso de que recoñeza a súa responsabilidade ou pague voluntariamente en calquera momento anterior á resolución) ou o 40 % (no caso de que recoñeza a súa responsabilidade e ademais pague voluntariamente en calquera momento anterior á resolución).</p>
    <p>A Coruña, 15 de setembro de 2020</p>
    <footer><p>Ana T. Cimas Hernando<br>Xefa da Área Provincial de Turismo da Coruña</p></footer>
    <h2>ANEXO</h2>
    <p>Expediente: AC-021/20.</p>
    <p>Titular: Pilar González Ferrer.</p>
    <p>Establecemento: Albergue Lúa.</p>
    <p>Domicilio: avenida de Santiago, 22.</p>
    <p>Localidade: Negreira.</p>
    <p>Precepto infrinxido: artigo 109.3 da Lei 7/2011.</p>
    <p>Incoación: 11 de marzo de 2020.</p>
    <p>Sanción: </p>
    <p>Multa de catrocentos cincuenta euros (450 €). </p>
    <p>Importe da multa coa aplicación do 20 % de desconto: trescentos sesenta euros (360 €).</p>
    <p>Importe da multa coa aplicación do 40 % de desconto: douscentos setenta euros (270 €).</p>

