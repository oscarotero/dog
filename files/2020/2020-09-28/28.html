---
date: '2020-09-28'
id: G0424-210520-0004
page: 37512
number: 196
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 20 de maio de 2020, da Xefatura Territorial da Coruña, pola que
  se concede a autorización administrativa previa e de construción dunha
  instalación eléctrica no concello de Bergondo (expediente N407A 2020/56-1).
range: Resolución
url: >-
  https://www.xunta.gal/dog/Publicados/2020/20200928/AnuncioG0424-210520-0004_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Stolt Sea Farm, S.A.</p>
    <p>Domicilio social: rúa Letonia, 2, B2, 15707 Santiago de Compostela.</p>
    <p>Denominación: proxecto de acometida en media tensión en nave para plataforma loxística de peixe: SSF Bergondo.</p>
    <p>Situación: parroquia de Cortiñán, 21-F, polígono industrial de Bergondo, Bergondo (A Coruña).</p>
    <p>Características técnicas: </p>
    <p>Liña de media tensión soterrada a 15 kV con inicio e final no CT de distribución (CT 15C730) logo de entrar e saír no CS proxectado, condutor RHZ1-2OL 12/20 kV 3×(1×240 mm2) Al, 254 + 254 m de lonxitude.</p>
    <p>Centro de seccionamento en local de obra civil sito no interior do edificio e contiguo ao CT proxectado con tres celas prefabricadas de seccionamento (dúas delas telecontroladas) e unha de servizos auxiliares (400 A, 24 kA). </p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, na Lei 5/2017, do 19 de outubro, de fomento da implantación de iniciativas empresariais e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da devandita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p> O prazo de vixencia da autorización é dun ano, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>A presente autorización entenderase outorgada, salvo o dereito de propiedade e sen prexuízo do de terceiro, e non poderá ser invocada para excluír ou diminuír a responsabilidade civil ou penal na que puidese incorrer o beneficiario no exercicio da actividade ou na explotación da instalación autorizada.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao medio.</p>
    <p>Contra o presente acordo, que non é definitivo en vía administrativa, cabe interpor recurso de alzada ante o conselleiro de Economía, Emprego e Industria no prazo dun mes contado a partir do día seguinte ao da súa notificación ou publicación nos termos establecidos nos artigos 112, 115, 121 e 122 da Lei 39/2015, do 1 de outubro, do procedemento administrativo común das administracións públicas; sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 20 de maio de 2020</p>
    <footer><p>Isidoro Martínez Arca<br>Xefe territorial da Coruña</p></footer>

