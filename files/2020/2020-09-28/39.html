---
date: '2020-09-28'
id: G0256-150920-0003
page: 37535
number: 196
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 15 de setembro de 2020, da Área Provincial de Turismo da Coruña,
  pola que se notifica a incoación do 11 de marzo de 2020, ditada no expediente
  sancionador da Coruña AC-22/20 por infracción grave en materia de turismo.
range: Cédula
url: >-
  https://www.xunta.gal/dog/Publicados/2020/20200928/AnuncioG0256-150920-0003_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), notifícaselle ao titular que no anexo se menciona a incoación de expediente sancionador en materia de turismo por infracción da Lei 7/2011, do 27 de outubro, do turismo de Galicia, xa que, intentada polos medios habituais, non se puido realizar a notificación.</p>
    <p>Neste mesmo acto designouse instrutor do expediente a Félix Collazos López e os interesados poderán promover a súa recusación en calquera momento da tramitación do procedemento, de conformidade co disposto no artigo 24 da Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>A resolución destte procedemento por infracción grave correspóndelle á directora da Axencia Turismo de Galicia, de acordo co establecido no artigo 19.4.g) dos estatutos da dita axencia, aprobados polo Decreto 196/2012, do 27 de setembro, en relación co artigo 119.1.b) da Lei 7/2011, do 27 de outubro, do turismo de Galicia.</p>
    <p>De conformidade co disposto no artigo 124.1 da Lei 7/2011, a resolución deste procedemento sancionador notificarase no prazo dun ano desde a data deste acordo.</p>
    <p>Os interesados disporán dun prazo de quince días, conforme o establecido no artigo 82.2 da Lei 39/2015, do 1 de outubro, do procedemento administrativo común das administracións públicas, para achegaren ante o instrutor do expediente, para a súa incorporación a el, cantas alegacións, documentos ou informacións xulguen convenientes e, de ser o caso, proporen proba concretando os medios de que pretendan valerse, coa advertencia de que, de non formularen alegacións no prazo sinalado, este acordo se considerará proposta de resolución, de conformidade co previsto no artigo 64.1 da dita lei.</p>
    <p>De conformidade co establecido no artigo 85.3 da Lei 39/2015, do 1 de outubro, do procedemento administrativo común das administracións públicas, a persoa imputada é informada de que a sanción sinalada no acordo de incoación poderá ser obxecto das seguintes reducións: o 20 % (no caso de que recoñeza a súa responsabilidade ou pague voluntariamente en calquera momento anterior á resolución) ou o 40 % (no caso de que recoñeza a súa responsabilidade e, ademais, pague voluntariamente en calquera momento anterior á resolución).</p>
    <p>A Coruña, 15 de setembro de 2020</p>
    <footer><p>Ana T. Cimas Hernando<br>Xefa da Área Provincial de Turismo da Coruña</p></footer>
    <h2>ANEXO</h2>
    <p>Expediente: AC-22/20.</p>
    <p>Denunciada: Pilar González Ferrer.</p>
    <p>Establecemento: Albergue Lúa.</p>
    <p>Enderezo: avenida de Santiago, 22.</p>
    <p>Localidade: Negreira.</p>
    <p>Precepto infrinxido: artigo 110.3 e artigo 110.10 da Lei 7/2011.</p>
    <p>Incoación: 11 de marzo de 2020.</p>
    <p>Sanción: multa de dous mil un euros (2.001 €).</p>
    <p>Importe da multa coa aplicación do 20 % de desconto: mil seiscentos euros con oitenta céntimos (1.600,80 €).</p>
    <p>Importe da multa coa aplicación do 40 % de desconto: mil douscentos euros con sesenta céntimos (1.200,60 €).</p>

