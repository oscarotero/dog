---
date: '2020-07-21'
id: G0003-100720-0002
page: 28903
number: 145
agency: Servizo Galego de Saúde
section: IV. Oposicións e concursos.
title: >-
  ANUNCIO do 13 de xullo de 2020, da Xerencia da Área Sanitaria de Ferrol, polo
  que se dá publicidade da resolución da mesma data pola que se convoca a
  provisión do posto de xefe/a do Servizo de Neuroloxía.
range: Anuncio
url: >-
  https://www.xunta.gal/dog/Publicados/2020/20200721/AnuncioG0003-100720-0002_gl.html
---
<p>De conformidade co establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, así como no artigo 3 da Orde do 24 de maio de 2006 (DOG nº 106, do 5 de xuño) pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 137/2019, do 10 de outubro (DOG nº 208, do 31 de outubro), polo que se establece a estrutura orgánica do Servizo Galego de Saúde; o Decreto 134/2019, do 10 de outubro (DOG nº 204, do 25 do outubro), polo que se regulan as áreas sanitarias e os distritos sanitarios do Sistema público de saúde de Galicia, e a Orde do 5 de xullo de 2012 (DOG nº 139, do 20 de xullo) sobre delegación de competencias en órganos centrais e periféricos do Servizo Galego de Saúde,</p>
    <h2>RESOLVO:</h2>
    <p>Primeiro. Anunciar a convocatoria para a súa provisión, polo sistema de avaliación colexiada, dun posto de xefe/a do Servizo de Neuroloxía da Xerencia da Área Sanitaria de Ferrol.</p>
    <p>Segundo. As bases da citada convocatoria estarán expostas no taboleiro de anuncios de Recursos Humanos, sito na planta baixa do Hospital Arquitecto Marcide, e na páxina web do Servizo Galego de Saúde (www.sergas.es).</p>
    <p>Terceiro. As solicitudes e a documentación anexa que conteña a xustificación dos requisitos e méritos alegados deberanse presentar no Rexistro da Área Sanitaria de Ferrol, dirixidas ao xerente da área sanitaria, no prazo de quince (15) días hábiles contados desde o seguinte ao da data da publicación do anuncio desta convocatoria no <em>Diario Oficial de Galicia</em>.</p>
    <p>Así mesmo, poderanse presentar a través de calquera dos rexistros previstos na Lei 39/2015, do 1 de outubro, do procedemento administrativo común das administracións públicas.</p>
    <p>Ferrol, 13 de xullo de 2020</p>
    <footer><p>Ángel Facio Villanueva<br>Xerente da Área Sanitaria de Ferrol</p></footer>
    <h2>ANEXO</h2>
    <p>Denominación do posto: xefe/a do Servizo de Neuroloxía.</p>
    <p>Requisitos: ter a condición de persoal estatutario fixo na categoría de persoal licenciado sanitario na especialidade de Neuroloxía, en situación de servizo activo en institucións sanitarias do Sistema nacional de saúde, ou ser titular de praza vinculada docente-asistencial na mesma especialidade, e acreditar un mínimo de tres anos de experiencia profesional na súa categoría profesional en institucións sanitarias do Sistema nacional de saúde ou desempeñando praza vinculada docente-asistencial.</p>
    <p>Procedemento de provisión: avaliación colexiada.</p>
    <p>Institución: Xerencia da Área Sanitaria de Ferrol.</p>

