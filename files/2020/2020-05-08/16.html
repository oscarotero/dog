---
date: '2020-05-08'
id: G0532-150420-0003
page: 19533
number: 88
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 14 de abril de 2020, da Dirección Xeral de Calidade Ambiental e
  Cambio Climático, polo que se somete a información pública o estudo de impacto
  ambiental e a solicitude de autorización ambiental integrada para a ampliación
  da explotación porcina de ceba no Pedrón, de O Pedrón, S.C., no concello de
  Vilar de Barrio (expediente 2019-IPPC-I-172).
range: Anuncio
url: >-
  https://www.xunta.gal/dog/Publicados/2020/20200508/AnuncioG0532-150420-0003_gl.html
---
<p>Para os efectos previstos no artigo 29 da Lei 5/2017, do 19 de outubro, de fomento da implantación de iniciativas empresariais de Galicia (BOE núm. 273, do 10 de novembro) faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposto o documento titulado:</p>
    <p>– «Proxecto básico e Estudo de impacto ambiental para a solicitude da autorización ambiental integrada, O Pedrón, S.C. Febreiro 2020».</p>
    <p>No obstante o anterior, e de conformidade coa disposición adicional terceira e cuarta do Real decreto 463/2020, do 14 de marzo, polo que se declara o estado de alarma para a xestión da situación da crise sanitaria ocasionada polo COVID-19, o inicio do prazo comenzará a computarse no momento en que perda vixencia o estado de alarma declarado pola dita disposición ou as súas eventuais prórrogas.</p>
    <p>Para que calquera interesado poida consultalos e, se for o caso, formular no citado prazo as alegacións, suxestións ou observacións que coide oportunas, o documento estará ao dispor dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental e Cambio Climático-Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal/→medioambiente e sostibilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 14 de abril de 2020</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO I</h2>
    <h2>Memoria resumo</h2>
    <p>Clave do expediente: 2019-IPPC-I-172.</p>
    <p>Peticionario: O Pedrón, S.C.</p>
    <p>CIF: J32469827.</p>
    <p>Enderezo social: Bóveda de Limia, 4, 32702 Vilar de Barrio, Ourense.</p>
    <p>Localización da instalación: O Pedrón, Bóveda, 32702 Vilar de Barrio, Ourense.</p>
    <p>Actividade: ampliación de explotación porcina de ceba no Pedrón.</p>
    <p>Descrición: o proxecto consiste na ampliación dunha explotación porcina de ceba na cal os animais entran con 20 kg e saen con 120 kg. Na actualidade conta con 2 naves, unha das cales se ampliará, co que a explotación pasará a ter unha capacidade total de dúas mil seiscentas corenta prazas. A instalación conta cunha fosa externa de xurro cuberta. </p>
    <p>As augas residuais de limpeza das naves son conducidas á fosa de xurro. As augas pluviais vértense directamente ao terreo. As augas residuais fecais van a unha fosa séptica. O xurro xerado na instalación será xestionado mediante a súa aplicación en parcelas agrícolas.</p>
    <p>Inclúese na documentación presentada o grao de implantación das mellores técnicas dispoñibles, atendendo ao recollido na Decisión de execución (UE) 2017/302 da Comisión, do 15 de febreiro de 2017, pola que se establecen as conclusións sobre as mellores técnicas dispoñibles (MTD) no marco da Directiva 2010/75/UE do Parlamento Europeo e do Consello, respecto á cría intensiva de aves de curral ou de porcos.</p>

