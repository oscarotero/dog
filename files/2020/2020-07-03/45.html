---
date: '2020-07-03'
id: L130-290620-0001
page: 26513
number: 131
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle para a ordenación de
  volumes na Fundación ADCOR, no polígono dos Rosales (expediente 631/2018/284).
range: Anuncio
url: >-
  https://www.xunta.gal/dog/Publicados/2020/20200703/AnuncioL130-290620-0001_gl.html
---
<p>O Pleno municipal, na sesión que tivo lugar o 5 de decembro de 2019, adoptou, entre outros, o seguinte acordo:</p>
    <p>Primeiro. Aprobar definitivamente o documento do Estudo de detalle de ordenación de volumes na Fundación ADCOR. Maio 2020, asinado polo arquitecto José Antonio Martínez Lema e promovido pola Fundación ADCOR.</p>
    <p>Segundo. Ordenar a publicación e realización dos trámites administrativos recollidos nos artigos 82 e 88 da Lei 2/2016, do 10 de febreiro, do solo de Galicia, e concordantes do regulamento de desenvolvemento desta, para procurar a eficacia do acto de aprobación definitiva e a entrada en vigor do estudo de detalle aprobado.</p>
    <p>Terceiro. Notificar este acordo ao promotor e ás áreas municipais interesadas na tramitación do expediente.</p>
    <p>O contido íntegro do estudo de detalle aprobado pódese consultar fisicamente no Departamento de Planeamento da Área de Urbanismo, Vivenda, Infraestruturas e Mobilidade (praza de Indalecio Prieto, 1-3), en horario laborable de luns a venres; na sede electrónica do Concello https://sede.coruna.gob.es/; na páxina web de urbanismo do Concello https://www.coruna.gal/urbanismo, na epígrafe «planeamento/planeamento vigente»; ou ben, desde a mesma web, a través do visor «desenvolvemento do planeamento».</p>
    <p>Contra este acordo, con carácter de disposición administrativa de carácter xeral, pódese interpoñer directamente recurso contencioso-administrativo, ante a sala correspondente do Tribunal Superior de Xustiza de Galicia (artigo 84.1 da Lei do solo de Galicia e artigo 201.1 do seu regulamento), no prazo de dous meses que se contarán a partir do día seguinte ao da publicación deste anuncio, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p> A Coruña, 25 de xuño de 2020</p>
    <footer><p>A alcaldesa<br>P.D. (Decreto 3829/2019; BOP núm. 124, do 3 de xullo)<br>Juan Manuel Díaz Villoslada<br>Concelleiro delegado de Urbanismo, Vivenda, Infraestruturas e Mobilidade</p></footer>

