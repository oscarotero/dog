---
date: '2020-02-10'
id: G0532-290120-0005
page: 8731
number: 27
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  RESOLUCIÓN do 24 de xaneiro de 2020, da Secretaría Xeral Técnica da
  Consellería de Medio Ambiente, Territorio e Vivenda, pola que se dá
  publicidade aos convenios de colaboración subscritos por esta consellería
  durante o terceiro cuadrimestre do ano 2019.
range: Resolución
url: >-
  https://www.xunta.gal/dog/Publicados/2020/20200210/AnuncioG0532-290120-0005_gl.html
---
<p>O artigo 15 da Lei 1/2016, do 18 de xaneiro, de transparencia e bo goberno (<em>Diario Oficial de Galicia</em> núm. 30, do 15 de febreiro) impón a cada consellería ou entidade da Xunta de Galicia a obriga de publicar no <em>Diario Oficial de Galicia</em> unha relación dos convenios subscritos no cuadrimestre anterior.</p>
    <p>En consecuencia e para dar cumprimento a esa obriga </p>
    <h2>DISPOÑO:</h2>
    <p>Artigo 1 </p>
    <p>Dar publicidade á relación de convenios de colaboración subscritos pola Consellería de Medio Ambiente, Territorio e Vivenda durante o terceiro cuadrimestre do ano 2019, que se incorpora como anexo I a esta resolución. </p>
    <p>Artigo 2</p>
    <p>Así mesmo, e para os efectos de completar a Resolución do 20 de maio de 2019, da Secretaría Xeral Técnica da Consellería de Medio Ambiente, Territorio e Vivenda, pola que se dá publicidade dos convenios de colaboración subscritos no primeiro cuadrimestre do ano 2019 (DOG núm. 106, do 6 de xuño), dáse publicidade aos convenios de colaboración pendentes de publicar subscritos no primeiro cuadrimestre do ano 2019 por esta consellería, que se incorpora como anexo II a esta resolución.</p>
    <p>Santiago de Compostela, 24 de xaneiro de 2020</p>
    <footer><p>Mª del Carmen Bouso Montero<br>Secretaria xeral técnica da Consellería de<br>Medio Ambiente, Territorio e Vivenda</p></footer>

