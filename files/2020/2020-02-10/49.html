---
date: '2020-02-10'
id: G1096-230120-0003
page: 9048
number: 27
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  CÉDULA do 21 de xaneiro de 2020 pola que se notifica a orde de suspensión de
  obras derivada do expediente de reposición da legalidade urbanística
  PON/326/2018-S1.
range: Cédula
url: >-
  https://www.xunta.gal/dog/Publicados/2020/20200210/AnuncioG1096-230120-0003_gl.html
---
<p>O director da Axencia de Protección da Legalidade Urbanística ditou, o día 10 de decembro de 2019, resolución pola que ordena a inmediata suspensión das obras que se executan consistentes en reforma e ampliación dunha construción para a implantación dun uso residencial, na rúa da Canda, núm. 7-A, parroquia de Salcedo, no termo municipal de Pontevedra, provincia de Pontevedra, a retirada dos materiais preparados para seren utilizados na obra ou actividade suspendida e a maquinaria afecta a ela, no prazo de 24 horas seguintes á notificación desta resolución, e a suspensión das correspondentes subministracións de auga, electricidade, gas e telecomunicacións ás obras que se ordena paralizar.</p>
    <p>Ao non poderse realizar a notificación persoal daquela resolución a Mónica López Golobardas e David Pérez Núñez, mediante esta cédula, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselles aos interesados a devandita resolución por medio dun anuncio publicado no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, fáiselles saber aos interesados que o texto íntegro da resolución que se notifica encóntrase ao seu dispor nas dependencias da Axencia de Protección da Legalidade Urbanística sitas no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación deste anuncio no <em>Boletín Oficial del Estado</em>. Transcurrido o devandito prazo, a notificación entenderase producida.</p>
    <p>Contra a devandita resolución, que pon fin á vía administrativa, os interesados poden interpoñer recurso de reposición no prazo dun mes, contado a partir do día seguinte a aquel en que se teña producido a notificación, ante o director da Axencia de Protección da Legalidade Urbanística, ou ben, se non exerce o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o Xulgado do Contencioso-Administrativo en cuxa circunscrición radique o inmoble afectado, conforme o disposto no artigo 14.1, regra terceira da Lei 29/1998, reguladora da xurisdición contencioso-administrativa. </p>
    <p>Para que conste, e lles sirva de notificación aos citados interesados en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino esta cédula.</p>
    <p>Santiago de Compostela, 21 de xaneiro de 2020</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

