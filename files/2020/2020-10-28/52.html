---
date: '2020-10-28'
id: G1558-231020-0001
page: 42960
number: 217
agency: Fundación Deporte Galego
section: VI. Anuncios. c) Outros anuncios.
title: >-
  ANUNCIO do Plan de patrocinio dos equipos de alta competición de Galicia
  (exercicio 2020-segunda fase).
range: Anuncio
url: >-
  https://www.xunta.gal/dog/Publicados/2020/20201028/AnuncioG1558-231020-0001_gl.html
---
<p>A Fundación Deporte Galego, tendo en conta que nos seus fins recolle o fomento da actividade física e do deporte base e de alta competición en Galicia, pon en marcha a XI edición do Plan de patrocinio dos equipos de alta competición de Galicia (exercicio 2020-2ª fase).</p>
    <p>A Fundación remitiralle un correo electrónico á entidade obxecto de patrocinio no cal a convidará á presentación da solicitude de patrocinio xunto co texto do plan de patrocinio.</p>
    <p>A entidade convidada a tomar parte no procedemento PR960A presentará a solicitude obrigatoriamente por medios electrónicos, a través do formulario normalizado (anexo I) dispoñible na sede electrónica da Xunta de Galicia https://sede.xunta.gal.</p>
    <p>De conformidade co artigo 68.4 da Lei 39/2015, do 1 de outubro, do procedemento administrativo común das administracións públicas, se algunha das persoas interesadas presenta a súa solicitude presencialmente, requirirase para que a emende a través da súa presentación electrónica. Para estes efectos, considérase como data de presentación da solicitude aquela en que fose realizada a emenda.</p>
    <p>Para a presentación electrónica poderá empregarse calquera dos mecanismos de identificación e sinatura admitidos pola sede electrónica da Xunta de Galicia, incluído o sistema de usuario e clave Chave365 (https://sede.xunta.gal/chave365), e habilitarase un enlace na Guía de procedementos e servizos co código PR960A.</p>
    <p>O prazo máximo para a presentación das solicitudes será de dez (10) días naturais contados desde a propia data de recepción da invitación. A presentación das proposicións por unha vía diferente á sinalada será causa de rexeitamento ou exclusión.</p>
    <p>As bases poderanse consultar na ligazón https://deporte.xunta.gal/gl/convocatorias/plan-patrocinio-equipos-alta-competicion-galicia-2020-2a-fase. Teléfono 881 99 63 77.</p>
    <p>Santiago de Compostela, 22 de outubro de 2020</p>
    <footer><p>José Ramón Lete Lasa<br>Presidente da Fundación Deporte Galego</p></footer>

