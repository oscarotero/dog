---
date: '2020-06-11'
id: G0003-030620-0001
page: 23050
number: 113
agency: Servizo Galego de Saúde
section: IV. Oposicións e concursos.
title: >-
  ANUNCIO do 16 de marzo de 2020, da Xerencia da Área Sanitaria de Ferrol, polo
  que se publica a resolución da mesma data pola que se convoca a provisión,
  polo sistema de concurso de méritos, dun posto de supervisor/a de unidade
  (Traumatoloxía).
range: Anuncio
url: >-
  https://www.xunta.gal/dog/Publicados/2020/20200611/AnuncioG0003-030620-0001_gl.html
---
<p>De conformidade co establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, así como no artigo 3 da Orde do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 137/2019, do 10 de outubro (DOG nº 208, do 31 de outubro), polo que se establece a estrutura orgánica do Servizo Galego de Saúde, no Decreto 134/2019, do 10 de outubro (DOG nº 204, do 25 do outubro), polo que se regulan as áreas sanitarias e os distritos sanitarios do Sistema público de saúde de Galicia, e na Orde do 5 de xullo de 2012 (DOG nº 139, do 20 de xullo), sobre delegación de competencias en órganos centrais e periféricos do Servizo Galego de Saúde,</p>
    <h2>RESOLVO:</h2>
    <p>Anunciar a convocatoria para a provisión, polo sistema de concurso de méritos e defensa de proxecto, dun posto de supervisor/a de unidade (Traumatoloxía) da Xerencia da Área Sanitaria de Ferrol.</p>
    <p>As bases da citada convocatoria estarán expostas no taboleiro de anuncios de Recursos Humanos, sito na planta baixa do Hospital Arquitecto Marcide e, ademais, na páxina web do Servizo Galego de Saúde (www.sergas.es).</p>
    <p>As solicitudes e a documentación anexa que conteña a xustificación dos requisitos e méritos alegados deberán presentarse no rexistro da Área Sanitaria de Ferrol, dirixidas ao xerente da Área Sanitaria, no prazo de quince (15) días hábiles contado desde o seguinte ao da data da publicación do anuncio da presente convocatoria no <em>Diario Oficial de Galicia</em>.</p>
    <p>Así mesmo, poderán presentarse a través de calquera dos rexistros previstos na Lei 39/2015, do 1 de outubro, do procedemento administrativo común das administracións públicas.</p>
    <p>Ferrol, 16 de marzo de 2020</p>
    <footer><p>Ángel Facio Villanueva<br>Xerente da Área Sanitaria de Ferrol</p></footer>

