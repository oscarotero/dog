---
date: '2020-06-11'
id: G0534-030620-0007
page: 22965
number: 113
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 28 de maio de 2020 pola que se modifica a autorización do centro
  privado Divino Maestro, de Vigo.
range: Orde
url: >-
  https://www.xunta.gal/dog/Publicados/2020/20200611/AnuncioG0534-030620-0007_gl.html
---
<p>A titularidade do centro privado (CPR) Divino Maestro, de Vigo, solicita autorización para impartir o ciclo formativo de formación profesional básica (FPB) Informática de Oficina.</p>
    <p>Logo de tramitar o expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Autorización de ensinanzas</p>
    <p>Autorizar a implantación do ciclo formativo de formación profesional básica (FPB) Informática de Oficina, quedando o centro configurado como se sinala a seguir:</p>
    <p>Denominación xenérica: centro privado (CPR).</p>
    <p>Denominación específica: Divino Maestro.</p>
    <p>Código do centro: 36016152.</p>
    <p>Domicilio: r/ Camiño do Cancelo, 32.</p>
    <p>Localidade: Vigo.</p>
    <p>Concello: Vigo.</p>
    <p>Código postal: 36207.</p>
    <p>Provincia: Pontevedra.</p>
    <p>Titular: Misioneras del Divino Maestro.</p>
    <p>Composición resultante:</p>
    <p>• FPB Informática de Oficina (2 unidades, 20 alumnos/as cada unha).</p>
    <p>• 2 CM Coidados Auxiliares de Enfermaría (2 unidades, 30 alumnos/as cada unha).</p>
    <p>• 1 CM Xestión Administrativa (2 unidades, 30 alumnos/as cada unha).</p>
    <p>Artigo 2. Inicio da actividade</p>
    <p>Para a posta en funcionamento da unidade que se autorizan, a Xefatura Territorial da Consellería de Educación, Universidade e Formación Profesional de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia no devandito centro, así como o equipamento axeitado.</p>
    <p>Artigo 3. Inscrición no Rexistro de Centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando teñan que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas , ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 28 de maio de 2020</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

