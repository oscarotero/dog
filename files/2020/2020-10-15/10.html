---
date: '2020-10-15'
id: G0003-061020-0002
page: 40011
number: 208
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 2 de outubro de 2020, da Xerencia da Área Sanitaria de
  Pontevedra e O Salnés, pola que se modifica o tipo de vínculo das prazas
  convocadas na especialidade de Anxioloxía e Cirurxía Vascular, que constan no 
  anexo do anuncio do Diario Oficial de Galicia número 200, do 2 de outubro de
  2020, polo que se convocan para vinculación temporal diversas prazas de
  persoal licenciado sanitario.
range: Resolución
url: >-
  https://www.xunta.gal/dog/Publicados/2020/20201015/AnuncioG0003-061020-0002_gl.html
---
<p>De conformidade co establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, e no Pacto sobre selección de persoal estatutario temporal do Sistema público de saúde de Galicia (DOG nº 123, do 30 de xuño de 2016), e no uso das atribucións conferidas polo Decreto 134/2019, do 10 de outubro, polo que se regulan as áreas sanitarias e os distritos sanitarios do Sistema público de saúde de Galicia (DOG nº 204, do 25 de outubro), o xerente da Área Sanitaria de Pontevedra e O Salnés </p>
    <h2>RESOLVE:</h2>
    <p>Primeiro. Modificar o tipo de vínculo das prazas convocadas na especialidade de Anxioloxía e Cirurxía Vascular, que figuran no anexo do anuncio do DOG nº 200, do 2 de outubro de 2020, polo que se convocan para vinculación temporal diversas prazas de persoal licenciado sanitario, que queda como consta no anexo desta resolución.</p>
    <p>Segundo. Modificar o tipo de vínculo das prazas convocadas na especialidade de Anxioloxía e Cirurxía Vascular, que figuran no anexo I da Resolución do 18 de decembro de 2019, da Xerencia da Área Sanitaria de Pontevedra e O Salnés, pola que se convocan para vinculación temporal, por concurso de méritos, a cobertura de diversas prazas de persoal licenciado sanitario na categoría de facultativo especialista de área, que queda como consta no anexo desta resolución.</p>
    <p>Terceiro. As solicitudes para participar nesta convocatoria, na especialidade de Anxioloxía e Cirurxía Vascular, que constan no anexo desta resolución, presentaranse, preferentemente, no Rexistro de Entrada da Área Sanitaria de Pontevedra e O Salnés, sito na rúa Loureiro Crespo, 2, de Pontevedra, ou a través de calquera dos procedementos do artigo 16 da Lei 39/2015, do 1 de outubro, do procedemento administrativo común das administracións públicas, no prazo de quince (15) días hábiles contados a partir do día seguinte ao da publicación desta resolución no Diario Oficial de Galicia.</p>
    <p>Pontevedra, 2 de outubro de 2020</p>
    <footer><p>José Ramón Gómez Fernández<br>Xerente da Área Sanitaria de Pontevedra e O Salnés</p></footer>
    <h2>ANEXO </h2>
    <table>
     <tbody>
      <tr>
       <td>Especialidade</td>
       <td>Grupo</td>
       <td>Prazas</td>
       <td>Centro</td>
      </tr>
      <tr>
       <td>Anxioloxía e Cirurxía Vascular</td>
       <td>A1</td>
       <td>1 reserva de praza
        1 interinidade en praza vacante</td>
       <td>Área Sanitaria de Pontevedra e O Salnés</td>
      </tr>
     </tbody>
    </table>

