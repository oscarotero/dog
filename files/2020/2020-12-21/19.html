---
date: '2020-12-21'
id: G2158-261120-0001
page: 49996
number: 255
agency: Xulgado de Primeira Instancia número 6 de Ourense
section: V. Administración de xustiza.
title: EDICTO (608/2020).
range: Edicto
url: >-
  https://www.xunta.gal/dog/Publicados/2020/20201221/AnuncioG2158-261120-0001_gl.html
---
<p>Familia, garda, custodia, alimentación de fillo menor non matrimonial non consensuado 608/2020</p>
    <p>Sobre alimentos provisionais</p>
    <p>Demandante: Mónica Cuquejo Domínguez</p>
    <p>Procuradora: María José Conde González</p>
    <p>Avogada: María del Pilar Tejada Vidal</p>
    <p>Demandado: Alejandro Torres Díaz</p>
    <p>Raquel Blanco Pérez, letrada da Administración de xustiza do Xulgado de Primeira Instancia número 6 de Ourense, polo presente anuncio:</p>
    <p>No presente procedemento seguido por instancia de Mónica Cuquejo Domínguez fronte a Alejandro Torres Díaz ditouse sentenza, cuxo teor literal é o seguinte:</p>
    <p>«Sentenza número 1146/2020.</p>
    <p>Maxistrada xuíza: Laura Guede Gallego.</p>
    <p>En Ourense o 18 de novembro de 2020.</p>
    <p>Vistos os presentes autos número 608/2020, sobre petición de alimentos, garda e custodia promovidos pola procuradora Sra. Conde, en nome e representación de Mónica Cuquejo Domínguez, dirixida por letrado, fronte Rodrígo Alejandro Torres Díaz, que foi declarado en rebeldía, con intervención do Ministerio Fiscal.</p>
    <p>Resolución:</p>
    <p>Acordo a adopción das seguintes medidas reguladoras da garda e custodia do menor L. R. C. T., así como a súa pensión de alimentos:</p>
    <p>1. Atribúese a garda e custodia do menor á nai Mónica.</p>
    <p>2. Atribúese o exercicio exclusivo da patria potestade á nai Mónica.</p>
    <p>3. Suspéndese o réxime de visitas.</p>
    <p>4. En concepto de alimentos a favor do fillo común establécese a obriga do pai de aboar, dentro dos cinco días hábiles de cada mes e na conta que designe a demandante, a suma de 150 euros, que serán anualmente incrementados en función das variacións que experimente o IPC ou índice que o substitúa na data un de xaneiro. Así mesmo, establécese a obriga de aboar o 50 % dos gastos de material escolar que se xeran anualmente no mes de setembro e o 50 % dos gastos extraordinarios diferenciando entre os necesarios (aqueles sanitarios e farmacéuticos non cubertos pola Seguridade Social) e os non necesarios, sendo necesario o consentimento previo para estes últimos e non para os primeiros. Entenderase prestada a súa conformidade se, requirido un proxenitor polo outro, de forma fidedigna, é dicir, que conste sen lugar a dúbidas a recepción do requirimento, se deixar transcorrer o prazo de dez días hábiles sen facer ningunha manifestación. No requirimento que se realice o proxenitor que pretenda facer o gasto, deberá detallar o gasto concreto que precise o fillo, e achegar orzamento en que figure o nome do profesional que o expida.</p>
    <p>En caso de discrepancias, o gasto extraordinario deberá ser autorizado polo xulgado, conforme o artigo 156 do Código civil, salvo razóns obxectivas de urxencia.</p>
    <p>Non se impoñen as custas do presente procedemento a ningunha das partes.</p>
    <p>Notifíqueselles esta resolución ás partes e ao Ministerio Fiscal. Esta sentenza non é firme. Conforme o disposto no artigo 208.4 LAC, indícase que contra a presente resolución cabe interpoñer, no prazo de 20 días desde a notificación, recurso de apelación (arts. 457 e ss. LAC) ante este tribunal.</p>
    <p>Lévese o orixinal ao libro de sentenzas, deixando testemuño suficiente en autos.</p>
    <p> Así o acorda, manda e asina a súa señoría. Dou fe».</p>
    <p>E encontrándose o devandito demandado, Alejandro Torres Díaz, en paradoiro descoñecido, expídese o presente co fin de que sirva de notificación en forma a este.</p>
    <p>Ourense, 24 de novembro de 2020</p>
    <footer><p>A letrada da Administración de xustiza</p></footer>

