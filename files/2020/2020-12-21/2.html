---
date: '2020-12-21'
id: G0533-141220-0001
page: 49877
number: 255
agency: Consellería de Infraestruturas e Mobilidade
section: III. Outras disposicións.
title: >-
  DECRETO 221/2020, do 3 de decembro, polo que se declara, en concreto, a
  utilidade pública e se dispón a urxente ocupación dos bens e dereitos
  afectados polo proxecto de construción do Plan de seguridade viaria de Galicia
  2016-2020: mellora da seguridade viaria (MSV) no contorno de treitos de
  concentración de accidentes na estrada AC-552, puntos quilométricos 2+100 a
  3+000, de clave AC/17/138.06, no concello de Arteixo.
range: Decreto
url: >-
  https://www.xunta.gal/dog/Publicados/2020/20201221/AnuncioG0533-141220-0001_gl.html
---
<p>Antecedentes:</p>
    <p>Primeiro. O día 3 de xullo de 2018 publicouse no <em>Diario Oficial de Galicia</em> (núm. 126) o Anuncio do 18 de xuño de 2018 polo que se somete ao trámite de información pública o proxecto de construción do Plan de seguridade viaria de Galicia 2016-2020: mellora da seguridade viaria (MSV) no contorno de treitos de concentración de accidentes na estrada AC-552, puntos quilométricos 2+100 a 3+000, de clave AC/17/138.06, así como a relación individual de bens, dereitos e propietarios afectados polo proxecto referenciado.</p>
    <p>Segundo. Tras a análise dos informes, alegacións e certificados presentados, o 6 de febreiro de 2020 apróbase o expediente de información pública e o proxecto de construción: Plan de seguridade viaria de Galicia 2016-2020: mellora da seguridade viaria (MSV) no contorno de treitos de concentración de accidentes na estrada AC-552, puntos quilométricos 2+100 a 3+000, de clave AC/17/138.06.</p>
    <p>Este proxecto ten por obxecto a definición das obras que é preciso executar para mellorar as condicións de circulación, evitar e reducir a sinistralidade na contorna do TCA (treitos de concentración de accidentes) do punto quilométrico 2+100 (glorieta de conexión coa autoestrada AG-55) ao 3+000 (intersección coa vía de conexión á presa de Meicende), da estrada AC-552, no concello de Arteixo (A Coruña). Esta actuación atópase enmarcada dentro do Plan de seguridade viaria de Galicia 2016-2020. As actuacións proxectadas son: dúas novas glorietas (puntos quilométricos 2+890 e 2+500), melloras das incorporacións das vías de servizo, sinalización, drenaxe e reposición de servizos.</p>
    <p>A competencia para a execución da expropiación forzosa, no ámbito das estradas non incorporadas á rede do Estado, con itinerarios que se desenvolvan integramente no seu territorio, correspóndelle á Comunidade Autónoma de Galicia, ao abeiro do punto dous do artigo 28 do Estatuto de autonomía de Galicia, aprobado pola Lei orgánica 1/1981, do 6 de abril.</p>
    <p>Correspóndelle ao Consello da Xunta de Galicia, como órgano equivalente ao Consello de Ministros, no ámbito da Administración autonómica, o recoñecemento concreto da utilidade pública e a declaración da urxente ocupación dos bens afectados pola expropiación a que dá lugar a realización da obra, segundo o previsto nos artigos 10 e 52 da Lei do 16 de decembro de 1954, de expropiación forzosa.</p>
    <p>Na súa virtude, por proposta da conselleira de Infraestruturas e Mobilidade e logo de deliberación do Consello da Xunta de Galicia, na súa reunión do día tres de decembro de dous mil vinte,</p>
    <h2>DISPOÑO:</h2>
    <p>Artigo único. Declarar, en concreto, a utilidade pública e a necesidade de urxente ocupación para os efectos de expropiación forzosa, dos bens e dereitos que se concretan no expediente administrativo instruído, así como en calquera das modificacións que sexa necesario realizar para a execución do proxecto de construción del Plan de seguridade viaria de Galicia 2016-2020: mellora da seguridade viaria (MSV) no contorno de treitos de concentración de accidentes na estrada AC-552, puntos quilométricos 2+100 a 3+000, de clave AC/17/138.06.</p>
    <p>Santiago de Compostela, tres de decembro de dous mil vinte</p>
    <footer><p>Alberto Núñez Feijóo<br>Presidente</p><p>Ethel Mª Vázquez Mourelle<br>Conselleira de Infraestruturas e Mobilidade</p></footer>

