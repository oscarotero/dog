---
date: '2020-07-23'
id: G0003-150720-0003
page: 29215
number: 147
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 15 de xullo de 2020, da Xerencia da Área Sanitaria de Ourense,
  Verín e O Barco de Valdeorras, pola que se resolve a convocatoria pública para
  a provisión, polo sistema de libre designación, de varios postos vacantes de
  xefatura de persoal de xestión e servizos.
range: Resolución
url: >-
  https://www.xunta.gal/dog/Publicados/2020/20200723/AnuncioG0003-150720-0003_gl.html
---
<p>Mediante a Resolución do 28 de febreiro de 2020 (DOG núm. 47, do 10 de marzo), convocáronse para a súa provisión, polo sistema de libre designación, varios postos vacantes de xefatura de persoal de xestión e servizos.</p>
    <p>De acordo co disposto nas bases da convocatoria, logo do informe da Dirección de Recursos Humanos a que se fai referencia na base quinta, esta xerencia, de conformidade co previsto no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG núm. 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 134/2019, do 10 de outubro (DOG núm. 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia, o Decreto 137/2019, do 10 de outubro (DOG núm. 208, do 31 de outubro), polo que se establece a estrutura orgánica do Servizo Galego de Saúde, e na Orde do 22 de abril de 2020 (DOG núm. 82, do 29 de abril), sobre delegación de competencias en órganos centrais e periféricos da Consellería de Sanidade e do Servizo Galego de Saúde e na Axencia Galega para a Xestión do Coñecemento en Saúde, modificada pola Orde do 25 de maio de 2020 (DOG núm. 103, do 29 de maio),</p>
    <h2>RESOLVE:</h2>
    <p>Primeiro. Resolver a convocatoria pública para a provisión de varios postos vacantes de xefatura de persoal de xestión e servizos, anunciada pola Resolución do 28 de febreiro de 2020 (DOG núm. 47, do 10 de marzo).</p>
    <p>Segundo. Nomear, nos postos que se indican, as persoas que se citan no anexo desta resolución.</p>
    <p>Terceiro. Os profesionais nomeados deberán cesar na praza que desempeñen dentro dos tres (3) días hábiles seguintes ao da súa publicación.</p>
    <p>Cuarto. A toma de posesión dos postos de traballo adxudicados deberá efectuarse dentro dos tres (3) días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisorio ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo xerente da Área Sanitaria.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra a presente resolución poderá interpoñerse, nos termos previstos na Lei 39/2015, do 1 de outubro, do procedemento administrativo común das administracións públicas, recurso de alzada ante a Dirección Xeral de Recursos Humanos do Servizo Galego de Saúde no prazo dun mes contado desde o día seguinte ao da súa publicación. </p>
    <p>Ourense, 15 de xullo de 2020</p>
    <footer><p>Félix Rubial Bernárdez<br>Xerente da Área Sanitaria de Ourense, Verín e O Barco de Valdeorras</p></footer>
    <h2>ANEXO</h2>
    <p>Denominación do posto: xefe/a de Servizo de Asesoría Jurídica.</p>
    <p>Nome e apelidos: Ana Lorenzo Carballo.</p>
    <p>DNI (*): ***7848**.</p>
    <p>Denominación do posto: xefe/a de Servizo de Carreira Profesional e Expediente Electrónico.</p>
    <p>Nome e apelidos: Alberto Santalla Vázquez.</p>
    <p>DNI (*): ***7163**.</p>
    <p>Denominación do posto: xefe/a de Servizo de Selección e Provisión de Persoal.</p>
    <p>Nome e apelidos: Sonia María Rivas García.</p>
    <p>DNI (*): ***5522**.</p>
    <p>Denominación do posto: xefe/a de Servizo de Xestión de Persoal, Retribucións e Control Orzamentario.</p>
    <p>Nome e apelidos: Juan Carlos Quintas Cid.</p>
    <p>DNI (*): ***7041**.</p>
    <p>(*) O DNI móstrase cifrado co fin de protexer os datos de carácter persoal.</p>

