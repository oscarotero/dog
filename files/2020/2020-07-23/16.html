---
date: '2020-07-23'
id: G1991-020720-0001
page: 29223
number: 147
agency: >-
  Tribunal Superior de Xustiza de Galicia (Sala do Contencioso-Administrativo,
  Sección Segunda)
section: V. Administración de xustiza.
title: EDICTO de notificación de sentenza (PO 4263/2017).
range: Edicto
url: >-
  https://www.xunta.gal/dog/Publicados/2020/20200723/AnuncioG1991-020720-0001_gl.html
---
<p>Eu, José Miguel Formoso Sobrado, letrado da Administración de xustiza da Sección 2ª da Sala do Contencioso-Administrativo do Tribunal Superior de Xustiza de Galicia, fago saber que no procedemento ordinario 4263/2017, seguido por instancia do Instituto Internacional de Derecho y Medio Ambiente (IIDMA) contra a Consellería de Medio Ambiente e Ordenación do Territorio, e sendo codemandado Gas Natural Fenosa Generación, S.L.U., se ditou a Sentenza 139/2019, do 8 de marzo, firme desde o 13.5.2019, que contén o seguinte particular na súa resolución:</p>
    <p>«Que debemos estimar e estimamos parcialmente o recurso contencioso-administrativo interposto pola representación procesual do Instituto Internacional de Derecho y Medio Ambiente contra a Resolución do 23 de xuño de 2016, do secretario xeral de Calidade e Avaliación Ambiental da Consellería de Medio Ambiente e Ordenación do Territorio, de modificación da autorización ambiental integrada núm. 2006/0319_NAA/IPPC_044 da instalación industrial Central térmica de carbón Meirama, cos seguintes pronunciamentos:</p>
    <p>1º. Anular parcialmente o punto 1.7.2 do anexo V (relativo á calidade do aire e, máis en concreto, ás emisións de amoníaco), condenando a Administración demandada a modificar ese punto 1.7.2 do anexo V do texto refundido da autorización ambiental integrada, deixando sen efecto a mención ao 14 % de cobertura mínima temporal, nos termos e condicións descritos no fundamento de dereito cuarto desta sentenza.</p>
    <p>2º. Desestimar o resto de motivos de impugnación e pretensións formulados contra a resolución impugnada». </p>
    <p>E para publicar no Diario Oficial de Galicia, segundo o disposto no artigo 107.2 LXCA, expido e asino este edicto.</p>
    <p>A Coruña, 2 de xullo de 2020</p>
    <footer><p>José Miguel Formoso Sobrado<br>Letrado da Administración de xustiza</p></footer>

