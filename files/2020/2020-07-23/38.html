---
date: '2020-07-23'
id: L422-030720-0001
page: 29269
number: 147
agency: Concello de Guitiriz
section: VI. Anuncios. b) Administración local.
title: ANUNCIO de modificación de usos urbanísticos en parcelas municipais.
range: Anuncio
url: >-
  https://www.xunta.gal/dog/Publicados/2020/20200723/AnuncioL422-030720-0001_gl.html
---
<p>Modificación de usos urbanísticos nas parcelas municipais: nave municipal do Senpa e parcelas S-2 e D-1 do parque empresarial. </p>
    <p>Por acordo plenario con data do 15 de xuño de 2020 adoptouse o acordo de cambiar o uso urbanístico das seguintes parcelas municipais dotacionais en aplicación do disposto no artigo 42.5 da Lei do solo de Galicia:</p>
    <p>Parcela nave municipal do Senpa (referencia catastral: 9615118NH8891N0001HB):</p>
    <p>Cambio de uso específico deste equipamento de xeito que o uso dotacional xa admitido pola ordenanza de aplicación se estenda ao seguinte: </p>
    <p>Dotacional: todos os graos.</p>
    <p>Parcela S-2: dotacional de equipamento social. Parque empresarial (referencia catastral: 7221923NH8872S0001KF):</p>
    <p>Elimínanse os usos admitidos de «restaurantes, bares e hoteleiro» impropios das dotacións segundo a lexislación actual, mantendo os restantes e incorporando como usos admitidos os seguintes, dos recollidos no anexo I do Decreto 143/2016 RLSG:</p>
    <p>Servizos urbanos: aqueles que inclúen o conxunto de redes, instalacións e espazos asociados, destinados á prestación de servizos urbanísticos, como son os de captación, almacenamento, tratamento e distribución de auga, saneamento, depuración e reutilización de augas residuais, recollida, depósito e tratamento de residuos, subministración de gas, enerxía eléctrica, telecomunicacións e demais servizos esenciais ou de interese xeral (anexo I, punto 3.4.b) do RLSG).</p>
    <p>Servizos públicos: aqueles que comprenden instalacións relacionadas con servizos públicos como protección civil, seguridade cidadá, cemiterios, prazas de abastos e outros análogos (anexo I, punto 3.4.d).6º do RLSG).</p>
    <p>Parcela D-1: dotacional de parque deportivo. Parque empresarial (referencia catastral: 7221924NH8872S0001RF):</p>
    <p>Mantense o uso existente propio do equipamento e incorpóranse como usos admitidos os seguintes, dos recollidos no anexo I do Decreto 143/2016 RLSG:</p>
    <p>Servizos urbanos: aqueles que inclúen o conxunto de redes, instalacións e espazos asociados, destinados á prestación de servizos urbanísticos, como son os de captación, almacenamento, tratamento e distribución de auga, saneamento, depuración e reutilización de augas residuais, recollida, depósito e tratamento de residuos, subministración de gas, enerxía eléctrica, telecomunicacións e demais servizos esenciais ou de interese xeral (anexo I, punto 3.4.b) do RLSG).</p>
    <p>Servizos públicos: aqueles que comprenden instalacións relacionadas con servizos públicos como protección civil, seguridade cidadá, cemiterios, prazas de abastos e outros análogos (anexo I, punto 3.4.d).6º do RLSG). </p>
    <p>Guitiriz, 2 de xullo de 2020</p>
    <footer><p>Marisol Morandeira Morandeira<br>Alcaldesa</p></footer>

