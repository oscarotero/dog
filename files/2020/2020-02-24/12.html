---
date: '2020-02-24'
id: G0534-180220-0002
page: 13283
number: 37
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 17 de febreiro de 2020 pola que se trasladan as ensinanzas de
  educación secundaria para persoas adultas e bacharelato do IES Universidade
  Laboral ao IES Rego da Trabe, ambos do concello de Culleredo.
range: Orde
url: >-
  https://www.xunta.gal/dog/Publicados/2020/20200224/AnuncioG0534-180220-0002_gl.html
---
<p>O Decreto 86/2015, do 25 de xuño, establece o currículo da educación secundaria obrigatoria e do bacharelato na Comunidade Autónoma de Galicia, e a Orde do 11 de xuño de 2010, da Consellería de Educación e Ordenación Universitaria, autorizou as ensinanzas para persoas adultas nas modalidades presencial e a distancia en centros específicos de educación e promoción de adultos e institutos de educación secundaria (IES) dependentes desta consellería.</p>
    <p>Analizadas as necesidades educativas xurdidas e a oferta de modalidades en funcionamento, resulta necesario modificar esta oferta, coa finalidade de mellorar a atención do alumnado que cursa estudos de educación secundaria no concello de Culleredo (A Coruña)</p>
    <p>Por todo canto antecede, logo do informe favorable da Dirección Xeral de Educación, Formación Profesional e Innovación Educativa, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Traslado de ensinanzas</em></p>
    <p>Trasladar as ensinanzas de educación secundaria para persoas adultas e as de bacharelato do instituto de educación secundaria (IES) Universidade Laboral (código 15005749) ao IES Rego da Trabe (código 15032935), ambos do concello de Culleredo, con efectividade desde o inicio do curso 2020/21.</p>
    <p>Artigo 2. <em>Profesorado</em></p>
    <p>Ao profesorado con destino definitivo no IES Universidade Laboral de Culleredo afectado polo previsto nesta orde resultaralle de aplicación o disposto no Decreto 140/2006, do 31 de agosto, que determina os criterios de perda do destino definitivo polas funcionarias e funcionarios docentes que prestan servizos nos centros educativos que imparten ensinanzas distintas das universitarias e o cómputo da antigüidade no centro en función das causas de acceso a el.</p>
    <p>Disposición derradeira primeira. <em>Desenvolvemento normativo</em></p>
    <p>Autorízanse a Dirección Xeral de Educación, Formación Profesional e Innovación Educativa e á Dirección Xeral de Centros e Recursos Humanos para adoptaren todos os actos e medidas necesarias para a aplicación desta orde.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 17 de febreiro de 2020</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

