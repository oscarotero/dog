---
date: '2020-02-24'
id: O92-040220-0002
page: 13324
number: 37
agency: Instituto Galego de Promoción Económica
section: III. Outras disposicións.
title: >-
  EXTRACTO da Resolución do 4 de febreiro de 2020 pola que se dá publicidade ao
  acordo do Consello de Dirección do Instituto Galego de Promoción Económica que
  aproba as bases reguladoras das axudas para a redución do impacto Brexit nas
  empresas galegas con interese no mercado do Reino Unido (Cheque Brexit), e se
  procede á súa convocatoria en réxime de concorrencia non competitiva (código
  de procedemento IG623A).
range: Resolución
url: >-
  https://www.xunta.gal/dog/Publicados/2020/20200224/AnuncioO92-040220-0002_gl.html
---
<p>BDNS (Identif.): 496793.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (BDNS) (http://www.pap.minhap.gob.es/bdnstrans/index).</p>
    <p>Primeiro. Entidades beneficiarias</p>
    <p>Poderán ser beneficiarias destas axudas as empresas que cumpran algún dos seguintes requisitos:</p>
    <p>a) Que Reino Unido sexa un dos seus 5 principais mercados intracomunitarios de exportación.</p>
    <p>b) Que exportasen ao Reino Unido máis de 100.000 € nos tres últimos exercicios.</p>
    <p>c) Que Reino Unido supoña un mínimo do 10 % da súa exportación intracomunitaria total.</p>
    <p>Ademais deberán: a) estar constituídas como sociedade mercantil; b) ter algún centro de traballo radicado na Comunidade Autónoma de Galicia e c) estar ao día nas súas obrigas coa Facenda Pública estatal, coa Comunidade Autónoma de Galicia e coa Seguridade Social.</p>
    <p>Segundo. Obxecto</p>
    <p>As axudas concédense en réxime de concorrencia non competitiva e teñen por obxecto apoiar as empresas galegas mediante a realización de servizos de consultoría para a elaboración dun diagnóstico empresarial e/ou un plan de continxencia co fin de minorar os efectos do Brexit sobre as empresas galegas. </p>
    <p>Terceiro. Bases reguladoras</p>
    <p>Resolución do 4 de febreiro de 2020 pola que se dá publicidade ao acordo do Consello de Dirección do Instituto Galego de Promoción Económica que aproba as bases reguladoras das axudas para a redución do impacto Brexit nas empresas galegas con interese no mercado do Reino Unido (Cheque Brexit), e se procede á súa convocatoria en réxime de concorrencia non competitiva (código de procedemento IG623A).</p>
    <p>Cuarto. Importe</p>
    <p>O crédito dispoñible para concesión nesta convocatoria aboarase con cargo á aplicación orzamentaria 09.A1.741A.7708, coa seguinte distribución:</p>
    <p>Pemes: 200.000 € con cargo ao ano 2020 e 400.000 € para o ano 2021.</p>
    <p>Grandes empresas: 100.000 € con cargo ao ano 2020 e 300.000 € para o ano 2021.</p>
    <p>Quinto. Prazo de presentación de solicitudes</p>
    <p>O prazo de presentación de solicitudes comezará o día seguinte ao da publicación da resolución de convocatoria no <em>Diario Oficial de Galicia</em> e finalizará o 30 de outubro de 2020, agás que se produza o suposto de esgotamento do crédito.</p>
    <p>Santiago de Compostela, 4 de febreiro de 2020</p>
    <footer><p>Zeltia Lado Lago<br>Xerente do Instituto Galego de Promoción Económica</p></footer>

