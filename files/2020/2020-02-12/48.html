---
date: '2020-02-12'
id: G0181-230120-0001
page: 9855
number: 29
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 21 de xaneiro de 2020 polo que se somete ao trámite de información
  pública o proxecto de construción da reurbanización da travesía de Outes,
  segunda fase, de clave AC/19/037.06, así como a relación individual de bens,
  dereitos e propietarios afectados polo proxecto de referencia.
range: Anuncio
url: >-
  https://www.xunta.gal/dog/Publicados/2020/20200212/AnuncioG0181-230120-0001_gl.html
---
<p>Antecedentes:</p>
    <p>Mediante a Resolución da Dirección da Axencia Galega de Infraestruturas do 1 de outubro de 2019 aprobouse provisionalmente o proxecto de construción da reurbanización da travesía de Outes, 2ª fase, de clave AC/19/037.06.</p>
    <p>O proxecto considerado ten como obxectivo fundamental definir as actuacións e obras necesarias para a mellora da travesía de Outes, correspondente á estrada AC-550. O treito afectado, entre os pp.qq. (puntos quilométricos) 64+400 e 65+020, pertence á denominada avenida de Fisterra, do núcleo de Serra de Outes.</p>
    <p>Trátase dun treito urbano, de titularidade autonómica, cun deficiente estado do firme da calzada, que é pola súa vez a principal comunicación do concello con toda a costa galega e atravesa o termo municipal pola costa.</p>
    <p>As actuacións que se recollen no proxecto e que repercuten nunha mellora da seguridade viaria son as seguintes:</p>
    <p>– Demolición dun muro de pedra antigo na marxe dereita (pp.qq. 64+800-64+960) e ampliación da calzada, o que permitirá a continuidade da beirarrúa.</p>
    <p>– Rehabilitación do firme da calzada e renovación de beirarrúas e servizos municipais.</p>
    <p>– Reordenación de espazos e adaptación dos itinerarios peonís ás normas de accesibilidade vixentes.</p>
    <p>– Reforzo da iluminación dos pasos de peóns e colocación de nova iluminación pública.</p>
    <p>– Renovación da sinalización horizontal e vertical para adaptala á nova configuración do trazado.</p>
    <p>– Melloras nas interseccións da AC-550 coas rúas adxacentes.</p>
    <p>Considerando todo o exposto e o establecido na normativa vixente,</p>
    <h2>RESOLVO:</h2>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, e no artigo 50 do Decreto 66/2016, do 26 de maio, polo que se aproba o Regulamento xeral de estradas de Galicia, o mencionado proxecto de construción sométese ao trámite de información pública durante un período de trinta (30) días hábiles, contados a partir do seguinte ao da publicación deste anuncio no <em>Diario Oficial Galicia,</em> para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Que simultaneamente ao trámite sinalado no parágrafo anterior e para os efectos previstos no artigo 56.1 do Decreto do 26 de abril de 1957, polo que se aproba o Regulamento de expropiación forzosa, sométese á información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos da presente resolución, realízase na Axencia Galega de Infraestruturas (San Caetano, s/n, 15781 Santiago de Compostela), no Servizo de Infraestruturas da Coruña (rúa Vicente Ferrer, 2, 15008 A Coruña), na Casa do Concello de Outes (rúa da Vila, 1, 15230 Serra de Outes, A Coruña).</p>
    <p>Así mesmo, na páxina web da Consellería de Infraestruturas e Mobilidade<br>(https://infraestruturasemobilidade.xunta.gal/organizacion/c/CIV_Axencia_Galega_de_Infraestruturas), atópase á disposición dos interesados o documento completo do proxecto de construción.</p>
    <p>Santiago de Compostela, 21 de xaneiro de 2020</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>
    <h2>ANEXO</h2>
    <h2>Relación de bens, dereitos e propietarios afectados</h2>
    <p>Proxecto de construción da reurbanización da travesía de Outes, 2ª fase.</p>
    <p>Clave AC/19/037.06.</p>
    <p>Concello de Outes.</p>
    <table>
     <tbody>
      <tr>
       <td>Núm. orde</td>
       <td>Ref. catastral</td>
       <td>Polígono</td>
       <td>Parcela</td>
       <td>Titular</td>
       <td>DNI</td>
       <td>Superficie (m2)</td>
       <td>Uso</td>
       <td>Expropiación (m2)</td>
       <td>Clasificación</td>
      </tr>
      <tr>
       <td>1</td>
       <td>7629001NH0472N0001UT</td>
       <td>76290</td>
       <td>1</td>
       <td>Mª Herminia Molinos Caamaño</td>
       <td>***466**</td>
       <td>329</td>
       <td>Agrario</td>
       <td>14,44</td>
       <td>Urbano</td>
      </tr>
      <tr>
       <td>2</td>
       <td>7530918NH0473S0001YU</td>
       <td>75309</td>
       <td>18</td>
       <td>Antonio Campos Fernández (hrdos. de)</td>
       <td>***618**</td>
       <td>204</td>
       <td>Agrario</td>
       <td>19,30</td>
       <td>Urbano</td>
      </tr>
      <tr>
       <td>3</td>
       <td>7530917NH0473S0001BU</td>
       <td>75309</td>
       <td>17</td>
       <td>Claudino Vidal Pedrosa</td>
       <td>***574**</td>
       <td>200</td>
       <td>Industrial</td>
       <td>29,33</td>
       <td>Urbano</td>
      </tr>
      <tr>
       <td>4</td>
       <td>7530916NH0473S0001AU</td>
       <td>75309</td>
       <td>16</td>
       <td>Descoñecido</td>
       <td>-----</td>
       <td>228</td>
       <td>Agrario</td>
       <td>17,39</td>
       <td>Urbano</td>
      </tr>
      <tr>
       <td>5</td>
       <td>7634202NH1402S0001AB</td>
       <td>76342</td>
       <td>2</td>
       <td>Andrés Patricio Manuel del Río Fuentes</td>
       <td>***887**</td>
       <td>8866</td>
       <td>Residencial</td>
       <td>792,79</td>
       <td>Urbano</td>
      </tr>
     </tbody>
    </table>

