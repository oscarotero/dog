---
date: '2020-07-08'
id: G2158-250620-0001
page: 27225
number: 135
agency: Xulgado de Primeira Instancia número 6 de Ourense
section: V. Administración de xustiza.
title: EDICTO (1703/2017).
range: Edicto
url: >-
  https://www.xunta.gal/dog/Publicados/2020/20200708/AnuncioG2158-250620-0001_gl.html
---
<p>Eu, Raquel Blanco Pérez, letrada da Administración de xustiza do Xulgado de Primeira Instancia número 6 de Ourense, fago saber que como consecuencia do ignorado paradoiro de Ángel Jesús Oller Ferrand.</p>
    <p>Cédula de notificación.</p>
    <p>No presente procedemento ditouse sentenza cuxo encabezamento e resolución teñen o seguinte tenor literal:</p>
    <p>Sentenza nº 367:</p>
    <p>Ourense, 7 de xuño de 2018.</p>
    <p>Lucía Isabel Yebra-Pimentel López, xuíza de reforzo do Xulgado de Primeira Instancia número 6 de Ourense, viu os presentes autos núm. 1703/2017, sobre divorcio contencioso, promovidos por Dianny Ondina Vásquez Tobal, representada pola procuradora Mónica Vázquez Blanco e asistida polo letrado Luis González Pérez, contra Ángel Jesús Oller Ferrand; con intervención do Ministerio Fiscal.</p>
    <p>Resolución: </p>
    <p>Que debo estimar e estimo a demanda interposta pola procuradora Mónica Vázquez Blanco, en nome e representación de Dianny Ondina Vásquez Tobal contra Ángel Jesús Oller Ferrand.</p>
    <p>En consecuencia:</p>
    <p>1. Decreto a disolución por divorcio do matrimonio entre Dianny Ondina Vásquez Tobal e Ángel Jesús Oller Ferrand.</p>
    <p>2. Atribúese á nai a garda e custodia do menor L. J. O. V. A patria potestade exercerana de forma conxunta ambos os dous proxenitores.</p>
    <p>3. O pai poderá visitar o seu fillo menor as fins de semana alternas que se encontre en Ourense desde as 10.00 horas do sábado ás 20.00 horas do domingo, debendo recollelo e reintegralo no domicilio materno. Así mesmo, permanecerá co seu fillo o mes de xullo.</p>
    <p>4. O pai deberá contribuír aos gastos de alimentación e educación do seu fillo cunha pensión alimenticia mensual non inferior á contía de 300 €. O referido importe deberá ser ingresado dentro dos cinco primeiros días de cada mes na conta designada pola proxenitora e actualizarase anualmente de conformidade coa variación que experimente o IPC. Así mesmo, o pai deberá atender os gastos extraordinarios xerados polo menor e derivados de situacións non habituais (dentista, libros, uniformes, clases particulares, etc.).</p>
    <p>5. Cada unha das partes pagará as custas causadas á súa instancia e as comúns por metade.</p>
    <p>Que, en virtude do acordado nos autos de referencia, e de conformidade co disposto nos artigos 156.4 e 164 e 497.2 da LAC, se expide o presente edicto para que sirva da notificación en legal forma ao demandado, Ángel Jesús Oller Ferrand.</p>
    <p>Ourense, 22 de xuño de 2020</p>
    <footer><p>A letrada da Administración de xustiza</p></footer>

