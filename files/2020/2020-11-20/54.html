---
date: '2020-11-20'
id: L388-091120-0001
page: 46009
number: 235
agency: Concello de Vilamartín de Valdeorras
section: VI. Anuncios. b) Administración local.
title: ANUNCIO de requirimento de xestión da biomasa.
range: Anuncio
url: >-
  https://www.xunta.gal/dog/Publicados/2020/20201120/AnuncioL388-091120-0001_gl.html
---
<p>Ao non ser posible a práctica da comunicación aos titulares das referencias catastrais que se relacionan a seguir por causas non imputables a esta administración, de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, faise pública a comunicación de xestión de biomasa co fin de que no prazo de quince (15) días, que comezarán a contar desde o día seguinte ao da publicación do presente edicto no Boletín Oficial del Estado, os interesados no procedemento procedan á xestión da biomasa, segundo o establecido nos artigos 135 e 136 da Lei 2/2016, do 10 de febreiro, do solo de Galicia, e 21 da Lei 3/2007, do 9 de abril, de prevención e defensa contra os incendios forestais en Galicia, así como á retirada das especies arbóreas prohibidas a que se refire o artigo 22 da citada lei.</p>
    <p>En caso de persistencia no incumprimento despois do transcurso do prazo outorgado, procederase á execución subsidiaria sen máis trámites. A persoa titular do terreo ou do dereito de aproveitamento deste deberá facilitar o acceso ao suxeito que realice os traballos de execución subsidiaria, que poderá acceder sen necesidade de consentimento da persoa titular, salvo naqueles supostos excepcionais en que o acceso afecte dentro da parcela espazos físicos susceptibles de merecer a cualificación de domicilio segundo o artigo 18.2 da CE.</p>
    <p>Se persiste no incumprimento despois do prazo outorgado, iniciarase o correspondente procedemento sancionador, que será competencia da Xefatura Territorial da Consellería do Medio Rural, dunha sanción leve cunha multa de ata 1.000 €.</p>
    <p>A eficacia do acto notificado quedará demorada ata a publicación do pertinente anuncio no taboleiro de edictos único (TEU) do Boletín Oficial del Estado (BOE).</p>
    <p>Así mesmo, ponse en coñecemento da persoa responsable que o contido íntegro da citada notificación, así como a totalidade do expediente administrativo, está á súa disposición nas oficinas municipais do Concello de Vilamartín de Valdeorras, situadas na avda. da Constitución núm. 8, das 9.00 ás 14.00 horas, os días laborables, de luns a venres.</p>
    <p>Vilamartín de Valdeorras, 9 de novembro de 2020</p>
    <footer><p>Enrique Álvarez Barreiro<br>Alcalde presidente</p></footer>
    <h2>ANEXO</h2>
    <table>
     <tbody>
      <tr>
       <td>Núm. exp.</td>
       <td>Referencia catastral</td>
       <td>Propietarios</td>
       <td>Liquidación provisional de custos</td>
      </tr>
      <tr>
       <td>122/2019</td>
       <td>32089A013005830000QA</td>
       <td>Herdeiros de Saturnina Dobao Vicente</td>
       <td>653,79 €</td>
      </tr>
      <tr>
       <td>412/2018</td>
       <td>32089A026016780000QF</td>
       <td>Descoñecido</td>
       <td>6.500 €</td>
      </tr>
      <tr>
       <td>332/2018</td>
       <td>32089A015001650000QO</td>
       <td>Descoñecido</td>
       <td>4.844,63 €</td>
      </tr>
     </tbody>
    </table>

