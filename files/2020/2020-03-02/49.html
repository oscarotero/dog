---
date: '2020-03-02'
id: G0426-170220-0001
page: 14268
number: 41
agency: Consellería do Medio Rural
section: VI. Anuncios. a) Administración autonómica.
title: >-
  EDICTO do 13 de febreiro de 2020, do Xurado Provincial de Clasificación de
  Montes Veciñais en Man Común de Ourense, polo que se publica a Resolución do
  12 de febreiro de 2020 relativa á revisión parcial do esbozo do monte veciñal
  en man común Portela, Rabazal, Ouzal, Currás, Veiga e Outeiro das Pereiras, no
  concello de Bande.
range: Edicto
url: >-
  https://www.xunta.gal/dog/Publicados/2020/20200302/AnuncioG0426-170220-0001_gl.html
---
<p>O Xurado Provincial de Clasificación de Montes Veciñais en Man Común adoptou o seguinte acordo, baseándose nos feitos e consideracións legais que a seguir se expoñen:</p>
    <p>Feitos:</p>
    <p>Primeiro. Con data do 24 de outubro de 2017, a Comunidade de Montes Veciñais en Man Común de Santa Comba presentou un escrito no rexistro da oficina agracia comarcal de Bande (número 787/2611642) no cal solicita que se realice unha revisión parcial do esbozo do monte veciñal en man común na zona de Currás. </p>
    <p>Coa solicitude achegou planos e documentación descritiva das parcelas.</p>
    <p>Segundo. O Servizo de Montes elaborou unha proposta de revisión con data do 31 de xullo de 2019 na cal fai constar os seguintes aspectos:</p>
    <p>A revisión do esbozo realízase soamente dunha parte dos montes que integran o monte veciñal en man común Portela, Rabazal, Ouzal, Currás, Veiga e Outeiro das Pereiras, concretamente no predio denominado Currás.</p>
    <p>Tendo en conta as superficies catastrais destas parcelas, resulta unha superficie total para o predio denominado Currás de 3,24 ha.</p>
    <p>Con esta revisión parcial do esbozo, as estremas xerais que constan no acordo de clasificación non varían, e tendo en conta as características dos planos de clasificación non se considera tampouco que varíe a súa superficie.</p>
    <p>Consideracións legais y técnicas:</p>
    <p>Única. A Lei 7/2012, do 28 de xuño, de montes de Galicia, na súa disposición transitoria décimo terceira, establece o procedemento de revisión de esbozos de montes veciñais en man común. </p>
    <p>De acordo con ela, os esbozos de montes veciñais integrados nun expediente que, pola súa antigüidade, non reúnan as características de fiabilidade e precisión que exixen as novas técnicas topográficas poderán ser obxecto de revisión axustándose e completándose con aqueles datos e documentos que se consideren necesarios, en particular os requiridos para a súa inmatriculación no Rexistro da Propiedade.</p>
    <p>De acordo cos feitos e fundamentos de dereito expostos, o Xurado Provincial de Clasificación de Montes Veciñais en Man Común, de acordo coa proposta do Servizo de Montes do 31 de xullo de 2019, acordou por unanimidade o día 6 de novembro de 2019:</p>
    <p>Aprobar a proposta de revisión da cartografía do monte veciñal en man común Portela, Rabazal, Ouzal, Currás, Veiga e Outeiro das Pereiras, no concello de Bande.</p>
    <p>Ourense, 13 de febreiro de 2020</p>
    <footer><p>Yago Borrajo Sánchez<br>Presidente do Xurado Provincial de Clasificación de Montes Veciñais<br>en Man Común de Ourense </p></footer>

