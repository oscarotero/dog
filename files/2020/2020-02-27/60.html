---
date: '2020-02-27'
id: L119-070220-0001
page: 13880
number: 39
agency: Concello de Carballo
section: VI. Anuncios. b) Administración local.
title: ANUNCIO de información pública (expediente 2017/X999/001621).
range: Anuncio
url: >-
  https://www.xunta.gal/dog/Publicados/2020/20200227/AnuncioL119-070220-0001_gl.html
---
<p>O Pleno municipal, en sesión ordinaria que tivo lugar o 25 de novembro de 2019, acordou aprobar definitivamente o plan parcial do sector de solo urbanizable delimitado<br>SUR-D/S-I4/AR S-I4 do PXOM (Calvo), con reaxuste da súa delimitación, segundo a documentación técnica redactada polos arquitectos Iria Pérez Miranda (colexiada 3194 COAG) e Ignacio Lázaro Quintela (colexiado 3877 COAG) e polo enxeñeiro industrial Manuel Breijo Cotelo (colexiado 5040 ICOIIG); cuxa promotora é Calvo Conservas, S.L.U.</p>
    <p>Neste mesmo acordo acordouse desestimar as alegacións formuladas polos titulares das parcelas coas referencias catastrais 15019A002000560000II e 15019A002001280000IW, presentadas en data 2 de setembro de 2019, mediante escritos rexistrados de entrada no concello cos números 201900000007049 e 201900000007050 respectivamente.</p>
    <p>Xunto con este acordo fanse públicas as medidas previstas para o seguimento ambiental do plan: </p>
    <p>O seguimento ambiental do plan parcial verificará o cumprimento das medidas previstas no documento ambiental estratéxico (DAE) na fase de execución. Ademais, basearase no artigo 51 Seguimento das declaracións ambientais estratéxicas e dos informes ambientais estratéxicos da Lei 21/2013, do 9 de decembro, de avaliación ambiental, en que se establece a necesidade dun seguimento dos efectos no medio da aplicación e execución do plan. Grazas ao sistema de seguimento identificaranse rapidamente os efectos adversos non previstos, así como as posibles desviacións do plan, permitindo levar a cabo as medidas axeitadas para evitalos e correxilos.</p>
    <p>Por iso, a promotora do plan parcial deberá remitir ao órgano substantivo, o Concello de Carballo, un informe de seguimento ambiental con base no sinalado na declaración ambiental estratéxica ou no informe ambiental estratéxico, emitido polo órgano ambiental, Secretaría Xeral de Calidade e Avaliación Ambiental, CMAOT, Xunta de Galicia.</p>
    <p>O informe de seguimento ambiental versará sobre o cumprimento das determinacións e medidas correctoras especificadas na declaración ou informe ambiental estratéxico.</p>
    <p>O programa de seguimento ambiental deberá conter as medidas de seguimento ambiental precisas para dar cumprimento ás determinacións establecidas polo órgano ambiental. Neste programa integraranse as actuacións de seguimento ambiental e o control das obras.</p>
    <p>O programa de seguimento ambiental responderá aos seguintes criterios:</p>
    <p>– Determinación do responsable ou responsables do seguimento.</p>
    <p>– Identificar os indicadores para avaliar os distintos aspectos ambientais.</p>
    <p>– Fixar a periodicidade e os valores límite nos indicadores propostos.</p>
    <p>– Establecemento periódico dos informes técnicos (anual, desde o comenzo da execución).</p>
    <p>1. Indicadores ambientais.</p>
    <table>
     <tbody>
      <tr>
       <td colspan="2">Variable: todas as variables</td>
      </tr>
      <tr>
       <td colspan="2">Fase: proxecto</td>
      </tr>
      <tr>
       <td colspan="2">Indicador: cumprimento das medidas desenvolvidas no PP do sector de solo urbanizable SUR-D/S-I4/AR S-I4</td>
      </tr>
      <tr>
       <td>Descrición</td>
       <td>Transposición e/ou desenvolvemento das medidas á normativa do plan parcial e proxecto de urbanización</td>
      </tr>
      <tr>
       <td>Unidade de medida</td>
       <td>-</td>
      </tr>
      <tr>
       <td>Fonte de datos</td>
       <td>Normativa do PP e proxecto de urbanización (promotora)</td>
      </tr>
      <tr>
       <td>Método de cálculo</td>
       <td>-</td>
      </tr>
      <tr>
       <td>Situación estimada</td>
       <td>Inclusión das medidas propostas na normativa. No caso de non incluílas, realizarase unha xustificación razoada e a inclusión doutras medidas ambientais compensatorias</td>
      </tr>
     </tbody>
    </table>
    <p>Destácanse os seguintes indicadores: </p>
    <table>
     <tbody>
      <tr>
       <td colspan="2">Variable: patrimonio natural</td>
      </tr>
      <tr>
       <td colspan="2">Fase: obra</td>
      </tr>
      <tr>
       <td colspan="2">Indicador: conservación da área de amortecemento do río Anllóns</td>
      </tr>
      <tr>
       <td>Descrición</td>
       <td>Superficie dedicada a zona verde ao sur do sector</td>
      </tr>
      <tr>
       <td>Unidade de medida</td>
       <td>% superficie de zona verde real/superficie zona verde plantexada (6.668 m²)</td>
      </tr>
      <tr>
       <td>Fonte de datos</td>
       <td>-</td>
      </tr>
      <tr>
       <td>Situación de partida</td>
       <td>Non existe zona verde</td>
      </tr>
      <tr>
       <td>Método de cálculo</td>
       <td>-</td>
      </tr>
      <tr>
       <td>Situación estimada</td>
       <td>100 %</td>
      </tr>
     </tbody>
    </table>
    <table>
     <tbody>
      <tr>
       <td colspan="2">Variable: patrimonio natural</td>
      </tr>
      <tr>
       <td colspan="2">Fase: obra</td>
      </tr>
      <tr>
       <td colspan="2">Indicador: estado da vexetación na zona meridional</td>
      </tr>
      <tr>
       <td>Descrición</td>
       <td>Este indicador dá información sobre o estado da vexetación existente no sector e no seu contorno inmediato</td>
      </tr>
      <tr>
       <td>Unidade de medida</td>
       <td>-</td>
      </tr>
      <tr>
       <td>Fonte de datos</td>
       <td>Promotora</td>
      </tr>
      <tr>
       <td>Situación de partida</td>
       <td>Reportaxe fotográfica da vexetación previa ao inicio da obra</td>
      </tr>
      <tr>
       <td>Método de cálculo</td>
       <td></td>
      </tr>
      <tr>
       <td>Situación estimada</td>
       <td>Ausencia de afección na vexetación</td>
      </tr>
     </tbody>
    </table>
    <table>
     <tbody>
      <tr>
       <td colspan="2">Variable: ocupación do solo-ciclo hídrico</td>
      </tr>
      <tr>
       <td colspan="2">Fase: obra</td>
      </tr>
      <tr>
       <td colspan="2">Indicador: permeabilidade do solo público (vías, beirarrúas, zonas verdes, etc.)</td>
      </tr>
      <tr>
       <td>Descrición</td>
       <td>A proporción de solo permeable nos sectores debe garantir a continuidade das superficies verdes e a creación de boas estruturas para o correcto desenvolvemento dos ecosistemas naturais</td>
      </tr>
      <tr>
       <td>Unidade de medida</td>
       <td>Porcentaxe de pavimentos permeables (dotacións, espazos libres, vías, aparcadoiros, etc.) ou zonas verdes (m²)/superficie total do sector de uso público</td>
      </tr>
      <tr>
       <td>Fonte de datos</td>
       <td>-</td>
      </tr>
      <tr>
       <td>Situación de partida</td>
       <td>Actualmente case a totalidade é solo permeable</td>
      </tr>
      <tr>
       <td>Método de cálculo</td>
       <td></td>
      </tr>
      <tr>
       <td>Situación estimada</td>
       <td>Maior do 70 % de solos permeables</td>
      </tr>
     </tbody>
    </table>
    <table>
     <tbody>
      <tr>
       <td colspan="2">Variable: solo</td>
      </tr>
      <tr>
       <td colspan="2">Fase: obra</td>
      </tr>
      <tr>
       <td colspan="2">Indicador: superficie ocupada</td>
      </tr>
      <tr>
       <td>Descrición</td>
       <td>Informa sobre se se axustou a superficie de ocupación con respecto ao establecido no PP</td>
      </tr>
      <tr>
       <td>Unidade de medida</td>
       <td>m²</td>
      </tr>
      <tr>
       <td>Situación de partida</td>
       <td>Datos de superficie definidos no plan</td>
      </tr>
      <tr>
       <td>Fonte de datos</td>
       <td>Memoria do Plan parcial</td>
      </tr>
      <tr>
       <td>Método de cálculo</td>
       <td>Elaboración de planimetría durante o desenvolvemento do PP</td>
      </tr>
      <tr>
       <td>Situación estimada</td>
       <td>Ausencia de incremento da superficie de ocupación con respecto ao previsible inicialmente</td>
      </tr>
     </tbody>
    </table>
    <table>
     <tbody>
      <tr>
       <td colspan="2">Variable: enerxía</td>
      </tr>
      <tr>
       <td colspan="2">Fase: obra</td>
      </tr>
      <tr>
       <td colspan="2">Indicador: consumo de enerxía</td>
      </tr>
      <tr>
       <td>Descrición</td>
       <td>Este indicador dá información sobre o consumo final da enerxía das actuacións programados a raíz do desenvolvemento do plan</td>
      </tr>
      <tr>
       <td>Unidade de medida</td>
       <td>kW/ano</td>
      </tr>
      <tr>
       <td>Fonte de datos</td>
       <td>Promotora, facturas de consumo enerxético (luz, gas, etc.)</td>
      </tr>
      <tr>
       <td>Método de cálculo</td>
       <td>Sumatorio das facturas de consumo de enerxía ao longo do desenvolvemento das actuacións do plan</td>
      </tr>
      <tr>
       <td>Situación estimada</td>
       <td>Tendencia ao incremento de consumo de enerxía, considerando que se trata dunha situación temporal e puntual</td>
      </tr>
     </tbody>
    </table>
    <table>
     <tbody>
      <tr>
       <td colspan="2">Variable: mobilidade</td>
      </tr>
      <tr>
       <td colspan="2">Fase: explotación</td>
      </tr>
      <tr>
       <td colspan="2">Indicador: desprazamentos realizados no sector e persoas que comparten vehículo</td>
      </tr>
      <tr>
       <td>Descrición</td>
       <td>Nº de desprazamentos derivados da actividade empresarial e o seu modo de transporte
        Nº de persoas que comparten vehículo</td>
      </tr>
      <tr>
       <td>Unidade de medida</td>
       <td>Nº de persoas x modo de transporte (a pé, bicicleta, vehículo privado, transporte colectivo, etc.)
        Nº de persoas que compartiron vehículo</td>
      </tr>
      <tr>
       <td>Fonte de datos</td>
       <td>Enquisa en campo ás distintas empresas que teñen actividade no sector</td>
      </tr>
      <tr>
       <td>Método de cálculo</td>
       <td>% (superficie viaria peonil ou carril-bici/superficie viaria pública total, sen prazas de aparcadoiro)</td>
      </tr>
      <tr>
       <td>Situación estimada</td>
       <td></td>
      </tr>
     </tbody>
    </table>
    <table>
     <tbody>
      <tr>
       <td colspan="2">Variable: atmosfera-cambio climático</td>
      </tr>
      <tr>
       <td colspan="2">Fase: funcionamento</td>
      </tr>
      <tr>
       <td colspan="2">Indicador: emisións de ruído</td>
      </tr>
      <tr>
       <td>Descrición</td>
       <td>Informa sobre os niveis sonoros do ámbito de actuación</td>
      </tr>
      <tr>
       <td>Unidade de medida</td>
       <td>D(BA)</td>
      </tr>
      <tr>
       <td>Fonte de datos</td>
       <td>Estudo preoperacional de emisións acústicas ou mapas estratéxicos de ruído se o municipio de Carballo o desenvolvese</td>
      </tr>
      <tr>
       <td>Método de cálculo</td>
       <td>Medición de índices acústicos no ámbito da modificación puntual conforme o procedemento establecido no Real decreto 1367/2007</td>
      </tr>
      <tr>
       <td>Situación estimada</td>
       <td>Mantemento do índice de ruído con respecto á situación preoperacional</td>
      </tr>
     </tbody>
    </table>
    <table>
     <tbody>
      <tr>
       <td colspan="2">Variable: atmosfera-cambio climático</td>
      </tr>
      <tr>
       <td colspan="2">Indicador: emisións á atmosfera de orixe industrial (só aqueles que presenten actividade industrial)</td>
      </tr>
      <tr>
       <td>Descrición</td>
       <td>Volume de emisións á atmosfera xeradas polas instalacións de produción industrial no concello. Este indicador recolle as emisións de gases efecto invernadoiro (GEI)</td>
      </tr>
      <tr>
       <td>Unidade de medida</td>
       <td>T/ano</td>
      </tr>
      <tr>
       <td>Fonte de datos</td>
       <td>Rexistro Estatal de Emisións e Fontes Contaminantes EPER-PRTR</td>
      </tr>
      <tr>
       <td>Método de cálculo</td>
       <td>-</td>
      </tr>
     </tbody>
    </table>
    <table>
     <tbody>
      <tr>
       <td colspan="2">Variable: ciclo de materiais</td>
      </tr>
      <tr>
       <td colspan="2">Fase: obra</td>
      </tr>
      <tr>
       <td colspan="2">Indicador: xestión de residuos</td>
      </tr>
      <tr>
       <td>Descrición</td>
       <td>Este indicador dá información sobre a cantidade total de residuos xerados nas actuacións do plan parcial</td>
      </tr>
      <tr>
       <td>Unidade de medida</td>
       <td>m3</td>
      </tr>
      <tr>
       <td>Fonte de datos</td>
       <td>Promotora</td>
      </tr>
      <tr>
       <td>Método de cálculo</td>
       <td>Reconto das toneladas de residuos xerados ao finalizar as actuacións da modificación puntual</td>
      </tr>
      <tr>
       <td>Situación estimada</td>
       <td>Xestión de residuos conforme a súa tipoloxía e mediante xestores autorizados e ausencia de variacións na previsión da xeración de residuos con respecto ao dato inicial</td>
      </tr>
     </tbody>
    </table>
    <table>
     <tbody>
      <tr>
       <td colspan="2">Variable: calidade de vida</td>
      </tr>
      <tr>
       <td colspan="2">Fase: obra e funcionamento</td>
      </tr>
      <tr>
       <td colspan="2">Indicador: servizos públicos existentes (abastecemento, saneamento, recollida de lixo, etc.)</td>
      </tr>
      <tr>
       <td>Descrición</td>
       <td>Este indicador dá información sobre as queixas da poboación derivadas ausencia de servizos públicos ou servizos deficitarios</td>
      </tr>
      <tr>
       <td>Unidade de medida</td>
       <td>Nº de queixas veciñais polos servizos existentes</td>
      </tr>
      <tr>
       <td>Fonte de datos</td>
       <td>Concello de Carballo</td>
      </tr>
      <tr>
       <td>Método de cálculo</td>
       <td>-</td>
      </tr>
      <tr>
       <td>Situación estimada</td>
       <td>Ausencia de queixas da poboación residente nos sectores</td>
      </tr>
     </tbody>
    </table>
    <table>
     <tbody>
      <tr>
       <td>Actualización dos indicadores:
        Os indicadores do proxecto son de carácter puntual, en función da súa redacción.
        Os indicadores de fase de obra estableceranse nunha periodicidade anual.
        Os indicadores de funcionamento realizaranse nun período de 5 anos.</td>
      </tr>
     </tbody>
    </table>
    <p>2. Emisións de informes de seguimento.</p>
    <p>O obxetivo da emisión de informes é o de valorar a eficacia das accións realizadas para cada unha das variables que se verán afectadas, e poder tomar as decisións que procedan.</p>
    <p>Estos indicadores rexistraranse nunha serie de fichas modelo e informes que dependerán do desenvolvemento do sector.</p>
    <p>3. Divulgación de informes.</p>
    <p>Os informes serán remitidos ao órgano ambiental, indicando a evolución ou tendencia dos resultados e indicando a adecuación de cada indicador, intentando con isto detectar as tendencias negativas destes.</p>
    <p>O documento aprobado definitivamente poderá consultarse na páxina web do concello na seguinte ligazón: http://www.carballo.org/media/documentos/aprobacion_definitiva_calvo.pdf </p>
    <p>A normativa e as ordenanzas reguladores deste plan parcial publicaranse no <em>Boletín Oficial </em>da provincia e remitirase o documento, debidamente dilixenciado, en formato dixital, á Consellería de Medio Ambiente e Ordenación do Territorio, para os efectos da súa inscrición no Rexistro de Planeamento Urbanístico de Galicia, segundo o disposto no artigo 88 da Lei 2/2016, do solo de Galicia, e no artigo 212.2 do regulamento da citada lei.</p>
    <p>Carballo, 23 de xaneiro de 2020</p>
    <footer><p>Evencio Ferrero Rodríguez<br>Alcalde</p></footer>

