---
date: '2020-02-27'
id: C3K1-180220-0001
page: 13721
number: 39
agency: Consellería de Sanidade
section: II. Autoridades e persoal. a) Cesamentos.
title: >-
  ORDE do 13 de febreiro de 2020 de cesamento dunha persoa membro do Consello de
  Bioética de Galicia.
range: Orde
url: >-
  https://www.xunta.gal/dog/Publicados/2020/20200227/AnuncioC3K1-180220-0001_gl.html
---
<p>Olivia Díez Lindín dirixe escrito á Secretaría Xeral Técnica da Consellería de Sanidade, o día 30 de xaneiro de 2020 mediante o que comunica a súa renuncia como membro do Consello de Bioética de Galicia.</p>
    <p>Antecedentes.</p>
    <p>A Orde do 16 de outubro de 2015 pola que se regulan as funcións, a composición e o funcionamento do Consello de Bioética de Galicia foi obxecto de publicación no <em>Diario Oficial de Galicia</em> do día 27 de outubro.</p>
    <p>Mediante a Orde do 16 de novembro de 2015 nomeáronse os membros integrantes do Consello de Bioética de Galicia (DOG do 23 de novembro), entre os cales figuraba como membro a citada Olivia Díez Lindín.</p>
    <p>Consideracións legais e técnicas.</p>
    <p>De conformidade co parágrafo II do número 1 do artigo 3 da Orde do 16 de outubro de 2015, «Os membros do Consello de Bioética de Galicia serán nomeados e cesados pola persoa titular da consellería con competencias en materia de sanidade por un período de tres anos, prorrogables por outro período de igual duración. Tanto o nomeamento como o cesamento serán publicados no <em>Diario Oficial de Galicia»</em>.</p>
    <p>O artigo 8 establece que unha das causas de cesamento dos membros do Consello é «a renuncia expresa presentada por escrito ante a persoa titular da Presidencia do Consello».</p>
    <p>Pola súa banda, no que atinxe á súa composición numérica, segundo dispón o referido número 1 do artigo 3 da orde, «O Consello de Bioética de Galicia estará integrado por un máximo de vinte membros, que deberán dispor de titulación en Ciencias da Saúde, Humanidades ou Ciencias Xurídicas e Sociais. Polo menos a metade deles deberá ter formación en bioética».</p>
    <p>Na actualidade, a composición do Consello axústase ao citado tope numérico.</p>
    <p>Logo de ver o que se expuxo, </p>
    <h2>ACORDO:</h2>
    <p>O cesamento de Olivia Díez Lindín, por petición propia, como membro do Consello de Bioética de Galicia.</p>
    <p>Santiago de Compostela, 13 de febreiro de 2020 </p>
    <footer><p>Jesús Vázquez Almuíña<br>Conselleiro de Sanidade</p></footer>

