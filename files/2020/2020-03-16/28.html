---
date: '2020-03-16'
id: CA01-050320-0002
page: 16599
number: 52
agency: Consellería de Facenda
section: VI. Anuncios. a) Administración autonómica.
title: >-
  RESOLUCIÓN do 4 de marzo de 2020, da Secretaría Xeral Técnica e do Patrimonio
  da Consellería de Facenda, pola que se declara a Comunidade Autónoma de
  Galicia herdeira ab intestato de Josefa Patiño Barral.
range: Cédula
url: >-
  https://www.xunta.gal/dog/Publicados/2020/20200316/AnuncioCA01-050320-0002_gl.html
---
<p>Antecedentes.</p>
    <p>Por Resolución do 25 de marzo de 2019 acordouse a incoación do procedemento administrativo para a declaración da Comunidade Autónoma de Galicia como herdeira ab intestato de Josefa Patiño Barral (ABI/2018/0005). </p>
    <p>A citada resolución publicouse no <em>Boletín Oficial del Estado </em>(supl. N. nº 90, do 15.4.2019), no <em>Diario Oficial de Galicia</em> (DOG nº 71, do 11.4.2019), na páxina web da Consellería de Facenda, e foi exposta nos taboleiros de anuncios dos concellos de Oleiros e Vigo por prazo non inferior a un mes. </p>
    <p>Constan no expediente os correspondentes certificados de defunción e derradeiras vontades relativos á persoa causante, nos cales se acredita o seu falecemento, o 6 de marzo de 2014 no municipio de Vigo, e que aínda que tiña outorgado testamento, este resoltou ineficaz pola premoriencia dos instituídos. Así mesmo, figura igualmente incorporado certificado do seu empadroamento no Concello de Vigo, co que queda xustificada a súa veciñanza civil galega. </p>
    <p>Non se teñen recibido alegacións, documentos ou outros elementos de xuízo que cuestionen a sucesión a favor da Administración autonómica, o que corrobora o informe emitido para o efecto pola Policía Autonómica de Galicia e as manifestacións de terceiras persoas unidas ao expediente. </p>
    <p>Das consultas efectuadas perante o Catastro inmobiliario, no Índice xeral informatizado de predios e dereitos do Rexistro da Propiedade e no Rexistro Xeral de Contratos de Seguros de Cobertura de Falecemento, así como da información acadada de diferentes entidades bancarias e por outras fontes, determinouse, en principio, que ao menos forman parte do caudal hereditario da persoa finada os bens e dereitos que se adxudican no punto segundo desta resolución, sen prexuízo da inclusión na herdanza daqueles outros que se identifiquen con posterioridade a esta declaración como de titularidade da persoa causante.</p>
    <p>A Asesoría Xurídica da Consellería de Facenda emitiu informe sobre a adecuación e suficiencia das actuacións practicadas para a declaración da Comunidade Autónoma como herdeira ab intestato da persoa causante. </p>
    <p>Fundamentos xurídicos.</p>
    <p>Lei 2/2006, do 14 de xuño, de dereito civil de Galicia, artigos 267 e seguintes. </p>
    <p>Código civil, artigos 657 e seguintes.</p>
    <p>Lei 33/2003, do 3 de novembro, do patrimonio das administracións públicas, artigos 20.6, 20.bis e 20.ter.1.</p>
    <p>Lei 5/2011, do 30 de setembro, do patrimonio da Comunidade Autónoma de Galicia, artigos 4 e 56.</p>
    <p>Decreto 94/1999, do 25 de marzo, sobre réxime administrativo da sucesión intestada a favor da Comunidade Autónoma de Galicia.</p>
    <p>Lei 39/2015, do 1 de outubro, do procedemento administrativo común das administracións públicas.</p>
    <p>Decreto 30/2017, do 30 de marzo, polo que se establece a estrutura orgánica da Consellería de Facenda, artigos 4 e 7.</p>
    <p>Segundo o anterior,</p>
    <h2>RESOLVO:</h2>
    <p>Primeiro. Declarar a Comunidade Autónoma de Galicia única e universal herdeira ab intestato de Josefa Patiño Barral, con DNI 32157868G, entendendo legalmente aceptada a herdanza a beneficio de inventario.</p>
    <p>Segundo. Adxudicar á Administración autonómica os seguintes bens e dereitos da herdanza identificados:</p>
    <p>a) Inmobles urbanos:</p>
    <p>– Metade do dominio da casa composta de baixo comercial e tres pisos interiores e outros tres exteriores, cun total de seis vivendas, sinalada co nº 74 da rúa Capitán Cortés, hoxe rúa México nº 62, da cidade de Vigo. Ocupa con inclusión do destinado a patios a superficie de 177,30 m2. Estrema: oeste ou traseira, con herdeiros de José María Millán, en liña de nove metros; leste ou fronte, en igual lonxitude de nove metros coa rúa Capitán Cortés; norte ou dereita, con parede medianeira de Manuel Rodríguez Táboas; e sur ou esquerda, nunha lonxitude de dezanove metros con noventa e catro centímetros, co resto do predio de que se segrega. Non constan cargas nin gravames.</p>
    <p>Referencia catastral: 3456812NG2735N0001RK.</p>
    <p>Valor catastral: 220.097,02 euros.</p>
    <p>Inscrición rexistral: Rexistro da Propiedade de Vigo nº 1, tomo 124, libro 124, folio 199, predio nº 12319.</p>
    <p>b) Inmobles rústicos:</p>
    <p>– Metade do dominio do labradío chamado Granxas do Penedo, no fondal do lugar de Pousada, municipio e parroquia de Oleiros (A Coruña), que mide 2.414 m2-2.468 m2 segundo o Catastro. Estrema: norte, parcela de María del Carmen Ordóñez Pernas; sur e leste, Antonio Fernández; e oeste, parcela da viúva de Manuel Rodríguez. Gravada con servidume de paso.</p>
    <p>Referencia catastral: 15059A018001000000TX.</p>
    <p>Valor catastral: 493,47 euros.</p>
    <p>Inscrición rexistral: Rexistro da Propiedade da Coruña nº 3, tomo 891, libro 248, folio 1, predio nº 21168.</p>
    <p>– Parcela nº 114 do polígono 18 do Catastro inmobiliario (Pinar), no municipio de Oleiros (A Coruña), de 3.291 m2 de superficie. Estrema: norte, parcelas nº 119 e 120 do Catastro; sur, camiño; leste, parcela nº 113; e oeste parcela nº 115 do Catastro. Non constan cargas nin gravames.</p>
    <p>Referencia catastral: 15059A018001140000TY.</p>
    <p>Valor catastral: 341,48 euros.</p>
    <p>Non consta inscrición rexistral.</p>
    <p>– Parcela nº 332 do polígono 18 do Catastro inmobiliario (Pousada), no municipio de Oleiros (A Coruña), de 2.954 m2 de superficie, de forma triangular. Estrema: leste, parcelas nº 330, 327, 326 e 325 do Catastro; sur, parcela nº 324; e oeste, parcelas nº 333, 334 e 335. Non constan cargas nin gravames.</p>
    <p>Referencia catastral: 15059A018003320000TU.</p>
    <p>Valor catastral: 590,68 euros.</p>
    <p>Non consta inscrición rexistral.</p>
    <p>c) Contratos e outros efectos bancarios:</p>
    <p>– Abanca, depósito a prazo: 2080 0064 98 3810011996. </p>
    <p>– Abanca, conta de aforro: 2080 0064 90 3000070046. </p>
    <p>– BBVA, conta de aforro: 0182 6631 81 0201552487.</p>
    <p>– Banco Santander, S.A., conta de aforro: 0049 2731 27 94051612.</p>
    <p>– Banco Santander, S.A., depósito a prazo: 0049 2731 30 24023805.</p>
    <p>Terceiro. Publicar a presente resolución no <em>Boletín Oficial del Estado</em>, no <em>Diario Oficial de Galicia</em> e na páxina web da Consellería de Facenda, área temática de Patrimonio, Anuncios, que se pode consultar na ligazón http://www.conselleriadefacenda.es/areas-tematicas/patrimonio/anuncios</p>
    <p>Unha copia desta resolución será remitida para a súa exposición pública, por prazo non inferior a un mes, no taboleiro de anuncios dos concellos de Oleiros e Vigo.</p>
    <p>Esta resolución poderá ser impugnada por infracción das normas sobre competencia e procedemento mediante recurso de alzada, no prazo dun mes, perante o conselleiro de Facenda, de conformidade cos artigos 112.1, 114 e 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Os que se consideren prexudicados en canto ao seu mellor dereito á herdanza ou noutros dereitos de carácter civil por esta declaración ou pola adxudicación de bens a favor da Comunidade Autónoma de Galicia que se contén nesta resolución poderán exercer as accións pertinentes perante o órgano da xurisdición civil correspondente.</p>
    <p>Santiago de Compostela, 4 de marzo de 2020</p>
    <footer><p>Mª Socorro Martín Hierro<br>Secretaria xeral técnica e do Patrimonio da Consellería de Facenda</p></footer>

