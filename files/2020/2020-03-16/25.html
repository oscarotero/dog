---
date: '2020-03-16'
id: G0007-210220-0001
page: 16593
number: 52
agency: Xulgado do Social número 3 de Santiago de Compostela
section: V. Administración de xustiza.
title: EDICTO (DSP 415/2019).
range: Edicto
url: >-
  https://www.xunta.gal/dog/Publicados/2020/20200316/AnuncioG0007-210220-0001_gl.html
---
<p>Eu, María Iria Román Vidarte, letrada da Administración de xustiza do Xulgado do Social número 3 de Santiago de Compostela, fago saber que no procedemento DSP 415/2019 deste xulgado do social, seguido por instancia de Eligio Cancela Prego contra Lucxu World, S.L., Vigtgo Telecomunicaciones, S.L., Fondo de Garantía Salarial, sobre despedimento, se acordou citar a Lucxu World, S.L., en paradoiro descoñecido, para que compareza na sala de vistas deste Xulgado do Social número 3, situado na rúa Berlín, s/n, polígono das Fontiñas, 15707 Santiago de Compostela, o día 24 de marzo de 2020, ás 11.25 horas, co fin de celebrar o acto de conciliación, ante a letrada da Administración de xustiza e, en caso de non avinza, o mesmo día 24 de marzo de 2020, ás 11.30 horas, ao acto do xuízo, ante a maxistrada xuíza deste xulgado. Poderá comparecer persoalmente ou mediante persoa legalmente apoderada e deberá acudir con todos os medios de proba de que se intente valer, coa advertencia de que é única convocatoria e que estes actos non se suspenderán por falta inxustificada de asistencia. </p>
    <p>Fáiselle saber que ten ao seu dispor na oficina xudicial deste xulgado a cédula de citación, a copia da demanda e o decreto da súa admisión, e demais resolucións e documentos que constan no procedemento.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>En caso de que pretenda comparecer no acto de xuízo asistido de avogado ou representado tecnicamente por graduado social colexiado, ou representado por procurador, porá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo co obxecto de que, unha vez trasladada esta intención ao demandante, poida este estar representado tecnicamente por graduado social colexiado, ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de se valer no acto de xuízo de avogado, procurador ou graduado social colexiado.</p>
    <p>E para que lle sirva de citación a Lucxu World, S.L., así como para a súa publicación no Diario Oficial de Galicia e colocación no taboleiro de anuncios, expido esta cédula. </p>
    <p>Santiago de Compostela, 17 de febreiro de 2020</p>
    <footer><p>A letrada da Administración de xustiza</p></footer>

