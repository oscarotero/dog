---
date: '2020-06-12'
id: G0424-260520-0004
page: 23369
number: 114
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ACORDO do 25 de maio de 2020, da Xefatura Territorial da Coruña, polo que se
  somete a información pública a solicitude de autorización administrativa
  previa, de construción e declaración de utilidade pública, en concreto, dunha
  instalación de distribución eléctrica no concello da Coruña (expediente-e
  IN407A 2020/089-1).
range: Acordo
url: >-
  https://www.xunta.gal/dog/Publicados/2020/20200612/AnuncioG0424-260520-0004_gl.html
---
<p>Expediente-e: IN407A 2020/089-1.</p>
    <p>Solicitante: UFD Distribución Electricidad, S.A.</p>
    <p>Denominación: reforzo da LMT EIR721 alimentación Begano-Alfonso Molina, no lugar de Pedralonga.</p>
    <p>Concello: A Coruña.</p>
    <p>Características técnicas:</p>
    <p>– Liña eléctrica de media tensión aérea a 15 kV (actuación número 1), cunha lonxitude de 134 m, coa orixe no apoio número D16 existente da LMT EIR721 (expediente 9.912), condutor tipo LA-110 mm2 Al e remate no apoio número D16/2 proxectado, que substitúe o existente da LMT EIR721.</p>
    <p>– Liña eléctrica de media tensión aérea a 15 kV (actuación número 2), cunha lonxitude de 25 m, coa orixe no apoio número D16-1 proxectado da LMT EIR721, condutor tipo LA-56 mm2 Al e remate no apoio número D16-1-1 existente de formigón da LMT EIR721 no treito da derivada ao CT Escorial (expediente 429/09).</p>
    <p>Lexislación de aplicación:</p>
    <p>1. Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>2. Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>3. Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>4. Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>5. Resolución do 19 de febreiro de 2014, pola que se aproba o procedemento de autorización administrativa de construción, de acordo co previsto na Lei 24/2013, do 26 de decembro, do sector eléctrico (DOG núm. 54, do 19 de marzo de 2014).</p>
    <p>6. Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>7. Decreto do 26 de abril de 1957 polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>A relación concreta e individualizada dos bens e dereitos afectados que se considera de necesaria expropiación figura no anexo que se xunta con este acordo.</p>
    <p>A declaración de utilidade pública, segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>Todas aquelas persoas ou entidades que se consideren afectadas poderán examinar o expediente e presentar alegacións no Servizo de Enerxía e Minas da Xefatura Territorial de Economía, Emprego e Industria, sito na rúa Vicente Ferrer, número 2, 2º andar, 15071 A Coruña, no prazo de vinte días a partir do día seguinte ao da última publicación deste acordo.</p>
    <p>Así mesmo, para dar cumprimento ao disposto no artigo 44 da Lei 39/2015, do 1 de outubro, cando as persoas propietarias ou titulares de dereitos sobre predios afectados sexan descoñecidas, se ignore o lugar de notificación ou ben, intentada esta, non se puidese efectuar, a notificación farase por medio dun anuncio publicado no <em>Boletín Oficial del Estado</em>.</p>
    <p>A Coruña, 25 de maio de 2020</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <p>Expediente-e: IN407A 2020/89-1.</p>
    <p>Solicitante: UFD Distribución Electricidad, S.A.</p>
    <p>Denominación: reforzo da LMT EIR721 alimentación Begano-Alfonso Molina, no lugar de Pedralonga.</p>
    <p>Concello: A Coruña.</p>
    <h3>Relación de propietarias/os, bens e dereitos afectados</h3>
    <p>Número de predio: 3.</p>
    <p>Lugar: Campus Universitario.</p>
    <p>Cultivo: urbana.</p>
    <p>Propietaria/o: descoñecida/o.</p>
    <p>Afección de solo por servidume de paso de enerxía eléctrica:</p>
    <p>• metros lineais aéreos: 10,0.</p>
    <p>• m2 aéreos: 190,0.</p>
    <p>Número de predio: 4.</p>
    <p>Lugar: rúa da Felga.</p>
    <p>Cultivo: urbana.</p>
    <p>Propietaria/o: herdeiras/os de Juan Veira Fernández.</p>
    <p>Afección de solo por servidume de paso de enerxía eléctrica:</p>
    <p>• m2 aéreos: 190,0.</p>
    <p>Número de predio: 5.</p>
    <p>Lugar: Campus Universitario.</p>
    <p>Cultivo: urbana.</p>
    <p>Propietaria/o: herdeiras/os de José Fernández Fernández.</p>
    <p>Afección de solo en pleno dominio:</p>
    <p>• apoio número: D16-2.</p>
    <p>• m2: 2,0.</p>
    <p>Afección de solo por servidume de paso de enerxía eléctrica:</p>
    <p>• metros lineais aéreos: 2,0.</p>
    <p>• m2 aéreos: 35,0.</p>
    <p>Número de predio: 7.</p>
    <p>Lugar: rúa da Felga.</p>
    <p>Cultivo: urbana.</p>
    <p>Propietaria/o: herdeiras/os de José Veira Núñez.</p>
    <p>Afección de solo por servidume de paso de enerxía eléctrica:</p>
    <p>• metros lineais aéreos: 5,0.</p>
    <p>• m2 aéreos: 79,0.</p>

