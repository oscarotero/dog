---
date: '2020-06-12'
id: G0533-040620-0001
page: 23138
number: 114
agency: Consellería de Infraestruturas e Mobilidade
section: III. Outras disposicións.
title: >-
  ACORDO do 4 de xuño de 2020, da Dirección Xeral de Mobilidade, polo que se
  establece a primeira expansión territorial do ámbito de aplicación da tarifa
  específica Xente Nova no transporte público interurbano da competencia da
  Xunta de Galicia.
range: Acordo
url: >-
  https://www.xunta.gal/dog/Publicados/2020/20200612/AnuncioG0533-040620-0001_gl.html
---
<p>A Orde do 18 de decembro de 2019 pola que se regula a tarifa específica Xente Nova no transporte público interurbano da competencia da Xunta de Galicia, da Consellería de Infraestruturas e Mobilidade, publicada no DOG núm. 248, do 31 de decembro, ampliou o ámbito de idade das persoas beneficiarias ata os 20 anos incluídos e, ademais, preveu a expansión territorial da tarifa Xente Nova dispoñendo que a dirección xeral competente en materia de transportes acordará, logo da tramitación contable oportuna, as datas das sucesivas ampliacións deste ámbito territorial ata abranguer a totalidade da comunidade autónoma, consonte o posibilite a dispoñibilidade de sistemas de cancelación a bordo dos medios de transporte.</p>
    <p>Xa que logo, a expansión territorial da tarifa Xente Nova require dunha adaptación tecnolóxica por parte das empresas que prestan os servizos de transporte nas zonas correspondentes; a maiores, esta adaptación debe ser acompañada tamén doutras actuacións co fin de achegar ás persoas usuarias a rede de comercialización da tarxeta TMG Xente Nova, a través da que se xestiona a dita tarifa.</p>
    <p>Consonte co indicado na citada Orde do 31 de decembro de 2019, a tarifa Xente Nova resulta inicialmente de aplicación no ámbito das denominadas áreas de transporte metropolitano de Galicia, constituídas polo conxunto de concellos situados nos contornos das cidades da Coruña, Ferrol, Lugo, Santiago de Compostela e Vigo que decidiron incorporarse ao plan de transporte metropolitano impulsado pola Xunta de Galicia.</p>
    <p>O 13 de marzo de 2020 publicouse no Diario Oficial de Galicia número 50 o Acordo do 11 de marzo de 2020, da Dirección Xeral de Mobilidade, polo que se establece a primeira expansión territorial do ámbito de aplicación da tarifa específica Xente Nova no transporte público interurbano da competencia da Xunta de Galicia, que prevía a previsión de aplicación da tarifa Xente Nova a partir do 23 de marzo de 2020. </p>
    <p>Con data do 14 de marzo de 2020 publicouse no Boletín Oficial del Estado o Real decreto 463/2020, do 14 de marzo, polo que se declara o estado de alarma para a xestión da situación de crise sanitaria ocasionada polo COVID-19, que entrou en vigor no mesmo momento da súa publicación. </p>
    <p>Como consecuencia da dita situación, foi necesario deixar sen efecto o Acordo do 11 de marzo de 2020 ao resultar pouco acorde coas restricións establecidas a implantación dunha medida de expansión territorial da tarifa Xente Nova no transporte público interurbano, cuxo obxectivo é precisamente o contrario, facilitar a mobilidade da xuventude. </p>
    <p>Na actualidade, dada a situación da emerxencia sanitaria e das medidas de desescalada en que é posible unha maior mobilidade, tanto polos motivos que a xustifican como en relación co ámbito territorial permitido, e tendo en conta que o pagamento con tarxeta constitúe un medio de prevención de transmisión do COVID-19, máis seguro que o pagamento en efectivo, procede dar novamente efectos á expansión prevista e que tivo que ser suspendida por mor da crise sanitaria.</p>
    <p>Tal como se sinalaba no Acordo do 11 de marzo de 2020 é preciso ter en conta que unha parte significativa das empresas que prestan servizos de transporte nos dous ámbitos territoriais equivalentes en que non se implantou o Plan de transporte metropolitano, Pontevedra e Ourense, adiantaron os traballos para a dispoñibilidade de máquinas canceladoras, e que nestes concellos xa resultará posible a comercialización da TMG Xente Nova, procede incorporalos a unha primeira expansión territorial da tarifa Xente Nova. Xunto cos ditos ámbitos territoriais, o feito de que os servizos de transporte público do conxunto da provincia de Ourense son explotados por contratos adxudicados no marco do Plan de transporte público de Galicia, defínese un ámbito que resulta igualmente viable integrar nesta primeira expansión territorial.</p>
    <p>Finalmente, esta expansión efectúase sobre ámbitos territoriais en que xunto coas concesións de servizos de transporte público máis significativas en volume de tráficos atendidos que xa dispoñen de sistemas de cancelación, conviven outras concesionarias que aínda están en proceso de incorporación destes sistemas, consonte cos prazos fixados nos pregos de condicións, feito que se ten en conta no presente acordo co fin de atender á próxima integración destas concesionarias.</p>
    <p>En virtude do exposto e de conformidade co establecido na Orde do 18 de decembro de 2019,</p>
    <h2>ACORDO:</h2>
    <p>Primeiro. Realizar, con efectos do 15 de xuño, unha primeira expansión do ámbito territorial de aplicación da tarifa Xente Nova, regulada pola Orde do 18 de decembro de 2019 pola que se regula a tarifa específica Xente Nova no transporte público interurbano da competencia da Xunta de Galicia da Consellería de Infraestruturas e Mobilidade (DOG núm. 248, do 31 de decembro), aos servizos de transporte público interurbano da titularidade da Xunta de Galicia que se desenvolvan na provincia de Ourense, así como aos que o fagan no conxunto de concellos do contorno de Pontevedra que figuran no anexo I deste acordo. </p>
    <p>Segundo. A posibilidade efectiva de acceder á tarifa Xente Nova estará condicionada á efectiva dispoñibilidade de máquinas canceladoras habilitadas para o pagamento coa TMG e a TMG Xente Nova por parte do conxunto de vehículos adscritos a cada concesión de servizos de transporte público de viaxeiros por estrada de uso xeral.</p>
    <p>Desde a data en que resultará efectiva a expansión consonte co indicado no punto anterior, esta dispoñibilidade abranguerá o conxunto de concesións que se incorporan como anexo II deste acordo, anexo que será publicado na páxina web da Dirección Xeral de Mobilidade e en bus.gal. As concesións de servizos de transporte público regular de viaxeiros por estrada de uso xeral que atenden tráficos nos ámbitos territoriais obxecto desta expansión e que non cumprirían no momento inicial o requisito de dispoñibilidade de sistemas de cancelación, son as incorporadas no anexo III deste acordo; a través daquelas páxinas web informarase das datas en que estas concesións incorporen os sistemas de cancelación e, polo tanto, nas que xa será aplicable a tarifa Xente Nova nas ditas concesións.</p>
    <p>Santiago de Compostela, 4 de xuño de 2020</p>
    <footer><p>Ignacio Maestro Saavedra<br>Director xeral de Mobilidade</p></footer>
    <h2>ANEXO I</h2>
    <p>Concellos da provincia de Pontevedra integrados nesta primeira expansión:</p>
    <p>– A Lama.</p>
    <p>– Barro.</p>
    <p>– Bueu.</p>
    <p>– Campo Lameiro.</p>
    <p>– Cerdedo-Cotobade.</p>
    <p>– Marín.</p>
    <p>– Moraña.</p>
    <p>– Poio.</p>
    <p>– Ponte Caldelas.</p>
    <p>– Pontevedra.</p>
    <p>– Sanxenxo.</p>
    <p>– Soutomaior.</p>
    <p>– Vilaboa.</p>
    <h2>ANEXO II</h2>
    <p>Concesións de servizos de transporte público regular de viaxeiros por estrada de uso xeral nas que a tarifa Xente Nova resultará de aplicación desde a data de efectividade desta primeira expansión:</p>
    <table>
     <thead>
      <tr>
       <td>Ámbito territorial</td>
       <td>Concesión</td>
       <td>Denominación</td>
       <td>Concesionario</td>
      </tr>
     </thead>
     <tbody>
      <tr>
       <td>Ourense</td>
       <td>XG600</td>
       <td>Comarca do Carballiño</td>
       <td>Empresa Montañesa, S.L., Rivera Bus, S.L., Bernárdez e Cía, S.L. e Autocares Pérez, S.A.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG601</td>
       <td>Comarca da Baixa Limia</td>
       <td>Empresa Gavilanes, S.L., Rutas 82, S.L., Antonio Salgado Pérez-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG602</td>
       <td>Leste da comarca de Allariz-Maceda</td>
       <td>Sociedad de Transportes, S.L. e Barcala Sanz, S.L.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG603</td>
       <td>Comarca de Terra de Celanova</td>
       <td>Sociedad de Transportes, S.L., Autos González, S.L., Barcala Sanz, S.L., Auto Industrial, S.A., Empresa Villalón, S.A., Aguas de Incio, S.A. e Eleuterio López y Cia, S.L.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG604</td>
       <td>Comarca do Ribeiro</td>
       <td>Autos González, S.L., Palacios Bus, S.L., Autocares Rodríguez Carballiño, S.L., Traviacar, S.L., Auto Industrial, S.A., Empresa Villalón, S.A., Aguas de Incio, S.A. e Eleuterio López y Cía, S.L.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG605</td>
       <td>Comarca de Ourense</td>
       <td>Minhobus-Transportes do Minho, S.U.L., Empresa Gavilanes, S.L.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG610</td>
       <td>Comarca de Viana</td>
       <td>Sociedad de Transportes, S.L., Agrupación de Transporte de Viajeros, S.A., Autos Bibey, S.L. e Rafael Pérez Vázquez-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG611</td>
       <td>Comarca da Limia</td>
       <td>Sociedad de Transportes, S.L., Barcala Sanz, S.L. e Autocares Reza, S.L.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG612</td>
       <td>Comarca de Valdeorras</td>
       <td>Barcala Sanz, S.L., Autobuses Urbanos de Ponferrada, S.A. e Agrupación de Transporte de Viajeros, S.A.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG613</td>
       <td>Comarcas de Terra de Caldelas e Terra de Trives</td>
       <td>Barcala Sanz, S.L., Palacios Bus, S.L. e Autocares Castro Caldelas, S.L.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG614</td>
       <td>Comarca de Verín</td>
       <td>Sociedad de Transportes, S.L., Autocares Guerra, S.L., Auto Industrial, S.A.U., Empresa Villalón, S.A.U., Castromil, S.A.U., Eleuterio López y Compañía, S.L.U., La Hispano Igualadina, S.L. e Vigo-Barcelona, S.A.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG615</td>
       <td>Oeste da comarca de Allariz-Maceda</td>
       <td>Sociedad de Transportes, S.L. e Barcala Sanz, S.L.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG622</td>
       <td>Norte das comarcas da Paradanta e O Condado</td>
       <td>Autos González, S.L., Empresa Viuda de J. Domínguez, S.L., Transportes La Unión, S.A., Autos Arcade, S.L., Gómez de Castro, S.A.U., Auto Industrial, S.A.U., Empresa Miño, S.L., Orense-Benavente, S.A. e La Hispano Igualadina, S.L.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG623</td>
       <td>Lugo-Ourense-Vigo, con anexos</td>
       <td>Auto Industrial, S.A.U., Empresa Villalón, S.A.U., Castromil, S.A.U., Eleuterio López y Compañía, S.L.U., Gómez de Castro, S.A.U., Vigo-Barcelona, S.A. e Aguas de Incio, S.A.U.-UTE, Lei 18/1982, do maio.</td>
      </tr>
      <tr>
       <td>Ourense</td>
       <td>XG644</td>
       <td>O Barco de Valdeorras-Monforte de Lemos-Ourense, con anexos</td>
       <td>Agrupación de Transporte de Viajeros, S.A., Palacios Bus, S.L., Luisa Rodríguez Núñez y Barcala Sanz, S.L.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG645</td>
       <td>Castro Caldelas-Monforte de Lemos, con anexos</td>
       <td>Palacios Bus, S.L., Autocares Castro Caldelas, S.L. e Barcala Sanz, S.L.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG666</td>
       <td>Termos municipais da Cañiza e Arbo</td>
       <td>Autos González, S.L., Autocares Meiriño, S.L., Empresa Viuda de J. Domínguez, S.L., Autos Arcade, S.L., Gómez de Castro, S.A.U., Auto Industrial S.A.U., Empresa Miño, S.L. e Orense Benavente, S.A.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG684</td>
       <td>Beariz-O Irixo-O Carballiño, con anexos</td>
       <td>Empresa Montañesa, S.L., Rivera Bus, S.L., Bernárdez y Cía, S.L., Autocares Rodríguez Carballiño, S.L. e Traviacar, S.L.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG685</td>
       <td>Boborás-O Carballiño, con anexos</td>
       <td>Empresa Montañesa, S.L., Rivera Bus, S.L. e Bernárdez y Cía, S.L.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG687</td>
       <td>O Irixo-O Carballiño, con anexos</td>
       <td>Empresa Montañesa, S.L., Rivera Bus, S.L., Bernárdez y Cía, S.L., Autocares Rodríguez Carballiño, S.L. e Traviacar, S.L.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG688</td>
       <td>Termos municipais do Pereiro de Aguiar, Coles e Barbadás</td>
       <td>Autos González S.L., Auto Industrial, S.A.U., Empresa Villalón, S.A.U., Aguas de Incio, S.A.U. e Eleuterio López y Compañía, S.L.U.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG689</td>
       <td>A Peroxa-Coles-Ourense, con anexos</td>
       <td>Autocares Alfer, S.A., Empresa Toén, S.L., Autos Gómez, S.L., Autocares Manolete, S.L., Autocares A. González, S.L., Autocares La Mezquita, S.L.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG690</td>
       <td>San Cibrao das Viñas-Ourense, con anexos</td>
       <td>Autocares Gonzalez, S.L.</td>
      </tr>
      <tr>
       <td>Ourense</td>
       <td>XG691</td>
       <td>O Pereiro de Aguiar-Ourense, con anexos</td>
       <td>Autos González, S.L., Auto Industrial, S.A.U., Empresa Villalón, S.A.U., Aguas de Incio, S.A.U. e Eleuterio López y Compañía, S.L.U.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG692</td>
       <td>Nogueira de Ramuín-Ourense, con anexos</td>
       <td>Autocares Pérez, S.A., Autos González, S.L., Auto Industrial, S.A.U., Empresa Villalón, S.A.U., Aguas de Incio, S.A.U., Eleuterio López y Compañía, S.L.U.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG701</td>
       <td>Muíños-Bande, con anexos</td>
       <td>Autocares E. Losada, S.L., Antonio Salgado Pérez-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG703</td>
       <td>Celanova-Cartelle, con anexos</td>
       <td>Autocares E. Losada, S.L., Autocares Camilo Heredia, S.L.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG705</td>
       <td>Leiro-Cenlle-Ribadavia, con anexos</td>
       <td>Autos González, S.L., Palacios Bus, S.L., Autocares Rodríguez Carballiño, S.L., Traviacar, S.L., Auto Industrial, S.A., Empresa Villalón, S.A., Aguas de Incio, S.A. e Eleuterio López y Cía, S.L.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG706</td>
       <td>Avión-Carballeda de Avia, con anexos</td>
       <td>Autos González, S.L., Palacios Bus, S.L., Autocares Rodríguez Carballiño, S.L., Traviacar, S.L., Auto Industrial, S.A., Empresa Villalón, S.A., Aguas de Incio, S.A. e Eleuterio López y Cía, S.L.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG707</td>
       <td>Toén-Barbadás-Ourense, con anexos</td>
       <td>Autocares Alfer, S.A., Empresa Toén, S.L., Autos Gómez, S.L., Autocares Manolete, S.L., Autocares A. González, S.L., Autocares La Mezquita, S.L.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>XG708</td>
       <td>Termo municipal do Barco de Valdeorras</td>
       <td>Autobuses Urbanos de Ponferrada, S.A., Agrupación de Transportes de Viajeros, S.A e Barcala Sanz, S.L.-UTE, Lei 18/1982, do 26 de maio.</td>
      </tr>
      <tr>
       <td>Ourense</td>
       <td>V-7014</td>
       <td>A Cañiza-Vigo, con anexos</td>
       <td>Empresa Ojea, S.A.</td>
      </tr>
      <tr>
       <td>Ourense</td>
       <td>V-7068</td>
       <td>A Coruña-Ferrol-Ortigueira-Viveiro-Vilalba-Lugo, con anexos</td>
       <td>Arriva Noroeste, S.L.</td>
      </tr>
      <tr>
       <td>Pontevedra</td>
       <td>XG-517</td>
       <td>A Coruña-Santiago de Compostela-Pontevedra-Vigo-Fisterra, con anexos</td>
       <td>Auto Industrial, S.A., Castromil, S.A., La Hispano Igualadina, S.L., Empresa Monforte, S.A., Autobuses de Pontevedra, S.A., Transportes La Unión, S.A. e Vigo-Barcelona, S.A.-UTE, Lei 18/1982, do 26 de maio.</td>
      </tr>
      <tr>
       <td>Pontevedra</td>
       <td>XG-516</td>
       <td>Lugo-Lalín-Pontevedra-Vigo, con anexos</td>
       <td>Auto Industrial, S.A., Castromil, S.A., La Hispano Igualadina, S.L., Empresa Monforte, S.A., Autobuses de Pontevedra, S.A., Transportes La Unión, S.A. e Vigo-Barcelona, S.A.-UTE, Lei 18/1982, do 26 de maio.</td>
      </tr>
      <tr>
       <td>Pontevedra</td>
       <td>XG623</td>
       <td>Lugo-Ourense-Vigo, con anexos</td>
       <td>Auto Industrial, S.A.U., Empresa Villalón, S.A.U., Castromil, S.A.U., Eleuterio López y Compañía, S.L.U., Gómez de Castro, S.A.U., Vigo-Barcelona, S.A. e Aguas de Incio, S.A.U.-UTE, Lei 18/1982, do 26 de maio.</td>
      </tr>
      <tr>
       <td>Pontevedra</td>
       <td>XG624</td>
       <td>Sur da comarca de Pontevedra, Norte da de Vigo e termo municipal de Tui</td>
       <td>Autos González S.L., Empresa Viuda de J. Domínguez, S.L., Transportes La Unión, S.A., Autos Arcade, S.L., Castromil, S.A.U., Empresa Miño, S.L., Empresa Monforte, S.A.U., La Hispano Igualadina, S.L., Autobuses de Pontevedra, S.A. e Galega de Autocares Gala, S.L.-UTE, Lei 18/1982, do 26 de maio.</td>
      </tr>
      <tr>
       <td>Pontevedra</td>
       <td>XG625</td>
       <td>Comarca do Morrazo</td>
       <td>Eugenio Bermúdez e Hijos, S.L., Autobuses Cerqueiro, S.L., Empresa Viuda de J. Domínguez, S.L., Transportes La Unión, S.A., Autos Arcade, S.L., Castromil, S.A.U., Empresa Miño, S.L., Empresa Monforte, S.A.U., Autobuses de Pontevedra, S.A., Galega de Autocares Gala, S.L. e La Hispano Igualadina, S.L.-UTE, Lei 18/1982, do 26 de maio.</td>
      </tr>
      <tr>
       <td>Pontevedra</td>
       <td>XG626</td>
       <td>Sur da comarca do Salnés e termo municipal de Poio</td>
       <td>José Acha García e Hijos, S.L., Transportes La Unión, S.A., Autos Arcade, S.L., Castromil, S.A.U., Empresa Monforte, S.A.U., La Hispano Igualadina, S.L., Autobuses de Pontevedra, S.A., Galega de Autocares Gala, S.L. e Vigo-Barcelona, S.A.-UTE, Lei 18/1982, do 26 de maio.</td>
      </tr>
      <tr>
       <td>Pontevedra</td>
       <td>XG627</td>
       <td>Norte da comarca do Salnés e termo municipal de Catoira</td>
       <td>José Acha García e Hijos, S.L., Empresa Pereira, S.L.U., Benito Abalo, S.L., Transportes José Núñez Barros, S.A.U., Exprés de Tabeirós, S.L.U., Transportes La Unión, S.A., Autos Arcade, S.L., Castromil, S.A.U., Empresa Monforte, S.A.U., La Hispano Igualadina, S.L., Autobuses de Pontevedra, S.A., Galega de Autocares Gala, S.L.-UTE, Lei 18/1982, do 26 de maio.</td>
      </tr>
      <tr>
       <td>Pontevedra</td>
       <td>XG628</td>
       <td>Metropolitano de Pontevedra</td>
       <td>Autocares Rías Baixas, S.L., Auto Industrial, S.A.U., Autobuses de Pontevedra, S.A., Autos Arcade, S.L., Castromil, S.A.U., Galega de Autocares Gala, S.L., Transportes La Unión, S.A.-UTE, Lei 18/1982, do 26 de maio.</td>
      </tr>
      <tr>
       <td>Pontevedra</td>
       <td>XG665</td>
       <td>Termo municipal de Forcarei</td>
       <td>Empresa Montañesa, S.L., Rivera Bus, S.L., Bernárdez y Cía, S.L., Autocares Rodríguez Carballiño, S.L. e Traviacar, S.L.-UTE, Lei 18/1982, do 26 de maio.</td>
      </tr>
      <tr>
       <td>Pontevedra</td>
       <td>XG672</td>
       <td>Termos municipais de Moaña e Vilaboa</td>
       <td>Eugenio Bermúdez e Hijos S.L., Empresa Viuda de J. Domínguez, S.L., Transportes La Unión, S.A., Autos Arcade, S.L., Empresa Miño, S.L., Autobuses de Pontevedra, S.A., Galega de Autocares Gala, S.L. e La Hispano Igualadina, S.L.-UTE, Lei 18/1982, do 26 de maio.</td>
      </tr>
      <tr>
       <td>Pontevedra</td>
       <td>XG673</td>
       <td>Contorno metropolitano de Pontevedra</td>
       <td>Empresa Viuda de J. Domínguez, S.L., Transportes La Unión, S.A.U., Autos Arcade, S.L., Castromil, S.A.U., Empresa Miño, S.L., Empresa Monforte, S.A.U., Autobuses de Pontevedra, S.A., Galega de Autocares Gala, S.L. e Auto Industrial, S.A.-UTE, Lei 18/1982, do 26 de maio.</td>
      </tr>
      <tr>
       <td>Pontevedra</td>
       <td>XG695</td>
       <td>Termos municipais de Meaño e Cambados</td>
       <td>Autocares Rías Baixas, S.L., Viuda de J. Domímguez, S.L., Transportes La Unión, S.A., Autos Arcade, S.L., Empresa Miño, S.L., Autobuses de Pontevedra, S.A., Galega de Autocares Gala, S.L. e La Hispano Igualadina, S.L.-UTE, Lei 18/1982, do 26 de maio.</td>
      </tr>
      <tr>
       <td>Pontevedra</td>
       <td>XG698</td>
       <td>Leste da comarca de Pontevedra e norte da comarca de Vigo</td>
       <td>Autocares Manuel García Castro, S.L., Empresa Viuda de J. Domínguez, S.L., Transportes La Unión, S.A., Autos Arcade S.L., Empresa Miño, S.L., Autobuses de Pontevedra, S.A., Galega de Autocares Gala, S.L. e La Hispano Igualadina, S.L.-UTE, Lei 18/1982, do 26 de maio.</td>
      </tr>
      <tr>
       <td>Pontevedra</td>
       <td>V-3147</td>
       <td>Bueu e os seus arredores-Cangas, con anexos</td>
       <td>Autobuses Cerqueiro, S.L.</td>
      </tr>
      <tr>
       <td>Pontevedra</td>
       <td>V-3216</td>
       <td>Lalín-Pontevedra, con anexos</td>
       <td>Donado Campos, S.L.</td>
      </tr>
     </tbody>
    </table>
    <h2>ANEXO III</h2>
    <p>Concesións de servizos de transporte público regular de viaxeiros por estrada de uso xeral que se integrarán no sistema de cancelación progresivamente:</p>
    <table>
     <thead>
      <tr>
       <td>Ámbito territorial</td>
       <td>Concesión</td>
       <td>Denominación</td>
       <td>Concesionario</td>
      </tr>
     </thead>
     <tbody>
      <tr>
       <td>Ourense</td>
       <td>XG686</td>
       <td>Termos municipais de San Cristovo de Cea, Dozón e Piñor</td>
       <td>Autocares Pérez, S.A.</td>
      </tr>
      <tr>
       <td>Pontevedra</td>
       <td>V-0387</td>
       <td>Cambeses-Pontevedra, con anexos</td>
       <td>Autocares Manuel García Castro, S.L.</td>
      </tr>
      <tr>
       <td>Pontevedra</td>
       <td>V-0448</td>
       <td>Cambados-Pontevedra, con anexos</td>
       <td>Autocares Rías Baixas, S.L.</td>
      </tr>
      <tr>
       <td>Pontevedra</td>
       <td>V-0533</td>
       <td>Avión-Pontevedra, con anexos</td>
       <td>Autocares Manuel García Castro, S.L.</td>
      </tr>
      <tr>
       <td>Pontevedra</td>
       <td>V-2289</td>
       <td>Bandeira-Pontevedra, con anexos</td>
       <td>Autocares Rías Baixas, S.L.</td>
      </tr>
      <tr>
       <td>Pontevedra</td>
       <td>V-3154</td>
       <td>Amil-Carril, con anexo</td>
       <td>Benito Abalo, S.L.</td>
      </tr>
      <tr>
       <td>Pontevedra</td>
       <td>V-7038</td>
       <td>Pontevedra-Vilagarcía de Arousa-Vilanova de Arousa, con anexos</td>
       <td>Transportes José Núñez Barros, S.A.</td>
      </tr>
     </tbody>
    </table>

