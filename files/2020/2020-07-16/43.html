---
date: '2020-07-16'
id: L130-100720-0002
page: 28434
number: 141
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle na estrada Baños de
  Arteixo, número 34, no polígono da Grela, promovido por Showa Denko Carbón
  Spain, S.A. (expediente 631/2019/77).
range: Anuncio
url: >-
  https://www.xunta.gal/dog/Publicados/2020/20200716/AnuncioL130-100720-0002_gl.html
---
<p>O Pleno do Concello, na sesión que tivo lugar o 2 de xullo de 2020, adoptou, entre outros, o seguinte acordo:</p>
    <p>Primeiro. Aprobar definitivamente o documento denominado Estudo de detalle para ampliación de instalacións. Showa Denko Carbón Spain, S.A. Maio de 2020, redactado polo arquitecto Vicente Fernández-Couto Gómez e o enxeñeiro Industrial Alberto Castro Martínez, e promovido por Showa Denko Carbón Spain, S.A.</p>
    <p>Segundo. Ordenar a publicación e realización dos trámites administrativos recollidos no artigo 82 e 88 da Lei 2/2026, do 10 de febreiro, do solo de Galicia, e concordantes do regulamento de desenvolvemento desta, para procurar a eficacia do acto de aprobación definitiva e a entrada en vigor do estudo de detalle aprobado.</p>
    <p>Terceiro. Notificar este acordo ao promotor do estudo de detalle e ás áreas municipais interesadas na tramitación do expediente.</p>
    <p>O contido íntegro do estudo de detalle aprobado pódese consultar nas dependencias municipais de Urbanismo, na páxina web de Urbanismo do Concello https://www.coruna.gal/urbanismo, na epígrafe de Planeamento/planeamento vixente ou ben, desde a mesma web, a través do Visor Desenvolvemento do Planeamento.</p>
    <p> Contra este acordo, con carácter de disposición administrativa de carácter xeral, pódese interpoñer directamente recurso contencioso-administrativo ante a sala correspondente do Tribunal Superior de Xustiza de Galicia (artigo 84.1 da Lei do solo de Galicia, e artigo 201.1 do seu regulamento), no prazo de dous meses que se contarán a partir do día seguinte ao da publicación deste anuncio, de conformidade co disposto no artigo 46 da Lei 29/1998, do 13 de xullo, da xurisdición contencioso-administrativa, sen prexuízo de interpoñer calquera outro recurso que se entenda máis procedente e sexa conforme a dereito.</p>
    <p>A Coruña, 6 de xullo de 2020</p>
    <footer><p>A alcaldesa<br>P.D. (Decreto 3829/2019; BOP núm. 124, do 3 de xullo)<br>Juan Manuel Díaz Villoslada<br>Concelleiro delegado de Urbanismo, Vivenda, Infraestruturas e Mobilidade</p></footer>

