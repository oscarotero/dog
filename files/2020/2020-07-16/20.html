---
date: '2020-07-16'
id: G2347-300620-0001
page: 28389
number: 141
agency: Xulgado do Social número 4 da Coruña
section: V. Administración de xustiza.
title: EDICTO de notificación de sentenza (772/2017).
range: Edicto
url: >-
  https://www.xunta.gal/dog/Publicados/2020/20200716/AnuncioG2347-300620-0001_gl.html
---
<p>Eu, Rosana Corral García, letrada da Administración de xustiza do Xulgado do Social número 4 da Coruña, dou fe certifico que neste xulgado se seguen autos número 772/2017, por instancia de Ramiro Ferro Suárez e José Antonio Calvete contra a empresa Hércules de Armamento, S.L., sobre reclamación de cantidade, en que se ditou sentenza con data 3.3.2020 que, copiada nos particulares necesarios, di así:</p>
    <p>Resolución:</p>
    <p>Estímase a demanda formulada por Ramiro Ferro Suárez e José Antonio Calvete Pereira fronte á empresa Hércules de Armamento, S.L. e, en consecuencia:</p>
    <p>– Condénase a empresa Hércules de Armamento, S.L. a aboar aos demandantes as seguintes cantidades:</p>
    <p>• A Ramiro Ferro Suárez, a cantidade de dezasete mil catrocentos dous euros con setenta e sete céntimos de euro (17.402,77 euros).</p>
    <p>• A José Antonio Calvete Pereira, a cantidade de dezaoito mil trescentos trinta euros con noventa e oito céntimos de euro (18.330,98 euros).</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes ao da notificación desta resolución, para o que abondará coa manifestación da parte ou do seu avogado, graduado social colexiado ou representante dentro do indicado prazo.</p>
    <p>Se a recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina, Nicolás E. Pita Lloveres, maxistrado do Xulgado do Social número 4 da Coruña.</p>
    <p>E para que conste, para os efectos da súa publicación no <em>Diario Oficial de Galicia</em> co fin de que sirva de notificación en forma á empresa Hércules de Armamento, S.L., expido e asino o presente edito.</p>
    <p>A Coruña, 30 de xuño de 2020</p>
    <footer><p>A letrada da Administración de xustiza</p></footer>

