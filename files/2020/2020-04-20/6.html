---
date: '2020-04-20'
id: G0424-250320-0002
page: 18528
number: 75
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 25 de marzo de 2020, da Xefatura Territorial da Coruña, pola que
  se concede a autorización administrativa previa e de construción dunha
  instalación eléctrica no concello de Oleiros (expediente IN407A 2020/32-1).
range: Resolución
url: >-
  https://www.xunta.gal/dog/Publicados/2020/20200420/AnuncioG0424-250320-0002_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se describe:</p>
    <p>Solicitante: Urbanizadora Herculina, S.L.</p>
    <p>Domicilio social: rúa Caballeros, 25, 15009 A Coruña.</p>
    <p>Denominación: liña de media tensión subterránea (LMTS), liña de baixa tensión subterránea (LBTS) e centro de transformación (CT) de 250 kVA.</p>
    <p>Situación: avenida Concepción Arenal, 16, Oleiros (A Coruña).</p>
    <p>Características técnicas:</p>
    <p>– Liña de media tensión subterránea de 15 kV, con inicio e fin na liña LMTS entre os centros 15CR27 e 15CR97, logo de entrar e saír no CT proxectado, condutor RHZ1 2OL 12/20 kV 3×(1×240 mm²), Al, lonxitude 344 m (ida e volta).</p>
    <p>– CT 2L1P, en edificio non prefabricado, aceite mineral, 250 kVA.</p>
    <p>– Liña de baixa tensión subterránea XZ1 0,6/1 kV 240 mm².</p>
    <p>En cumprimento dos trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 5/2017, do 19 de outubro, de fomento da implantación de iniciativas empresariais, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da dita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>O prazo de vixencia da autorización é dun ano, contado a partir do día seguinte ao da publicación desta resolución no Diario Oficial de Galicia.</p>
    <p>Esta autorización entenderase outorgada, salvo o dereito de propiedade e sen prexuízo do de terceiro, e non poderá ser invocada para excluír ou diminuír a responsabilidade civil ou penal en que poida incorrer o beneficiario no exercicio da actividade ou na explotación da instalación autorizada.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra este acordo, que non é definitivo en vía administrativa, cabe interpor recurso de alzada, ante o conselleiro de Economía, Emprego e Industria, no prazo dun mes contado a partir do día seguinte ao da súa notificación ou publicación, nos termos establecidos nos artigos 112, 115, 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 25 de marzo de 2020</p>
    <footer><p>Isidoro Martínez Arca<br>Xefe territorial da Coruña</p></footer>

