---
date: '2020-08-26'
id: G2345-030820-0001
page: 33888
number: 172
agency: Xulgado do Social número 2 da Coruña
section: V. Administración de xustiza.
title: EDICTO (653/2019).
range: Edicto
url: >-
  https://www.xunta.gal/dog/Publicados/2020/20200826/AnuncioG2345-030820-0001_gl.html
---
<p>Eu, María Blanco Aquino, letrada da Administración de xustiza do Xulgado do Social número 2 da Coruña, fago saber que no procedemento de despedimento/cesamentos en xeral 653/2019 deste xulgado do social, seguidos por instancia de Míriam Dávila García contra a empresa Centro Óptico Bergantiños, S.L. e Fogasa, sobre despedimento, ditouse sentenza cuxa resolución é a seguinte:</p>
    <p>«Resolución:</p>
    <p>Que estimando en parte a demanda interposta por Míriam Dávila García contra a empresa Centro Óptico Bergantiños, S.L., condénase a demandada a que lle aboe á señora Dávila a cantidade de cinco mil douscentos dez euros e oito céntimos (5.210,08 €), incrementada co xuro por mora do 10 %.</p>
    <p>Así mesmo, absolvo o Fondo de Garantía Salarial, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese esta resolución ás partes e fágaselles saber que esta non é firme, e fronte a ela cabe formular recurso de suplicación ante o Tribunal Superior de Xustiza que deberá ser anunciado por comparecencia, ou mediante escrito presentado na oficina xudicial dentro dos cinco (5) días seguintes á notificación desta sentenza, ou por simple manifestación no momento en que se lles practique a notificación.</p>
    <p>Advírtase igualmente ao recorrente que non sexa traballador ou beneficiario do réxime público de Seguridade Social, ou habente causa seus, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta no Banco Santander a nome desta oficina xudicial.</p>
    <p>En todo caso, o recorrente deberá designar letrado ou graduado social para a tramitación do recurso, ao momento de anuncialo.</p>
    <p>Así por esta sentenza, o pronuncio, mando e asino».</p>
    <p>E para que sirva de notificación en legal forma a Centro Óptico Bergantiños, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 31 de xullo de 2020</p>
    <footer><p>A letrada da Administración de xustiza</p></footer>

