---
date: '2020-08-26'
id: G2241-050820-0001
page: 33885
number: 172
agency: Xulgado de Primeira Instancia e Instrución número 2 de Lalín
section: V. Administración de xustiza.
title: EDICTO (294/2018).
range: Edicto
url: >-
  https://www.xunta.gal/dog/Publicados/2020/20200826/AnuncioG2241-050820-0001_gl.html
---
<p>Eu, María del Pilar Pazos González, letrada da Administración de xustiza do Xulgado de Primeira Instancia e Instrución número 2 de Lalín, fago saber que no presente procedemento ordinario 294/2018, seguido por instancia de Alberto Otero Rio e Sabina Abeledo Méijome fronte a Promociones MSP 2004, S.L. e Caixabank, S.A., se ditou sentenza cuxo teor literal é o seguinte:</p>
    <p>«Sentenza: 73/2020.</p>
    <p>Lalín, 15 de abril de 2020.</p>
    <p>Xuíz: Gonzalo Sans Besada.</p>
    <p>Demandantes: Alberto Otero Ríos e Sabina Abeledo Méijome.</p>
    <p>– Procuradora: María del Carmen Fernández Ramos.</p>
    <p>– Letrado: Héctor Pereiras Álvarez.</p>
    <p>Demandada: Promociones MSP 2004, S.L., en situación de rebeldía procesual.</p>
    <p>Demandada: Caixabank, S.A.</p>
    <p>– Procurador: José Manuel González-Puelles Casal.</p>
    <p>– Letrado: Jesús Riesco Milla.</p>
    <p>Obxecto: resolución contractual por incumprimento e indemnización de danos e perdas. Reclamación de cantidade. Responsabilidade da Lei 57/1968.</p>
    <p>Resolución.</p>
    <p>Estimo integramente a acción exercida por Alberto Otero Ríos e Sabina Abeledo Méijome contra Promociones MSP 2004, S.L. e, parcialmente, a acción exercida contra Caixabank, S.A. e, en consecuencia:</p>
    <p>1. Declaro resolto por incumprimento o contrato subscrito entre Alberto Otero Ríos e Sabina Abeledo Méijome, como compradores, e a entidade Promociones MSP 2004, S.L., como vendedora, o 3 de outubro de 2006 (documento nº 1 da demanda).</p>
    <p>2. Condeno solidariamente a Promociones MSP 2004, S.L. e Caixabank, S.A. a aboar aos demandantes a suma de 17.000 euros, máis os xuros legais de acordo co indicado no fundamento de dereito quinto.</p>
    <p>3. Condeno a entidade Promociones MSP 2004, S.L. ao pagamento das custas da acción exercida fronte a elas, e declaro de oficio as custas da acción exercida fronte á entidade Caixabank, S.A.</p>
    <p>Notifíquese ás partes.</p>
    <p>Esta sentenza non é firme e contra ela cabe recurso de apelación ante a Audiencia Provincial, que deberá interpoñerse ante este xulgado no prazo de vinte (20) días contados desde o seguinte ao da notificación daquela. Para a interposición do dito recurso deberase acreditar a consignación dun depósito de 50 euros na conta deste xulgado, baixo apercibimento de non admitir a trámite o recurso.</p>
    <p>Así o acordo e asino, Gonzalo Sans Besada, xuíz do Xulgado de Primeira Instancia e Instrución número 2 de Lalín».</p>
    <p>E ao estar o dito demandado, Promociones MSP 2004, S.L., en paradoiro descoñecido, expídese o presente edicto co fin de que lle sirva de notificación en forma.</p>
    <p>Lalín, 15 de abril de 2020</p>
    <footer><p>A letrada da Administración de xustiza</p></footer>

