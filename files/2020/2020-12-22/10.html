---
date: '2020-12-22'
id: G0597-111220-0001
page: 50204
number: 256
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 10 de decembro de 2020, da Dirección Xeral da Función Pública,
  pola que se aproban e se fan públicas as listaxes definitivas de persoas
  admitidas e excluídas no proceso selectivo para o ingreso na escala superior
  de saúde laboral, subgrupo A1, do corpo facultativo superior de administración
  especial da Administración xeral da Comunidade Autónoma de Galicia.
range: Resolución
url: >-
  https://www.xunta.gal/dog/Publicados/2020/20201222/AnuncioG0597-111220-0001_gl.html
---
<p>Pola Resolución do 25 de maio de 2020, da Dirección Xeral da Función Pública (DOG núm. 112, do 10 de xuño), aprobáronse as listaxes provisionais de persoas admitidas e excluídas no proceso selectivo para o ingreso na escala superior de saúde laboral, subgrupo A1, do corpo facultativo superior de administración especial da Administración xeral da Comunidade Autónoma de Galicia, convocado pola Orde do 28 de febreiro de 2019 (DOG núm. 44, do 4 de marzo).</p>
    <p>Unha vez transcorrido o prazo para a presentación de reclamacións sobre as ditas listaxes, de conformidade co artigo 12 do Regulamento de selección de persoal da Administración da Comunidade Autónoma de Galicia, e coa base I.4.2 das que rexen o proceso selectivo, esta dirección xeral</p>
    <h2>RESOLVE:</h2>
    <p>Aprobar as listaxes definitivas de persoas admitidas e excluídas no proceso selectivo para o ingreso na escala superior de saúde laboral, subgrupo A1, do corpo facultativo superior de administración especial da Administración xeral da Comunidade Autónoma de Galicia, convocado pola Orde do 28 de febreiro de 2019 (DOG núm. 44, do 4 de marzo).</p>
    <p>A listaxe definitiva de persoas aspirantes admitidas poderase consultar no portal web corporativo funcionpublica.xunta.gal.</p>
    <p>A listaxe definitiva de persoas aspirantes excluídas, con indicación da causa determinante da súa exclusión, figura como anexo a esta resolución.</p>
    <p>A Administración devolverá de oficio o importe ingresado en concepto de dereitos de exame a aquelas persoas aspirantes excluídas de xeito definitivo que, de acordo coa base I.3, realizaron o pagamento con certificado dixital da Fábrica Nacional de Moeda e Timbre, DNI electrónico ou Chave365.</p>
    <p>Para a devolución do importe ingresado por aquelas outras persoas aspirantes que non fixeron constar eses datos e figuren nesta resolución como excluídas, será necesaria a presentación dun escrito en que faga constar o número de conta (24 díxitos), a entidade bancaria e a súa localidade ou dun certificado expedido pola entidade en que figuren eses datos. Esta documentación deberá ser presentada no prazo dun mes contado a partir do día seguinte ao da publicación desta resolución no Diario Oficial de Galicia e deberá ser dirixida ao Servizo de Selección da Dirección Xeral da Función Pública.</p>
    <p>De conformidade co disposto na base I.3, non procederá a devolución do importe aboado en concepto de dereitos de exame nos supostos de renuncia a participar no proceso das persoas solicitantes admitidas provisional ou definitivamente.</p>
    <p>Contra esta resolución poderase interpoñer recurso potestativo de reposición ante o conselleiro de Facenda e Administración Pública, no prazo dun mes contado desde o día seguinte ao da súa publicación no Diario Oficial de Galicia, de conformidade co establecido na Lei 39/2015, do 1 de outubro, ou poderase interpoñer directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses, contados desde a mesma data, de conformidade co disposto no artigo 8.2 da Lei 29/1998, do 13 de xullo, en relación co artigo 10.1 do mesmo texto legal.</p>
    <p>Santiago de Compostela, 10 de decembro de 2020</p>
    <footer><p>José Mª Barreiro Díaz<br>Director xeral da Función Pública</p></footer>
    <h2>ANEXO</h2>
    <h3>Relación de persoas aspirantes excluídas</h3>
    <h3>Acceso xeral</h3>
    <table>
     <thead>
      <tr>
       <td>Apelidos e nome</td>
       <td>NIF</td>
       <td>Motivo da exclusión</td>
      </tr>
     </thead>
     <tbody>
      <tr>
       <td>Cambón Torreira, Daniel</td>
       <td>***7561**</td>
       <td>20, 24</td>
      </tr>
      <tr>
       <td>Ferreiro Losada, María Teresa</td>
       <td>***6192**</td>
       <td>24</td>
      </tr>
      <tr>
       <td>Iglesias Pérez, Miguel</td>
       <td>***8908**</td>
       <td>24</td>
      </tr>
      <tr>
       <td>López Paz, Pilar</td>
       <td>***0565**</td>
       <td>20, 24</td>
      </tr>
      <tr>
       <td>Martínez Moar, María Lourdes</td>
       <td>***5177**</td>
       <td>24</td>
      </tr>
      <tr>
       <td>Maseda Bello, Rosa Mar</td>
       <td>***3827**</td>
       <td>20, 24</td>
      </tr>
      <tr>
       <td>Regal Faraldo, María Izaskun</td>
       <td>***9791**</td>
       <td>24</td>
      </tr>
      <tr>
       <td>Regueiro Mira, Francisco</td>
       <td>***0676**</td>
       <td>24</td>
      </tr>
      <tr>
       <td>Sieiro Chedas, Rubén</td>
       <td>***9883**</td>
       <td>24, 33</td>
      </tr>
     </tbody>
    </table>
    <table>
     <tbody>
      <tr>
       <td>Cód.</td>
       <td>Causa da exclusión</td>
      </tr>
      <tr>
       <td>20</td>
       <td>Taxas non aboadas/solicitude non presentada</td>
      </tr>
      <tr>
       <td>24</td>
       <td>Non presenta a documentación exixida</td>
      </tr>
      <tr>
       <td>33</td>
       <td>Non acredita a titulación universitaria exixida</td>
      </tr>
     </tbody>
    </table>

