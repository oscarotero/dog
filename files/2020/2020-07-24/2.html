---
date: '2020-07-24'
id: G0532-160720-0007
page: 29290
number: 148
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  ORDE do 10 de xullo de 2020 de aprobación definitiva do Plan xeral de
  ordenación municipal de Castro de Rei.
range: Orde
url: >-
  https://www.xunta.gal/dog/Publicados/2020/20200724/AnuncioG0532-160720-0007_gl.html
---
<p>O Concello de Castro de Rei eleva para a súa aprobación definitiva o expediente do Plan xeral de ordenación municipal (PXOM), conforme o establecido no artigo 85.7 da Lei 9/2002, do 30 de decembro, de ordenación urbanística e protección do medio rural de Galicia (LOUG), en relación coa disposición transitoria segunda da Lei 2/2016, do 10 de febreiro, do solo de Galicia.</p>
    <p>Unha vez analizada a documentación achegada polo Concello, redactada pola consultora Monsa Urbanismo, S.L. en decembro de 2019, e vista a proposta literal que eleva a Dirección Xeral de Ordenación do Territorio e Urbanismo, resulta:</p>
    <p>Antecedentes.</p>
    <p>1. O Concello de Castro de Rei conta cun proxecto de delimitación do solo urbano (AD 1.4.1977) e as delimitacións dos núcleos rurais de Pedrafita, parroquia de San Salvador de Pacios (AD 20.10.2017); Caxigal, parroquia de Ramil (AD 29.2.2016); Ribeira-O Chairo, parroquia de San Xoán de Ribeiras de Lea (AD 6.7.2015); Monelos, parroquia de Azumara (AD 25.6.2012); e Golpilleira, parroquia de Dumpín (AD 10.2.2010).</p>
    <p>Mediante un plan de actuación urbanística e un plan parcial aprobados o 30 de setembro de 1992, modificado este último o 10 de marzo de 1997, desenvolveuse o polígono industrial de Castro de Ribeiras de Lea. Mediante o proxecto sectorial de incidencia supramunicipal desenvolveuse o parque empresarial de Castro de Ribeiras de Lea, aprobado definitivamente o 5 de maio de 2004 e modificado o 12 de abril de 2007.</p>
    <p>2. Ademais, constan aprobados os seguintes instrumentos de ordenación do territorio: </p>
    <p>• Directrices de ordenación do territorio, aprobadas mediante Acordo do Consello da Xunta de Galicia o 10 de febreiro de 2011 (DOG do 22 de febreiro).</p>
    <p>• Plan sectorial de implantación e desenvolvemento das infraestruturas da Xunta de Galicia xestionadas por Retegal, aprobado mediante o Acordo do Consello da Xunta de Galicia o 2 de maio de 2013 (DOG do 17 de xuño).</p>
    <p>• Plan sectorial de ordenación de áreas empresariais da Comunidade Autónoma de Galicia, aprobado polo Consello da Xunta de Galicia o 30 de abril de 2014 (DOG do 28 de maio).</p>
    <p>• Proxecto sectorial 01_14 de infraestruturas de telecomunicacións de nova implantación xestionadas por Retegal, aprobado mediante o Acordo do Consello da Xunta de Galicia o 22 de xaneiro de 2015 (DOG do 3 de febreiro).</p>
    <p>• Proxecto sectorial LAT 132 kV subestación Ludrio-subestación Meira, aprobado por Acordo do Consello da Xunta de Galicia o 21 de abril de 2016 (DOG do 30 de maio).</p>
    <p>• Proxecto sectorial LAT 132 kV subestación PE Monciro-subestación interconexión Ludrio, aprobado por Acordo do Consello da Xunta de Galicia o 27 de decembro de 2018 (DOG do 16 de xaneiro de 2019).</p>
    <p>• Proxecto sectorial LAT 132 kV subestación PE Pastoriza Rodeiro-subestación interconexión Ludrio, aprobado polo Consello da Xunta de Galicia o 1 de agosto de 2019 (DOG do 21 de agosto).</p>
    <p>3. En virtude do artigo 85.1 da LOUG, e logo das solicitudes do Concello do 29 de novembro de 2004 e 21 de abril de 2006, a Dirección Xeral de Urbanismo da Consellería de Política Territorial, Obras Públicas e Transportes emitiu o informe previo á aprobación inicial o 18 de xuño de 2007.</p>
    <p>4. Seguindo o procedemento establecido no artigo 7 da Lei 6/2007, do 11 de maio, de medidas urxentes en materia de ordenación do territorio e do litoral de Galicia, o Concello de Castro de Rei remite ao órgano ambiental o documento de inicio para comezar o trámite da avaliación ambiental estratéxica. A Dirección Xeral de Desenvolvemento Sostible emite o documento de referencia o 28 de julio de 2008. </p>
    <p>5. O 19 de abril de 2010 o Pleno do Concello de Castro de Rei aprobou inicialmente o PXOM, logo de informe técnico do 11 de enero de 2010 e xurídico do 13 de abril de 2010. Foi sometido a información pública durante dous meses mediante anuncio no Diario Oficial de Galicia, do 31 de maio de 2010 e nos xornais El Progreso, do 3 de maio de 2010, e La Voz de Galicia, do 5 de maio de 2010. Simultaneamente déuselles audiencia aos concellos limítrofes de Castroverde, Cospeito, Lugo, Outeiro de Rei, A Pastoriza e Pol. Constan as alegacións dos concellos de Outeiro de Rei, do 14 de xullo de 2010 e da Pastoriza, do 31 de xullo de 2010, segundo certificación do 26 de xaneiro de 2018.</p>
    <p>6. Mediante a Resolución do 29 de febreiro de 2016, a Secretaría Xeral de Calidade e Avaliación Ambiental formulou a memoria ambiental correspondente ao procedemento de avaliación ambiental estratéxica do PXOM de Castro de Rei (DOG do 21 de marzo).</p>
    <p>7. O 17 de marzo de 2016 o Pleno do Concello de Castro de Rei aprobou provisionalmente o PXOM (BOP do 22 de outubro).</p>
    <p>8. O documento foi remitido a esta consellería para resolver sobre súa aprobación definitiva o 3 de febreiro de 2017. En virtude do artigo 85.7 da LOUG, con datas 23 de febreiro de 2017 e 20 de febreiro de 2018 o Concello foi requirido para que corrixise as deficiencias documentais. En contestación achegouse documentación adicional o 5 de maio de 2018 e o 2 de febreiro de 2018.</p>
    <p>9. Consta certificado da aprobación das modificacións polo Pleno do Concello do 9 de marzo de 2018. Así mesmo, consta informe xurídico do 11 de febreiro de 2016; técnicos do 9 de marzo de 2016 e do 26 de xaneiro de 2018; e de intervención de datas 15 de marzo de 2016 e 31 de xaneiro de 2018.</p>
    <p>10. Ao abeiro dos artigos 189 da Lei 33/2003, do patrimonio das administracións públicas, e do artigo 101 da Lei 5/2011, do patrimonio da Comunidade Autónoma de Galicia, realizáronse notificacións das aprobacións plenarias á Subdelegación do Goberno de Lugo, o 1 de decembro de 2016; Delegación Estatal de Economía e Facenda en Lugo, o 19 de maio de 2010 e o 1 de decembro de 2016; Consellería de Economía e Facenda, o 1 de decembro de 2016. Consta contestación das dúas últimas administracións en datas 24 de xaneiro de 2018 e 2 de marzo de 2017, respectivamente. </p>
    <p>11. A aprobación definitiva do PXOM foi denegada mediante a Orde do 2 de agosto de 2018 da conselleira de Medio Ambiente e Ordenación do Territorio.</p>
    <p>12. Tras as oportunas modificacións, o 9 de marzo de 2020 o Pleno do Concello de Castro de Rei aprobou provisionalmente o PXOM , logo dos informes técnico e xurídico.</p>
    <p>13. Unha vez finalizada a tramitación do documento, foi remitido a esta consellería para resolver sobre súa aprobación definitiva, o 30 de abril de 2020.</p>
    <p>14. Resultado dos antecedentes anteriores, pronunciáronse os departamentos sectoriais: </p>
    <p>• Confederación Hidrográfica do Miño-Sil, 6 de febreiro de 2012, con condicións. Consta certificado da secretaria do Concello de silencio da solicitude de informe do 28 de febreiro de 2012. </p>
    <p>• Ministerio de Fomento, Dirección Xeral de Estradas, Demarcación de Estradas do Estado en Galicia, 30 de agosto de 2010.</p>
    <p>• Ministerio de Enerxía, Turismo e Axenda Dixital, Dirección Xeral de Telecomunicacións e Tecnoloxías da Información, 13 de xuño de 2017.</p>
    <p>• Ministerio de Defensa, Secretaría de Estado de Defensa, Dirección Xeral de Infraestruturas, informe favorable do 28 de xaneiro de 2016.</p>
    <p>• Ministerio de Fomento, Dirección Xeral de Aviación Civil, 28 de marzo de 2018.</p>
    <p>• Aeroportos Españois e Navegación Aérea, Dirección de Planificación de Infraestruturas, 20 de xullo de 2010.</p>
    <p>• Axencia Galega de Infraestruturas, 14 de marzo de 2014.</p>
    <p>• Dirección Xeral do Patrimonio Cultural, 25 de novembro de 2015.</p>
    <p>• Augas de Galicia, 30 de abril de 2010, remite á Confederación Hidrográfica do Miño-Sil.</p>
    <p>• Secretaría Xeral de Calidade e Avaliación Ambiental, 1 de xuño de 2010, sobre a xestión dos residuos.</p>
    <p>• Dirección Xeral de Conservación da Natureza, 18 de febreiro de 2016, con consideracións.</p>
    <p>• Dirección Xeral de Montes, informe con observacións do 23 de xullo de 2010.</p>
    <p>• Dirección Xeral de Desenvolvemento Rural, informe do 9 de setembro de 2011, con observacións.</p>
    <p>• Xefatura Territorial da Consellería de Economía, Emprego e Industria de Lugo, informe do 9 de maio de 2017, sobre os dereitos mineiros que afectan o concello.</p>
    <p>• Deputación Provincial de Lugo, Servizo de Vías e Obras, 24 de abril de 2015.</p>
    <p>• Ministerio de Fomento, Dirección Xeral de Estradas, Demarcación de Estradas do Estado en Galicia, Unidade de Lugo, informe sobre servidumes acústicas, 23 de maio de 2019.</p>
    <p>15. Respecto das solicitudes de informes do 4 de maio de 2010 á Delegación do Goberno de Galicia e á Dirección Xeral de Sostibilidade e Paisaxe, non se recibiu contestación segundo a certificación da secretaria do Concello do 20 de decembro de 2016.</p>
    <p>Análise e consideracións.</p>
    <p>Unha vez analizada a documentación do PXOM de Castro de Rei, redactada pola consultora Monsa Urbanismo, S.L. en decembro de 2019, e posta en relación coas deficiencias sinaladas na Orde da Consellería de Medio Ambiente e Ordenación do Territorio de data 2 de agosto de 2018, que denegou a aprobación definitiva do PXOM, así como os cambios posteriores introducidos, púidose observar que o documento agora achegado dá cumprimento á normativa que resulta de aplicación.</p>
    <p>A competencia para resolver sobre a aprobación definitiva do planeamento xeral corresponde á conselleira de Medio Ambiente, Territorio e Vivenda, de conformidade co disposto nos artigos 60, 61.1, 83.5 da LSG e nos artigos 146.1 e 200.5 do RLSG, en relación co Decreto 42/2019, do 28 de marzo, polo que se establece a estrutura orgánica da Consellería de Medio Ambiente, Territorio e Vivenda.</p>
    <p>Resolución.</p>
    <p>En consecuencia, e visto o que antecede,</p>
    <h2>RESOLVO:</h2>
    <p>1. Aprobar definitivamente o Plan xeral de ordenación municipal de Castro de Rei.</p>
    <p>2. De conformidade co disposto polos artigos 92 da Lei 9/2002 e 70 da Lei 7/1985, do 2 de abril, reguladora das bases de réxime local, o concello deberá publicar no Boletín Oficial da provincia a normativa e ordenanzas do PXOM aprobado definitivamente.</p>
    <p>3. Notifíqueselles esta orde ao Concello e publíquese no Diario Oficial de Galicia.</p>
    <p>4. Contra esta orde cabe interpor recurso contencioso-administrativo ante a Sala do Tribunal Superior de Xustiza de Galicia, no prazo de dous (2) meses, que se contarán desde o día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 10 de xullo de 2020</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>

