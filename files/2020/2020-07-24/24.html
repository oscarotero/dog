---
date: '2020-07-24'
id: G0532-250620-0003
page: 29398
number: 148
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 15 de xuño de 2020, da Dirección Xeral de Calidade Ambiental e
  Cambio Climático, polo que se somete a información pública a documentación
  para a revisión da autorización ambiental integrada outorgada a Avicultura e
  Granxas Sarreaus, S.L. para a explotación avícola de polos de engorda situada
  no lugar de Cortegada, concello de Sarreaus, Ourense (expediente
  2019-IPPC-M-149).
range: Anuncio
url: >-
  https://www.xunta.gal/dog/Publicados/2020/20200724/AnuncioG0532-250620-0003_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (Boletín Oficial del Estado núm. 316, do 31 de decembro) regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (Boletín Oficial del Estado núm. 251, do 19 de outubro) regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a do Real decreto 815/2013 sométese a información pública, durante un período de vinte (20) días hábiles contados a partir do día seguinte ao da publicación deste anuncio no Diario Oficial de Galicia, o documento titulado:</p>
    <p>– «Documento para información pública. Ampliación e revisión», para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que considere convenientes. </p>
    <p>O documento estará á disposición dos administrados nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda:</p>
    <p>(http://cmatv.xunta.gal/»medio ambiente e sostibilidade»prevención e control de actividades»autorización ambiental integrada »proxectos en información pública).</p>
    <p>Santiago de Compostela, 15 de xuño de 2020</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO I</h2>
    <h3>Memoria resumo</h3>
    <p>Expediente: 2019-IPPC-M-149.</p>
    <p>Núm. da autorización ambiental integrada: 2007/0166_AIA/IPPC_188.</p>
    <p>Categoría principal da actividade: anexo I, grupo 9.3.a.</p>
    <p>Titular: Avicultura e Granxas Sarreaus, S.L.</p>
    <p>CIF: B32433914.</p>
    <p>Enderezo social: lugar de Cortegada, concello de Sarreaus (Ourense).</p>
    <p>Localización da instalación: lugar de Cortegada, concello de Sarreaus (Ourense).</p>
    <p>Actividade principal: explotación avícola para engorda de polos.</p>
    <p>Descrición: a explotación ten autorización ambiental integrada para 95.625 polos de engorda dispostos en 3 naves e quere realizar unha ampliación ata un total de 132.442 aves mediante a construción dunha nova nave. A instalación dispón de 2 silos de penso por nave, 2 depósitos de gas propano para abastecer ao sistema de calefacción e un grupo electróxeno. Unha vez realizada a ampliación contará cunha esterqueira con capacidade de 1.776 m³ que garantirá o almacenamento do esterco producido en 6 meses.</p>
    <p>Verteduras: as augas residuais xeradas nos aseos e vestiarios da instalación son recollidas e conducidas cara unha fosa séptica (1000 l), con filtro biolóxico, antes de ser vertidas ao dominio público por infiltración no terreo. As augas pluviais verteranse directamente ao terreo.</p>
    <p>O esterco xerado no interior das naves será valorizado como fertilizante en parcelas de uso agrícola.</p>

