---
date: '2020-07-24'
id: G0534-160720-0001
page: 29321
number: 148
agency: 'Consellería de Educación, Universidade e Formación Profesional'
section: III. Outras disposicións.
title: >-
  RESOLUCIÓN do 15 de xullo de 2020, da Dirección Xeral de Educación, Formación
  Profesional e Innovación Educativa, de prórroga de seccións bilingües en
  determinados centros de ensinanzas artísticas de réxime especial na Comunidade
  Autónoma de Galicia.
range: Resolución
url: >-
  https://www.xunta.gal/dog/Publicados/2020/20200724/AnuncioG0534-160720-0001_gl.html
---
<p>Mediante a Orde do 14 de xullo de 2014 (DOG do 23 de xullo) autorizouse a posta en marcha, con carácter experimental, de seccións bilingües de lingua inglesa no Conservatorio Profesional de Música de Vigo, no Conservatorio Profesional de Música da Coruña e no Conservatorio Profesional de Música de Santiago de Compostela. Igualmente, mediante a Orde do 7 de xullo de 2016 (DOG do 20 de xullo) autorizouse a posta en marcha, con carácter experimental, de seccións bilingües de lingua inglesa no Conservatorio Superior de Música de Vigo e na Escola de Arte e Superior de Deseño Pablo Picasso da Coruña.</p>
    <p>Posteriormente, as anteditas autorizacións foron prorrogadas por períodos de dous anos por resolución da Dirección Xeral de Educación, Formación Profesional e Innovación Educativa, de acordo co establecido no artigo 9 das anteditas ordes. Por Resolución do 7 de xuño de 2018 (DOG do 19 de xuño) e por Resolución do 10 de outubro de 2018 (DOG do 23 de outubro) prorrogáronse, respectivamente, as autorizacións por dous cursos académicos das seccións bilingües de lingua inglesa nos ditos centros.</p>
    <p>No artigo 9 das correspondentes ordes de autorización establécese que o proxecto ten unha duración de dous cursos académicos, prorrogables en períodos de dous cursos académicos, logo do informe favorable do Servizo de Inspección Educativa emitido tendo en conta a adecuación ás condicións e obxectivos indicados na súa posta en marcha e a permanencia das circunstancias que xustificaron a súa implantación.</p>
    <p>Igualmente, na disposición derradeira primeira das citadas ordes autorízase a Dirección Xeral de Educación, Formación Profesional e Innovación Educativa para ditar cantas normas se consideren oportunas para o desenvolvemento delas.</p>
    <p>Emitidos os correspondentes informes favorables polos servizos de inspección educativa, de acordo co establecido no artigo 9 das citadas ordes,</p>
    <h2>RESOLVO:</h2>
    <p>Primeiro. Prorrogar, por un período de dous anos e coa finalidade de favorecer a práctica de idiomas estranxeiros entre o alumnado de ensinanzas artísticas, as seguintes seccións bilingües:</p>
    <p>– A sección bilingüe de lingua inglesa no Conservatorio Superior de Música de Vigo.</p>
    <p>– A sección bilingüe de lingua inglesa na Escola de Arte e Superior de Deseño Pablo Picasso da Coruña.</p>
    <p>– A sección bilingüe de lingua inglesa no Conservatorio Profesional de Música da Coruña.</p>
    <p>– A sección bilingüe de lingua inglesa no Conservatorio Profesional de Música de Santiago de Compostela.</p>
    <p>– A sección bilingüe de lingua inglesa no Conservatorio Profesional de Música de Vigo.</p>
    <p>Segundo. Contra esta resolución poderá interpoñerse recurso de alzada ante a persoa titular da Consellería Educación, Universidade e Formación Profesional, no prazo dun mes contado a partir do día seguinte ao da súa publicación no Diario Oficial de Galicia, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 15 de xullo de 2020</p>
    <footer><p>Manuel Corredoira López<br>Director xeral de Educación, Formación Profesional<br>e Innovación Educativa</p></footer>

