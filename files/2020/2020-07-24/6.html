---
date: '2020-07-24'
id: G0534-140720-0005
page: 29319
number: 148
agency: 'Consellería de Educación, Universidade e Formación Profesional'
section: III. Outras disposicións.
title: >-
  EXTRACTO da Orde do 13 de xullo de 2020 pola que se convocan os premios
  extraordinarios de educación secundaria obrigatoria ao rendemento académico
  correspondentes ao curso 2019/20 (código de procedemento ED311D).
range: Orde
url: >-
  https://www.xunta.gal/dog/Publicados/2020/20200724/AnuncioG0534-140720-0005_gl.html
---
<p>BDNS (Identif.): 516224.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias</em></p>
    <p>Alumnado que cursase durante o ano académico 2019/20 cuarto curso de educación secundaria obrigatoria no réxime ordinario en calquera dos centros da Comunidade Autónoma de Galicia, estar proposto polo equipo docente para a expedición do título de graduado en educación secundaria e ter obtido no conxunto dos catro cursos de educación secundaria obrigatoria unha nota media igual ou superior a 9,00 puntos.</p>
    <p>Segundo. <em>Obxecto</em></p>
    <p>Convocar, na Comunidade Autónoma de Galicia, os premios extraordinarios de educación secundaria obrigatoria ao rendemento académico (código de procedemento ED311D) correspondentes ao curso 2019/20. Esta convocatoria, en réxime de concorrencia competitiva, está dirixida ao alumnado que destacase polo seu rendemento académico na etapa de educación secundaria obrigatoria.</p>
    <p>Terceiro. <em>Bases reguladoras</em></p>
    <p>Orde EDU/1611/2015, do 29 de xullo, pola que se crean e se regulan os premios nacionais ao rendemento académico do alumnado de educación secundaria obrigatoria e de ensinanzas artísticas profesionais nos ámbitos de música, danza e artes plásticas e deseño (BOE do 1 de agosto).</p>
    <p>Cuarto. <em>Importe</em></p>
    <p>Vinte premios extraordinarios cunha dotación global de 15.000 €. Cada premio estará dotado con 750 €.</p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes será de vinte (20) días hábiles computados a partir do día seguinte ao da publicación desta orde no <em>Diario Oficial de Galicia</em>.</p>
    <p>Santiago de Compostela, 13 de xullo de 2020</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

