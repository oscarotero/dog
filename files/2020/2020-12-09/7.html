---
date: '2020-12-09'
id: G0460-301120-0001
page: 48274
number: 247
agency: Axencia Galega para a Xestión do Coñecemento en Saúde
section: III. Outras disposicións.
title: >-
  RESOLUCIÓN do 24 de novembro de 2020 pola que se dá publicidade da concesión
  dos premios de investigación sobre VIH e/ou outras infeccións de transmisión
  sexual (ITS) 2020.
range: Resolución
url: >-
  https://www.xunta.gal/dog/Publicados/2020/20201209/AnuncioG0460-301120-0001_gl.html
---
<p>Mediante a Resolución do 18 de agosto de 2020 (DOG núm. 174, do 28 de agosto), aprobáronse e publicáronse as bases reguladoras dos premios de investigación sobre VIH e/ou outras infeccións de transmisión sexual (ITS) 2020.</p>
    <p>O xurado destes premios fixo unha revisión bibliográfica dos artigos que cumpren cos requisitos recollidos nas bases reguladoras, avaliándoos segundo os criterios de selección establecidos, tal como se recolle no artigo 8 das referidas bases.</p>
    <p>Debido á situación epidemiolóxica derivada da COVID-19 substituíuse a reunión prevista para poñer en común a avaliación dos artigos científicos e propoñer o acordo de concesión por comunicacións a través do correo electrónico efectuadas entre o 13 e o 19 de novembro, e nesta data quedou establecido o acordo de concesión ás catro persoas galardoadas.</p>
    <p>O 23 de novembro recibiuse a aceptación expresa das persoas propostas e a acreditación da súa vinculación a un centro ou institución galega incluído no ámbito de aplicación destas bases no momento da elaboración do artigo.</p>
    <p>As ditas bases establecían no artigo 10 que a persoa titular da presidencia da Axencia Galega para a Xestión do Coñecemento en Saúde (ACIS) ditará a resolución do premio que será inapelable, e farase pública a través do <em>Diario Oficial de Galicia</em> e das páxinas web do Servizo Galego de Saúde www.sergas.es e da ACIS www.acis.sergas.gal</p>
    <p>Crédito orzamentario: catro mil cincocentos euros (4.500,00 €), con cargo á aplicación orzamentaria 2020-12.A1-411A-480.00/Proxecto 2018/00003 dos orzamentos do ano 2020 da ACIS:</p>
    <p>a) Primeiro premio cunha dotación de tres mil euros (3.000,00 €).</p>
    <p>b) Segundo premio cunha dotación de mil cincocentos euros (1.500,00 €).</p>
    <p>c) Primeiro accésit (sen dotación económica).</p>
    <p>d) Segundo accésit (sen dotación económica).</p>
    <p>No que se refire ás persoas investigadoras premiadas, véxase o anexo.</p>
    <p>Santiago de Compostela, 24 de novembro de 2020</p>
    <footer><p>Julio García Comesaña<br>Presidente da Axencia Galega para a Xestión do Coñecemento en Saúde</p></footer>
    <h2>ANEXO</h2>
    <h2>Persoas premiadas</h2>
    <table>
     <tbody>
      <tr>
       <td>Núm.</td>
       <td>Persoas autoras</td>
       <td>Título do artigo</td>
       <td>Centro ou institución galega</td>
       <td>Importe<br>do premio</td>
      </tr>
      <tr>
       <td>1º</td>
       <td>Margusino-Framiñán, L.</td>
       <td>Effectiveness and safety of daclatasvir/sofosbuvir with or without ribavirin in genotype 3 hepatitis c virus infected patients. Results in real clinical practice</td>
       <td>Servizo de Farmacia, Hospital Universitario da Coruña (CHUAC)
        Grupo de Investigación de Viroloxía Clínica. Instituto de Investigación Biomédica A Coruña</td>
       <td>3.000,00 €</td>
      </tr>
      <tr>
       <td>2º</td>
       <td>Freijomil-Vázquez, Carla</td>
       <td>Health care informational challenges for women diagnosed with cervical intraepithelial neoplasia: a qualitative study</td>
       <td>Facultade de Enfermaría e Podoloxía, Universidade da Coruña, Campus de Esteiro, Ferrol
        Laboratorio de Investigación Cualitativa en Ciencias da Saúde (CCSS), Grupo de Investigación Cardiovascular (Grincar), Universidade da Coruña, Ferrol</td>
       <td>1.500,00 €</td>
      </tr>
      <tr>
       <td>1º
        accésit</td>
       <td>Borrajo, A.</td>
       <td>Different Patterns of HIV-1 Replication in MACROPHAGES is Led by Co-Receptor Usage</td>
       <td>Group of Virology and Pathogenesis, Galicia Sur Health Research Institute (IIS Galicia Sur)-Complexo Hospitalario Universitario de Vigo, Sergas-UVigo</td>
       <td>_</td>
      </tr>
      <tr>
       <td>2º
        accésit</td>
       <td>Purrinos-Hermida, M.J.</td>
       <td>Modifying therapeutic behaviours in gonococcal infections</td>
       <td>Servizo de Epidemioloxía. Dirección Xeral de Saúde Pública. Consellería de Sanidade</td>
       <td>_</td>
      </tr>
     </tbody>
    </table>

