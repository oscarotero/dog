---
date: '2020-09-11'
id: G0532-010920-0003
page: 35834
number: 185
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 25 de agosto de 2020, da Dirección Xeral de Calidade Ambiental e
  Cambio Climático, polo que se somete a información pública a documentación
  para a revisión da autorización ambiental integrada outorgada a Pigarcre, S.L.
  para unha explotación porcina de ceba situada en Finca Abelar II, parroquia de
  San Pedro de Vizoño, no concello de Abegondo (expediente 2019-IPPC-M-121).
range: Anuncio
url: >-
  https://www.xunta.gal/dog/Publicados/2020/20200911/AnuncioG0532-010920-0003_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estad</em>o núm. 316, do 31 de decembro) regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19.10.2013) regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a do Real decreto 815/2013, do 18 de outubro, sométese a información pública, durante un período de vinte (20) días hábiles contados a partir do día seguinte ao da publicación deste anuncio no <em>Diario Oficial de Galicia</em>, o documento titulado:</p>
    <p><em>Pigarcre, S.L.-Proxecto de revisión de autorización ambiental integrada da explotación porcina El Abelar II. Rev.01_21/08/2020.</em></p>
    <p>Para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que considere convenientes. </p>
    <p>Os documentos estarán ao dispor dos administrados nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). </p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 25 de agosto de 2020</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO </h2>
    <p>Expediente: 2019-IPPC-M-121.</p>
    <p>Núm. da autorización ambiental integrada: 2007/0031_NAA/IPPC_218.</p>
    <p>Categoría principal da actividade: anexo I, categoría 9.3.b do Real decreto lexislativo 1/2016, do 16 de decembro.</p>
    <p>Titular: Pigarcre, S.L.</p>
    <p>NIF: B15626138.</p>
    <p>Localización da instalación: Finca Abelar II, parroquia de San Pedro de Vizoño, 15318 Abegondo (A Coruña). Referencia catastral da parcela: 15001A042003240000JE.</p>
    <p>Actividade principal: explotación porcina de ceba.</p>
    <p>Descrición: a explotación está formada por 5 naves operativas con capacidade para 3.510 prazas para porcos de ceba e por 5 naves en desuso.</p>
    <p>Lévanse a cabo 2 ciclos produtivos anuais. O ciclo produtivo comeza cando os leitóns chegan á explotación cun peso aproximado de 20 kg, onde permanecen ata acadaren un peso entre 90-110 kg, momento en que son enviados ao matadoiro. Despois ten lugar un baleiro sanitario de 15 días, previo á recepción dos novos animais.</p>
    <p>A totalidade do xurro producido na instalación será enviado a xestor autorizado. A explotación conta cunha balsa exterior para o almacenamento de xurros, para a cal se presenta unha proposta de cubrición consistente en instalar unha cuberta ríxida de formigón prefabricado, constituído por piares, vigas e viguetas pretensadas.</p>
    <p>Verteduras: as augas de limpeza das instalacións e as augas sanitarias xeradas nos aseos e vestiarios son enviadas xunto cos xurros producidos na explotación á balsa de almacenamento de xurros exterior para a súa posterior xestión conxunta. As augas pluviais son vertidas directamente ao terreo.</p>

