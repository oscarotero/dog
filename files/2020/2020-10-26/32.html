---
date: '2020-10-26'
id: G0427-021020-0001
page: 42603
number: 215
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 1 de outubro de 2020 pola que se autoriza a transmisión mortis
  causa, mediante pacto de mellora, das concesións administrativas e das bateas
  J.M.D. II e Pérez VI.
range: Resolución
url: >-
  https://www.xunta.gal/dog/Publicados/2020/20201026/AnuncioG0427-021020-0001_gl.html
---
<p>Vistos os expedientes instruídos para os efectos de transmisión das bateas <em>J.M.D. II </em>e <em>Pérez VI </em>e das concesións administrativas que as amparan, resulta:</p>
    <p>a) Antecedentes:</p>
    <p>Primeiro. Mediante escritos do 30 de setembro de 2020, José Antonio Estévez Rey solicitou autorización para a transmisión <em>mortis causa</em>, mediante pacto de mellora, das concesións administrativas e das bateas <em>J.M.D. II </em>e <em>Pérez VI</em>. </p>
    <p>Segundo. A persoa interesada achegou a documentación requirida para a tramitación.</p>
    <p>b) Consideracións legais e técnicas:</p>
    <p>Primeira. Este órgano é competente para resolver os expedientes, de conformidade coa Lei 11/2008, do 3 de decembro, de pesca de Galicia, modificada pola Lei 6/2009, do 11 de decembro, e coa Orde do 8 de setembro de 2017, de delegación de competencias na Secretaría Xeral Técnica da Consellería do Mar nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. A Lei 2/2006, do 14 de xuño, de dereito civil de Galicia, nos seus artigos 209 e seguintes regula os pactos sucesorios como negocios <em>mortis causa</em>, e con forma de pactos de apartación ou de mellora.</p>
    <p>Terceira. Os expedientes seguiron todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia. </p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión <em>mortis causa</em>, mediante pacto de mellora, a favor de Beatriz Estévez Soutullo (***0618**), das concesións que se indican a seguir:</p>
    <p>Identificación:</p>
    <p>Tipo: batea. </p>
    <p>Nome: <em>J.M.D. II</em>.</p>
    <p>Situación: </p>
    <p>Cuadrícula nº: 68.</p>
    <p>Polígono: A.</p>
    <p>Distrito: O Grove (Pontevedra).</p>
    <p>Especie autorizada: ostra plana (<em>Ostrea edulis</em>).</p>
    <p>Título habilitante: concesión.</p>
    <p>Orde de outorgamento: 4.4.1970.</p>
    <p>Remate da vixencia: 15.12.2029.</p>
    <p>Identificación:</p>
    <p>Tipo: batea. </p>
    <p>Nome: <em>Pérez VI</em>.</p>
    <p>Situación: </p>
    <p>Cuadrícula nº: 56.</p>
    <p>Polígono: F.</p>
    <p>Distrito: O Grove (Pontevedra).</p>
    <p>Especie autorizada: ostra plana (<em>Ostrea edulis</em>).</p>
    <p>Título habilitante: concesión.</p>
    <p>Orde de outorgamento: 30.9.1975.</p>
    <p>Remate da vixencia: 15.12.2029.</p>
    <p>Actuais titulares: José Antonio Estévez Rey (***3280**) e Juventina Soutullo Lores (***0791**).</p>
    <p>Nova titular: Beatriz Estévez Soutullo (***0618**).</p>
    <p>A nova titular das concesións subrógase nos dereitos e obrigas dos anteriores desde o momento da formalización da mellora en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 1 de outubro de 2020</p>
    <footer><p>A conselleira do Mar<br>P.D. (Orde do 8.9.2017)<br>Sonia Lorenzo Santos<br>Xefa territorial de Vigo</p></footer>

