---
date: '2020-10-26'
id: G0533-161020-0001
page: 42466
number: 215
agency: Consellería de Infraestruturas e Mobilidade
section: III. Outras disposicións.
title: >-
  DECRETO 174/2020, do 8 de outubro, polo que se declara, en concreto, a
  utilidade pública e se dispón a urxente ocupación dos bens e dereitos
  afectados polo proxecto de construción do itinerario peonil e ciclista na
  AC-133, eixe sur, treito Franza-Rilo, puntos quilométricos 7+200-8+550, de
  clave AC/16/071.06, no concello de Mugardos.
range: Decreto
url: >-
  https://www.xunta.gal/dog/Publicados/2020/20201026/AnuncioG0533-161020-0001_gl.html
---
<p>Antecedentes:</p>
    <p>Primeiro. O día 22 de maio de 2017 publicouse no <em>Diario Oficial de Galicia</em> (número 96) o Anuncio do 3 de maio de 2017 polo que se somete ao trámite de información pública o proxecto de construción do itinerario peonil e ciclista na AC-133, eixe sur, treito Franza-Rilo, puntos quilométricos 7+200-8+550, de clave AC/16/071.06, así como a relación individual de bens, dereitos e propietarios afectados polo proxecto referenciado.</p>
    <p>Segundo. Tras a análise das alegacións, informes e certificados presentados, o 28 de abril de 2020 apróbase o expediente de información pública e o proxecto de construción do itinerario peonil e ciclista na AC-133. Eixe sur. Treito Franza-Rilo. Puntos quilométricos 7+200-8+550, de clave AC/16/071.06.</p>
    <p>Este proxecto ten por obxecto a creación dunha senda compartida (peonil e ciclista) en dous treitos da estrada AC-133, en formigón ou solo estabilizado con cemento, en función da cualificación urbanística do solo que se atravesa. O primeiro treito (punto quilométrico 7+200 - punto quilométrico 8+550), comeza na glorieta de conexión entre esta estrada e a vía de alta capacidade VG-1.2, na contorna do núcleo de Franza, e finaliza no núcleo de Rilo. No segundo treito (punto quilométrico 9+820 - punto quilométrico 9+910) executarase unha senda polo trazado da cuneta transitable existente na actualidade, e que dispón dun ancho insuficiente para a circulación peonil e ciclista.</p>
    <p>A competencia para a execución da expropiación forzosa, no ámbito das estradas non incorporadas á rede do Estado, con itinerarios que se desenvolvan integramente no seu territorio, correspóndelle á Comunidade Autónoma de Galicia, ao abeiro do punto dous do artigo 28 do Estatuto de autonomía de Galicia, aprobado pola Lei orgánica 1/1981, do 6 de abril.</p>
    <p>Correspóndelle ao Consello da Xunta de Galicia, como órgano equivalente ao Consello de Ministros, no ámbito da Administración autonómica, o recoñecemento concreto da utilidade pública e a declaración da urxente ocupación dos bens afectados pola expropiación a que dá lugar a realización da obra, segundo o previsto nos artigos 10 e 52 da Lei do 16 de decembro de 1954, de expropiación forzosa.</p>
    <p>Na súa virtude, por proposta da conselleira de Infraestruturas e Mobilidade e logo da deliberación do Consello da Xunta de Galicia, na súa reunión do día oito de outubro de dous mil vinte,</p>
    <h2>DISPOÑO:</h2>
    <p>Artigo único</p>
    <p>Declarar, en concreto, a utilidade pública e a necesidade de urxente ocupación para os efectos de expropiación forzosa, dos bens e dereitos que se concretan no expediente administrativo instruído, así como en calquera das modificacións que sexa necesario realizar para a execución do proxecto de construción do itinerario peonil e ciclista na AC-133, eixe sur, treito Franza-Rilo, puntos quilométricos 7+200-8+550, de clave AC/16/071.06.</p>
    <p>Santiago de Compostela, oito de outubro de dous mil vinte</p>
    <footer><p>Alberto Núñez Feijóo<br>Presidente</p><p>Ethel Mª Vázquez Mourelle<br>Conselleira de Infraestruturas e Mobilidade</p></footer>

