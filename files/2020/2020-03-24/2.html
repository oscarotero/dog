---
date: '2020-03-24'
id: G0533-230320-1
page: 17222
number: 58
agency: Consellería de Infraestruturas e Mobilidade
section: III. Outras disposicións.
title: >-
  ACORDO do 20 de marzo de 2020, da Dirección Xeral de Mobilidade, polo que se
  deixa sen efecto o Acordo do 11 de marzo de 2020 polo que se establece a
  primeira expansión territorial do ámbito de aplicación da tarifa específica
  Xente Nova no transporte público interurbano de competencia da Xunta de
  Galicia.
range: Acordo
url: >-
  https://www.xunta.gal/dog/Publicados/2020/20200324/AnuncioG0533-230320-1_gl.html
---
<p>O 13 de marzo de 2020 publicouse no <em>Diario Oficial de Galicia</em> número 50 o Acordo do 11 de marzo de 2020, da Dirección Xeral de Mobilidade, polo que se establece a primeira expansión territorial do ámbito de aplicación da tarifa específica Xente Nova no transporte público interurbano de competencia da Xunta de Galicia, que recollía a previsión de aplicación da tarifa Xente Nova a partir do 23 de marzo. </p>
    <p>Con data do 14 de marzo de 2020 publicouse no <em>Boletín Oficial del Estado</em> o Real decreto 463/2020, do 14 de marzo, polo que se declara o estado de alarma para a xestión da situación de crise sanitaria ocasionada polo COVID-19, que entrou en vigor no mesmo momento da súa publicación. </p>
    <p>O dito real decreto ten como un dos seus piares, como principal ferramenta para loitar contra a extensión do COVID-19, o confinamento da poboación, e resulta pouco acorde con esta a implantación dunha medida de expansión territorial da tarifa Xente Nova no transporte público interurbano, cuxo obxectivo é precisamente o contrario, facilitar a mobilidade da mocidade. </p>
    <p>Polo que,</p>
    <h2>ACORDO:</h2>
    <p>Deixar sen efecto o Acordo do 11 de marzo de 2020, da Dirección Xeral de Mobilidade, polo que se establece a primeira expansión territorial do ámbito de aplicación da tarifa específica Xente Nova no transporte público interurbano de competencia da Xunta de Galicia.</p>
    <p>Este acordo producirá efectos desde a data da súa adopción, sen prexuízo da súa publicación polas mesmas canles de que foi obxecto o acordo que deixa sen efecto.</p>
    <p>Santiago de Compostela, 20 de marzo de 2020</p>
    <footer><p>Ignacio Maestro Saavedra<br>Director xeral de Mobilidade</p></footer>

