---
date: '2020-05-05'
id: G0424-140420-0001
page: 19103
number: 85
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 13 de abril de 2020, da Xefatura Territorial de Pontevedra, de
  autorización administrativa previa e autorización administrativa de
  construción dunha instalación eléctrica no concello de Vigo (expediente IN407A
  2020/037-4).
range: Resolución
url: >-
  https://www.xunta.gal/dog/Publicados/2020/20200505/AnuncioG0424-140420-0001_gl.html
---
<p>Visto o expediente para outorgamento de autorización administrativa previa e autorización administrativa de construción para a instalación eléctrica que a seguir se describe:</p>
    <p>– Solicitante: UFD Distribución Electricidad, S.A.</p>
    <p>– Domicilio social: travesía de Vigo, 204, 36207 Vigo.</p>
    <p>– Denominación: nova saída subestación troncal ao CT Estación.</p>
    <p>– Situación: Vigo.</p>
    <p>– Características técnicas: LMT subterránea a 15 kV con condutor tipo RHZ en catro tramos:</p>
    <p>• 115 metros de lonxitude, con orixe na cela da liña de media tensión de saída da subestación troncal e final no empalme que se vai realizar no exterior da subestación troncal.</p>
    <p>• 2.093 metros de lonxitude, con orixe no empalme que se vai realizar no exterior da subestación troncal e final no empalme que se vai realizar coa LMTS de alimentación ao conxunto de centros CTC01 do centro comercial Vialia.</p>
    <p>• 427 metros de lonxitude, con orixe no empalme que se vai realizar coa LMTS de alimentación ao conxunto de centros CTC01 do centro comercial Vialia e final no empalme que se vai realizar coa LMTS de alimentación ao conxunto de centros CTC02 do centro comercial Vialia.</p>
    <p>• 18 metros de lonxitude, con orixe no empalme que se vai realizar coa LMTS de alimentación ao conxunto de centros CTC02 do centro comercial Vialia e final na cela de liña de media tensión do centro de transformación existente Estación TRO723.</p>
    <p>As instalacións están situadas na praza da Estación, no concello de Vigo.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria do 19 de febreiro de 2014, pola que aproba o procedemento de autorización administrativa de construción (DOG nº 54, do 19 de marzo), así como na Lei 5/2017, do 19 de outubro, de fomento da implantación de iniciativas empresariais en Galicia (DOG nº 203, do 25 de outubro), esta xefatura territorial resolve:</p>
    <p>Conceder autorización administrativa previa e autorización administrativa de construción para a devandita instalación, cuxas características se axustarán en toda as súas partes ás que figuran no proxecto de execución, ás condicións técnicas e de seguranza establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Economía, Emprego e Industria no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente. Consonte o establecido na disposición adicional terceira do Real decreto 463/2020, do 14 de marzo, polo que se declara o estado de alarma para a xestión da situación de crise sanitaria ocasionada polo COVID-19, o prazo indicado non se comezará a contar ata a perda de vixencia do referido real decreto ou, se for o caso, das súas prórrogas en relación coa suspensión de prazos administrativos.</p>
    <p>Pontevedra, 13 de abril de 2020</p>
    <footer><p>Ignacio Rial Santomé<br>Xefe territorial de Pontevedra</p></footer>

