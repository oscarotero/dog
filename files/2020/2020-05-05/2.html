---
date: '2020-05-05'
id: G0533-270420-0003
page: 19073
number: 85
agency: Consellería de Infraestruturas e Mobilidade
section: III. Outras disposicións.
title: >-
  DECRETO 68/2020, do 20 de marzo, polo que se declara, en concreto, a utilidade
  pública e se dispón a urxente ocupación dos bens e dereitos afectados polo
  proxecto de construción Itinerario peonil e ciclista na AC-552, treito
  Carballo-Coristanco, puntos quilométricos 32+620-34+400, de clave
  AC/16/082.06, nos concellos de Carballo e Coristanco.
range: Decreto
url: >-
  https://www.xunta.gal/dog/Publicados/2020/20200505/AnuncioG0533-270420-0003_gl.html
---
<p>Antecedentes:</p>
    <p>Primeiro. No Diario Oficial de Galicia número 122, do 28 de xuño de 2019, publicouse o Anuncio do 29 de maio de 2019 polo que se somete ao trámite de información pública o proxecto construción Itinerario peonil e ciclista na AC-552. Treito: Carballo-Coristanco. Puntos quilométricos 32+620-34+400, de clave AC/16/082.06, así como a relación individual de bens, dereitos e propietarios afectados polo proxecto referenciado.</p>
    <p>Segundo. Tras a análise das alegacións, informes e certificados presentados, o 17 de febreiro de 2020 apróbase o expediente de información pública e o proxecto construción Itinerario peonil e ciclista na AC-552. Treito: Carballo-Coristanco. Puntos quilométricos 32+620-34+400, de clave AC/16/082.06.</p>
    <p>Este proxecto ten por obxecto a construción dunha senda de uso compartido que permita a circulación de peóns e ciclistas non deportivos na estrada AC-552, entre os puntos quilométricos 32+620–34+400, que dará continuidade as beirarrúas existentes no núcleo de Carballo ata as beirarrúas existentes no lugar de Montecelo, no concello de Coristanco.</p>
    <p>A competencia para a execución da expropiación forzosa, no ámbito das estradas non incorporadas á rede do Estado, con itinerarios que se desenvolvan integramente no seu territorio, correspóndelle á Comunidade Autónoma de Galicia, ao abeiro do punto dous do artigo 28 do Estatuto de autonomía de Galicia, aprobado pola Lei orgánica 1/1981, do 6 de abril.</p>
    <p>Correspóndelle ao Consello da Xunta de Galicia, como órgano equivalente ao Consello de Ministros, no ámbito da Administración autonómica, o recoñecemento concreto da utilidade pública e a declaración da urxente ocupación dos bens afectados pola expropiación a que dá lugar a realización da obra, segundo o previsto nos artigos 10 e 52 da Lei do 16 de decembro de 1954, de expropiación forzosa.</p>
    <p>Na súa virtude, por proposta da conselleira de Infraestruturas e Mobilidade e logo da deliberación do Consello da Xunta de Galicia, na súa reunión do día vinte de marzo de dous mil vinte,</p>
    <h2>DISPOÑO:</h2>
    <p>Artigo único. Declarar, en concreto, a utilidade pública e a necesidade de urxente ocupación para os efectos de expropiación forzosa dos bens e dereitos que se concretan no expediente administrativo instruído, así como en calquera das modificacións que sexa necesario realizar para a execución do proxecto construción Itinerario peonil e ciclista na AC-552. Treito: Carballo-Coristanco. Puntos quilométricos 32+620–34+400, de clave AC/16/082.06.</p>
    <p>Santiago de Compostela, vinte de marzo de dous mil vinte</p>
    <footer><p>Alberto Núñez Feijóo<br>Presidente</p><p>Ethel Mª Vázquez Mourelle<br>Conselleira de Infraestruturas e Mobilidade</p></footer>

