---
date: '2020-01-16'
id: G0534-191219-0001
page: 2042
number: 10
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 17 de decembro de 2019 pola que se modifica a autorización, por cambio
  de titularidade, do centro privado Sagrado Corazón de Jesús, Os Praceres,
  Pontevedra.
range: Orde
url: >-
  https://www.xunta.gal/dog/Publicados/2020/20200116/AnuncioG0534-191219-0001_gl.html
---
<p>A representante legal do centro privado (CPR) Sagrado Corazón de Jesús, Os Praceres, Pontevedra, solicita o cambio de titularidade a favor da Fundación Educativa Sofía Barat.</p>
    <p>Mediante escritura pública notarial do 19 de novembro de 2019, a Congregación de Religiosas del Sagrado Corazón, a través da súa representante, cede a titularidade do CPR Sagrado Corazón de Jesús a favor da Fundación Educativa Sofía Barat.</p>
    <p>De conformidade coa solicitude de cambio de titularidade formulada e logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. <em>Modificación da autorización</em></p>
    <p>Autorizar o cambio de titularidade do CPR Sagrado Corazón de Jesús, Os Praceres, Pontevedra, código 36006237, a favor da Fundación Educativa Sofía Barat, con efectos do 1 de xaneiro de 2020.</p>
    <p>O cambio de titularidade non afectará o réxime de funcionamento do centro.</p>
    <p>Artigo 2. <em>Inscrición no rexistro</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 3. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teñan que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 17 de decembro de 2019</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

