---
date: '2020-07-14'
id: G2164-290620-0001
page: 28053
number: 139
agency: Xulgado de Primeira Instancia número 5 de Pontevedra
section: V. Administración de xustiza.
title: EDICTO (DCT 427/2018).
range: Edicto
url: >-
  https://www.xunta.gal/dog/Publicados/2020/20200714/AnuncioG2164-290620-0001_gl.html
---
<p>Eu, Gema Antolín Pérez, letrada da Administración de xustiza do Xulgado de Primeira Instancia número 5 de Pontevedra, polo presente anuncio:</p>
    <p>No presente procedemento seguido por instancia de Isabel Carmuega Nerga fronte a Rafael Prieto Palacio ditouse Sentenza 389/2019 o 10 de decembro de 2019 e auto de aclaración con data do 2 de marzo de 2020, cuxo encabezamento e parte dispositiva a continuación se insire:</p>
    <p>Sentenza.</p>
    <p>En Pontevedra o 10 de decembro 2019.</p>
    <p>Vistos por min, Mª del Mar Felices Esteban, maxistrada xuíza do Xulgado de Primeira Instancia número 5 de Pontevedra, os precedentes autos de xuízo de divorcio, seguidos ante este xulgado co número 427/2018, en que é parte demandante, Isabel Carmuega Nerga, representada pola procuradora María Lucía Costoya Otero e asistida da letrada María del Rosario Garragal Rey, e como parte demandada Rafael Prieto Palacio, declarado en rebeldía procesual.</p>
    <p>Resolución.</p>
    <p>Estimo parcialmente a demanda presentada a procuradora María Lucía Costoya Otero, en nome e representación de Isabel Carmuega Nerga, contra Rafael Prieto Palacio, en rebeldía procesual, e en consecuencia declaro a disolución por divorcio do matrimonio contraído entre os litigantes o 21 de xuño de 1988, que foi inscrito no tomo 357, páxina 172, da sección 2ª do Rexistro Civil de Barcelona, con todos os efectos legais que a dita declaración comporta. Enténdense revogados definitivamente os poderes e consentimentos que os cónxuxes se tivesen outorgado. Os cónxuxes poderán vivir separados e cesa a presunción de convivencia conxugal.</p>
    <p>1. O menor Cristian continuará baixo a garda e custodia da nai, Isabel Carmuega Nerga, á cal se lle atribúe o exercicio exclusivo da patria potestade, mantendo a titularidade conxunta en ambos os proxenitores.</p>
    <p>Esta medida terá unha duración de dous anos, prorrogables de forma automática por dous anos, en canto que o demandando Rafael Prieto Palacio non reclame o contrario.</p>
    <p>2. Non procede fixar visitas a favor do pai sen prexuízo do seu dereito a reclamalas tan axiña como poida cumprir estas e sempre que se acredite que son en interese do menor.</p>
    <p>3. Pensión de alimentos. Rafael Prieto Palacio aboará en concepto de pensión de alimentos a favor do seu fillo Cristian a cantidade de 150 euros mensuais. A dita cantidade incrementaranse co IPC anual e que se ingresará na conta que designe a nai dentro dos cinco primeiros días de cada mes.</p>
    <p>Os gastos extraordinarios serán satisfeitos por metades, dentro dos que se inclúen, en todo caso, gastos médicos e farmacéuticos non cubertos polo sistema público. En relación cos gastos extraordinarios exixirá que medie consulta previa do proxenitor custodio ao non custodio sobre conveniencia e/ou necesidade do gasto (salvo supostos excepcionais e urxentes en que iso non sexa posible) e acordo de ambos os dous, de forma expresa antes de facerse o desembolso, ou, na súa falta, autorización xudicial.</p>
    <p>Todo iso sen facer expresa imposición das custas.</p>
    <p>Firme esta resolución, comuníquese de oficio ao Rexistro Civil de Barcelona.</p>
    <p>Notifíquese esta resolución en forma legal ás partes, ás cales se advirte que contra ela cabe recurso de apelación para ante a Audiencia Provincial de Pontevedra, e que se tramitará polas regras establecidas na Lei de axuizamento civil.</p>
    <p>Así, por esta miña sentenza, definitivamente xulgando en primeira instancia, pronúncioo, mándoo e asínoo.</p>
    <p>Publicación. A anterior resolución foi lida e publicada pola xuíza que a autoriza, en audiencia pública, lugar e data nesta indicados. Dou fe.</p>
    <p>Auto.</p>
    <p>En Pontevedra o 2 de marzo de 2020.</p>
    <p>Visto por María del Mar Felices Esteban, maxistrada xuíza do Xulgado de Primeira Instancia número 5 de Pontevedra, o estado que presentan estas de divorcio contencioso 427/2018 e sobre a base dos seguintes:</p>
    <p>Antecedentes de feito.</p>
    <p>Único. A representación procesual de Isabel Carmuega Nerga solicitou a aclaración da sentenza ditada o 10 de decembro de 2019, nos termos concretados no seu escrito de data de entrada 16 de decembro de 2019.</p>
    <p>Dado traslado oportuno ao Ministerio Fiscal, quedaron as presentes pendentes de resolver.</p>
    <p>Parte dispositiva.</p>
    <p>Dispoño suplir a omisión da sentenza do 10 de decembro de 2019, que no ditame da devandita resolución, número 1), onde se facía constar:</p>
    <p>«Esta medida terá unha duración de dous anos, prorrogables de forma automática por dous anos, en canto que o demandado Rafael Prieto Palacio non reclame o contrario».</p>
    <p>Farase constar: «Esta medida terá unha duración de dous anos, prorrogables de forma automática e sucesiva por prazo de dous anos, en canto que o demandado Rafael Prieto Palacio non reclame o contrario».</p>
    <p>Notifíquese a presente resolución ás partes e advírtaselles que contra esta non cabe interpoñer recurso ningún.</p>
    <p>Así, por este auto, pronúncioo, mándoo e asínoo.</p>
    <p>Dilixencia. Seguidamente cúmprese o acordado, dou fe.</p>
    <p>E encontrándose o devandito demandado, Rafael Prieto Palacio, en paradoiro descoñecido, expídese o presente co fin de que sirva de notificación en forma a este.</p>
    <p>Pontevedra, 17 de xuño de 2020</p>
    <footer><p>A letrada da Administración de xustiza</p></footer>

