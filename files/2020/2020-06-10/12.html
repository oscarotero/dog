---
date: '2020-06-10'
id: O90-040620-0001
page: 22852
number: 112
agency: Axencia Galega de Desenvolvemento Rural
section: III. Outras disposicións.
title: >-
  RESOLUCIÓN do 4 de xuño de 2020 pola que se modifica a Resolución do 25 de
  setembro de 2019 pola que se publican os convenios de colaboración que asinou
  esta axencia no segundo cuadrimestre de 2019.
range: Resolución
url: >-
  https://www.xunta.gal/dog/Publicados/2020/20200610/AnuncioO90-040620-0001_gl.html
---
<p>De conformidade co disposto no artigo 15 da Lei 1/2016, do 18 de xaneiro, de transparencia e bo goberno, cada consellería ou entidade debe remitir para a súa publicación no <em>Diario Oficial de Galicia</em>, dentro dos primeiros vinte días dos meses de xaneiro, maio e setembro de cada ano, unha relación dos convenios subscritos referida ao cuadrimestre anterior.</p>
    <p>En virtude da Resolución do 25 de setembro de 2019 (DOG núm. 191, do 8 de outubro) a Agader publicou os convenios de colaboración que asinou no segundo cuadrimestre de 2019. </p>
    <p>O 13 de maio de 2019 a Agader asinou un convenio co organismo autónomo Instituto de Estudos do Territorio e coa Fundación Galicia Sustentable que non foi incluído na relación publicada o 25 de setembro de 2019. </p>
    <p>En consecuencia, e co fin de cumprir co disposto no artigo 15 da Lei 1/2016, do 18 de xaneiro, de transparencia e bo goberno, modifícase a Resolución do 25 de setembro de 2019 de xeito que se engada á relación de convenios do segundo cuadrimestre de 2019 o convenio de colaboración que figura no anexo.</p>
    <p>Santiago de Compostela, 4 de xuño de 2020</p>
    <footer><p>Miguel Ángel Pérez Dubois<br>Director xeral da Axencia Galega de Desenvolvemento Rural</p></footer>
    <footer><p>ANEXO </p></footer>
    <table>
     <tbody>
      <tr>
       <td>Asinantes</td>
       <td>Obxecto</td>
       <td>Data de sinatura</td>
       <td>Achega</td>
      </tr>
      <tr>
       <td>Convenio de colaboración entre a Axencia Turismo de Galicia, o organismo autónomo Instituto de Estudos do Territorio, a Axencia Galega de Desenvolvemento Rural e a Fundación Galicia Sustentable</td>
       <td>Establecer as condicións de colaboración entre as partes para desenvolver o proxecto Senda dos faros</td>
       <td>13.5.2019</td>
       <td>80.000 €</td>
      </tr>
     </tbody>
    </table>

