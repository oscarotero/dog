---
date: '2020-06-10'
id: G0532-030620-0004
page: 22890
number: 112
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 3 de xuño de 2020, da Dirección Xeral de Patrimonio Natural, polo
  que se somete a participación pública o documento base do Plan de conservación
  do espazo natural de interese local Ribeiras do Mero-Barcés, pertencente ao
  concello de Abegondo.
range: Anuncio
url: >-
  https://www.xunta.gal/dog/Publicados/2020/20200610/AnuncioG0532-030620-0004_gl.html
---
<p>De conformidade co artigo 16.1.a) da Lei 27/2006, do 18 de xullo, pola que se regulan os dereitos de acceso á información, de participación pública e de acceso á xustiza en materia de ambiente, para promover unha participación real e efectiva do público na elaboración, modificación e revisión dos plans, programas e disposicións de carácter xeral relacionados co ambiente, a que se refiren os artigos 17 e 18 desta lei, as administracións públicas velarán por que se informe o público, mediante avisos ou outros medios apropiados, como os electrónicos cando se dispoña deles, sobre calquera proposta de plans, programas ou disposicións de carácter xeral.</p>
    <p>A conservación da natureza e da diversidade biolóxica encóntrase dentro das materias sobre as que as administracións públicas deben asegurar que se observen as garantías en materia de participación.</p>
    <p>Iniciado o procedemento para a elaboración do Plan de conservación do espazo natural de interese local Ribeiras do Mero-Barcés e do proxecto de decreto polo que se aproba o devandito plan,</p>
    <h2>ACORDO:</h2>
    <p>Primeiro. Someter a consulta pública, por un prazo de 20 días hábiles contados desde o día seguinte ao da publicación deste anuncio, o documento base de Plan de conservación do espazo natural de interese local Ribeiras do Mero-Barcés.</p>
    <p>Segundo. En cumprimento da obriga prevista no artigo 7.e) da Lei 19/2013, do 9 de decembro, de transparencia, acceso á información pública e bo goberno, durante o citado prazo, poderase consultar o plan no seguinte enlace do Portal de transparencia da Xunta de Galicia, na epígrafe Documentos en información pública de Patrimonio Natural.</p>
    <p>https://transparencia.xunta.gal/tema/informacion-de-relevancia-xuridica/procedementos-de-informacion-publica</p>
    <p>Así como na páxina web da Consellería de Medio Ambiente, Territorio e Vivenda, entrando na subsección de documentos en información pública do Portal de conservación da natureza:</p>
    <p>https://cmatv.xunta.gal/seccion-tema/c/CMAOT_Conservacion?content=Direccion_Xeral_Conservacion_Natureza/Participacion_publica/seccion.html&amp;std=Participacion_publica.html</p>
    <p>Terceiro. As persoas interesadas poden enviar as súas alegacións:</p>
    <p>a) Preferentemente, mediante correo electrónico ao seguinte enderezo: planificacion.conservacion@xunta.gal, poñendo no asunto «Plan de conservación do ENIL Ribeiras do Mero-Barcés».</p>
    <p>b) Opcionalmente, mediante a presentación dun escrito dirixido á Dirección Xeral de Patrimonio Natural da Consellería de Medio Ambiente, Territorio e Vivenda, en calquera dos lugares previstos no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>A presentación electrónica será obrigatoria para as administracións públicas, as persoas xurídicas, as entidades sen personalidade xurídica e os representantes dalgunhas das anteriores.</p>
    <p>Santiago de Compostela, 3 de xuño de 2020</p>
    <footer><p>Belén Mª do Campo Piñeiro<br>Directora xeral de Patrimonio Natural</p></footer>

