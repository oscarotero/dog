---
date: '2020-02-17'
id: L130-280120-0005
page: 10998
number: 32
agency: Concello da Coruña
section: VI. Anuncios. b) Administración local.
title: >-
  ANUNCIO de información pública sobre a modificación puntual do Plan xeral de
  ordenación municipal 2013 para a apertura dunha nova vía entre as rúas Simón
  Bolívar e Alfonso Rodríguez Castelao (expediente 631/2016/101).
range: Anuncio
url: >-
  https://www.xunta.gal/dog/Publicados/2020/20200217/AnuncioL130-280120-0005_gl.html
---
<p>O Pleno municipal, na sesión que tivo lugar o 5 de decembro de 2019, acordou aprobar inicialmente o documento de modificación puntual do Plan xeral de ordenación municipal 2013 para a apertura dunha nova vía entre as rúas Simón Bolívar e Alfonso Rodríguez Castelao. Documento para aprobación inicial. Setembro 2019, promovido polo Concello da Coruña e redactado polos arquitectos Alfredo Garrote Pazos e Sara Prieto Hortas.</p>
    <p>En cumprimento do artigo 60.6 da Lei 2/2016, do 10 de febreiro, do solo de Galicia, e dos artigos 144.6 e 207 do seu regulamento (Decreto 143/2016), o expediente sométese a información pública polo prazo de dous meses, contado desde o día seguinte ao da última das publicacións deste anuncio no <em>Diario Oficial de Galicia</em> e nun dos xornais de maior difusión na provincia, para que as persoas interesadas poidan consultalo e formular, de ser o caso, as alegacións que consideren oportunas.</p>
    <p>A consulta da documentación da modificación puntual pódese realizar no Departamento de Planeamento da Área de Urbanismo, Vivenda, Infraestruturas e Mobilidade (praza de Indalecio Prieto, 1-3), en horario laboral, de luns a venres, ou ben na sede electrónica do Concello ou no enderezo electrónico coruna.gal/urbanismo, en Documentos en exposición pública e no Visor estado desarrollo PXOM 2013.</p>
    <p>A Coruña, 22 de decembro de 2019</p>
    <footer><p>A alcaldesa<br>P.D. (Decreto 3847/2019, do 27.6.2019)<br>María Hernández García<br>Directora da Área de Urbanismo</p></footer>

