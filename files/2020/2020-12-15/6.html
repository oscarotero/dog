---
date: '2020-12-15'
id: G0599-041220-0002
page: 49050
number: 251
agency: Consellería de Emprego e Igualdade
section: III. Outras disposicións.
title: >-
  RESOLUCIÓN do 3 de decembro de 2020, da Dirección Xeral de Emprego, Traballo
  Autónomo e Economía Social, pola que se publica a reasignación dos créditos
  orzamentarios recollidos na Orde do 5 de decembro de 2019 pola que se
  establecen as bases reguladoras para a concesión, en réxime de concorrencia
  non competitiva, das subvencións para o fomento do emprendemento en economía
  social (programa Aprol-economía social), e se convocan para o ano 2020.
range: Resolución
url: >-
  https://www.xunta.gal/dog/Publicados/2020/20201215/AnuncioG0599-041220-0002_gl.html
---
<p>No DOG núm. 6, do 10 de xaneiro de 2020, publicouse a Orde do 5 de decembro de 2019 pola que se establecen as bases reguladoras para a concesión, en réxime de concorrencia non competitiva, das subvencións para o fomento do emprendemento en economía social (programa Aprol-economía social), e se convocan para o ano 2020 (código de procedemento TR802G e TR802J).</p>
    <p>O artigo 31 do Regulamento da Lei 9/2007, do 13 de xuño, de subvencións de Galicia, aprobado polo Decreto 11/2009, do 8 de xaneiro, establece que a alteración da distribución entre os créditos consignados non precisará de nova convocatoria pero si das modificacións que procedan no expediente de gasto e da publicación nos mesmos medios que a convocatoria.</p>
    <p>O día 5 de novembro de 2020 publícase no DOG núm. 224 a Resolución do 27 de outubro de 2020, da Dirección Xeral de Emprego, Traballo Autónomo e Economía Social, pola que se procede á publicación da reasignación dos créditos orzamentarios recollidos na Orde do 5 de decembro de 2019 pola que se establecen as bases reguladoras para a concesión, en réxime de concorrencia non competitiva, das subvencións para o fomento do emprendemento en economía social (programa Aprol-economía social), e se convocan para o ano 2020, en que se redistribúe o crédito asignado en cada programa de axudas sen variar o orzamento total consignado na convocatoria, do seguinte xeito:</p>
    <table>
     <tbody>
      <tr>
       <td>Procedemento</td>
       <td>Programa de axudas</td>
       <td>Aplicación</td>
       <td>Incremento</td>
       <td>Minoración</td>
      </tr>
      <tr>
       <td>TR802G</td>
       <td>progr. I</td>
       <td>09.40.324C.470.0</td>
       <td>35.408,89</td>
       <td></td>
      </tr>
      <tr>
       <td>TR802J</td>
       <td>progr. II</td>
       <td>09.40.324C.470.1</td>
       <td></td>
       <td>35.408,89</td>
      </tr>
     </tbody>
    </table>
    <p>A pesar desta redistribución inicial, no programa I de subvencións para o fomento do emprego en cooperativas e sociedades laborais (procedemento TR802G) non existe crédito suficiente na anualidade 2020 para atender todas as solicitudes. Por outra parte, no programa II de axudas para o fomento do acceso á condición de persoa socia (procedemento TR802J), unha vez resoltos todos os expedientes compróbase que existe remanente de crédito que se pode reasignar ao programa I.</p>
    <p>Por todo o exposto e co fin de atender a totalidade das solicitudes do programa de axudas I da Orde do 5 de decembro de 2019</p>
    <h2>RESOLVO:</h2>
    <p>Primeiro. Modificar o crédito destinado ás axudas convocadas pola Orde do 5 de decembro de 2019 pola que se establecen as bases reguladoras para a concesión, en réxime de concorrencia non competitiva, das subvencións para o fomento do emprendemento en economía social (programa Aprol-economía social), e se convocan para o ano 2020, redistribuíndo o crédito asignado en cada programa de axudas e sen variar o orzamento total consignado na convocatoria:</p>
    <table>
     <tbody>
      <tr>
       <td>Procedemento</td>
       <td>Programa de axudas</td>
       <td>Aplicación</td>
       <td>Incremento</td>
       <td>Minoración</td>
      </tr>
      <tr>
       <td>TR802G</td>
       <td>progr. I</td>
       <td>09.40.324C.470.0</td>
       <td>3.000,00</td>
       <td></td>
      </tr>
      <tr>
       <td>TR802J</td>
       <td>progr. II</td>
       <td>09.40.324C.470.1</td>
       <td></td>
       <td>3.000,00</td>
      </tr>
     </tbody>
    </table>
    <p>Segundo. Esta modificación, unha vez publicada no Diario Oficial de Galicia, non implicará apertura de prazo para presentar novas solicitudes.</p>
    <p>Santiago de Compostela, 3 de decembro de 2020</p>
    <footer><p>Covadonga Toca Carús<br>Directora xeral de Emprego, Traballo Autónomo e Economía Social</p></footer>

