---
date: '2020-08-19'
id: G0532-120820-0002
page: 32961
number: 167
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 11 de xuño de 2020, da Dirección Xeral de Calidade Ambiental e
  Cambio Climático, polo que se somete a información pública a documentación
  para a revisión da autorización ambiental integrada outorgada a Cooperativa A
  Ponte, S.C.G. para a explotación avícola de recría de galiñas reprodutoras e
  galos situada en Texós, concello de Baltar (expediente 2019-IPPC-M-116).
range: Anuncio
url: >-
  https://www.xunta.gal/dog/Publicados/2020/20200819/AnuncioG0532-120820-0002_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31 de decembro) regula a revisión das autorizacións ambientais integradas.</p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19 de outubro) regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013 sométese a información pública, durante un período de 20 días hábiles contados a partir do día seguinte ao da publicación deste anuncio no <em>Diario Oficial de Galicia</em>, o documento titulado:</p>
    <p>– «Memoria de renovación de autorización ambiental integrada, Os Pozos-Texós»</p>
    <p>para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que xulgue convenientes.</p>
    <p>O documento estará á disposición dos administrados nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade»prevención e control de actividades»autorización ambiental integrada »proxectos en información pública).</p>
    <p>Santiago de Compostela, 11 de xuño de 2020</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Expediente: 2019-IPPC-M-116<em>.</em></p>
    <p>Núm. da autorización ambiental integrada: 2017-IPPC-I-44-319<em>.</em></p>
    <p>Categoría principal da actividade: anexo I, grupo 9.3.a<em>.</em></p>
    <p>Titular: Sociedad Cooperativa A Ponte, S.C.G.<em>.</em></p>
    <p>CIF: F32172322<em>.</em></p>
    <p>Domicilio social: Centro Procesado Avícola, CPA, Santa Cruz de Arrabaldo (Ourense)<em>.</em></p>
    <p>Localización da instalación: Os Pozos-Texós, concello de Baltar (Ourense)<em>.</em></p>
    <p>Actividade principal: explotación avícola de recría de galiñas reprodutoras e galos<em>.</em></p>
    <p>Descrición: a explotación ten autorización ambiental integrada para 59.924 aves de recría. A instalación dispón de 3 naves para galiñas reprodutoras e dunha nave para galos. Tamén conta cun edificio para varios usos con; aseos e vestiarios, un comedor, unha oficina, unha sala de cadros de control e un almacén. Ademais, a explotación dispón de silos para o almacenamento do penso, un depósito de gas propano para abastecer o sistema de calefacción, un grupo electróxeno e unha esterqueira que garante o almacenamento do esterco producido en 6 meses.</p>
    <p>Verteduras: as augas residuais xeradas procedentes de aseos e vestiarios, augas de limpeza, vao sanitario e lixiviados da esterqueira irán todas a depósitos estancos con capacidades de 8 m3, 15 m3, 2 m3 e 36 m3, respectivamente, e serán recollidas por xestor autorizado. As augas pluviais verteranse directamente ao terreo.</p>
    <p>O esterco producido será valorizado coma combustible nunha caldeira de policombustible para a xeración de vapor industrial.</p>

