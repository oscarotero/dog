---
date: '2020-08-19'
id: L230-310720-0001
page: 33022
number: 167
agency: Concello de Mondariz
section: VI. Anuncios. b) Administración local.
title: >-
  ANUNCIO de exposición pública do expediente de orde de execución para a
  xestión da biomasa vexetal (expediente 591/2020).
range: Anuncio
url: >-
  https://www.xunta.gal/dog/Publicados/2020/20200819/AnuncioL230-310720-0001_gl.html
---
<p>En cumprimento do previsto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia:</p>
    <p>«3. Cando non se poida determinar a identidade da persoa responsable da xestión da biomasa vexetal e retirada de especies arbóreas prohibidas ou resulte infrutuosa a notificación da comunicación a que se refire o número anterior, esta efectuarase mediante un anuncio no <em>Boletín Oficial del Estado</em> e no <em>Diario Oficial de Galicia</em>, no cal se incluirán os datos catastrais da parcela. Nestes supostos, o prazo para o cumprimento computarase desde a publicación do anuncio no <em>Boletín Oficial del Estado</em>».</p>
    <p>Ao non poder determinar a identidade da persoa responsable ou ben porque resultou infrutuosa a notificación, faise pública a resolución de orde de execución subsidiaria para a xestión de biomasa vexetal que esta alcaldía acordou no exercicio das súas atribucións. O interesado dispón dun prazo dun (1) mes, contado a partir do día seguinte ao da publicación deste anuncio no BOE, para executar a orde de xestión da biomasa vexetal. Faise advertencia de que, en caso de incumprimento da presente orde de execución, a Administración municipal procederá á execución subsidiaria, de acordo co establecido no artigo 22.4 da Lei 3/2007, do 9 de abril, de prevención e defensa contra os incendios forestais de Galicia.</p>
    <p>Recursos: contra a presente resolución, que pon fin á vía administrativa, pódese interpoñer, alternativamente, recurso de reposición potestativo ante a Alcaldía deste concello, no prazo dun (1) mes, contado a partir do día seguinte ao da publicación deste anuncio, de conformidade cos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente recurso contencioso-administrativo, ante o Xulgado do Contencioso-Administrativo de Pontevedra, no prazo dos dous (2) meses contados a partir do día seguinte ao da publicación deste anuncio, conforme o artigo 46 da Lei da xurisdición contencioso-administrativa.</p>
    <p>Se se opta interpoñer o recurso de reposición potestativo, non poderá interpoñer recurso contencioso-administrativo ata que aquel sexa resolto expresamente ou se produza a súa desestimación por silencio.</p>
    <p>De interpoñerse recurso potestativo de reposición, este deberá ser resolto e notificado no prazo dun (1) mes, segundo establece o artigo 124.2 da referida Lei 39/2015, entendéndose desestimado o recurso de reposición polo transcurso do mencionado prazo sen resolución expresa notificada, de conformidade co establecido no artigo 126.3 do mesmo texto legal. Entón, poderán os interesados interpoñer recurso contencioso-administrativo dentro do prazo de seis (6) meses, contado desde o día seguinte a aquel en que deba entenderse presuntamente desestimado o recurso de reposición interposto, conforme o establecido na Lei da xurisdición contencioso-administrativa.</p>
    <table>
     <tbody>
      <tr>
       <td>Número de expediente</td>
       <td>Titular catastral</td>
       <td>Referencia catastral</td>
       <td>Lugar</td>
       <td>Parroquia</td>
      </tr>
      <tr>
       <td>667/2018</td>
       <td>Enrique Fernández Boente</td>
       <td>36030A080009710000MG</td>
       <td>Cavada Nova</td>
       <td>Gargamala</td>
      </tr>
      <tr>
       <td>244/2020</td>
       <td>Rosa María Arjones Iglesias</td>
       <td>36030A064005350000MQ</td>
       <td>Paradela</td>
       <td>Vilar</td>
      </tr>
      <tr>
       <td>245/2020</td>
       <td>Manuel Iglesias Bugarín</td>
       <td>36030A064005390000MF</td>
       <td>Paradela</td>
       <td>Vilar</td>
      </tr>
      <tr>
       <td>247/2020</td>
       <td>Manuel Fernández Arjones</td>
       <td>36030A053002070000MB</td>
       <td>Cavadas</td>
       <td>Vilar</td>
      </tr>
      <tr>
       <td>402/2020</td>
       <td>Marino Melón Abollo</td>
       <td>36030A080008690000MB</td>
       <td>Cavada</td>
       <td>Gargamala</td>
      </tr>
      <tr>
       <td>403/2020</td>
       <td>Enrique Fernández Boente</td>
       <td>36030A080003290000MQ</td>
       <td>Cavada</td>
       <td>Gargamala</td>
      </tr>
     </tbody>
    </table>
    <p>Mondariz, 28 de xullo de 2020</p>
    <footer><p>Xosé Emilio Barros Bello<br>Alcalde</p></footer>

