---
date: '2020-08-10'
id: G0534-310720-0004
page: 31656
number: 159
agency: 'Consellería de Educación, Universidade e Formación Profesional'
section: III. Outras disposicións.
title: >-
  RESOLUCIÓN do 30 de xullo de 2020, da Dirección Xeral de Educación, Formación
  Profesional e Innovación Educativa, pola que se designan os membros e se fai
  pública a composición do tribunal que elaborará, supervisará e avaliará a
  proba para a concesión dos premios extraordinarios de educación secundaria
  obrigatoria ao rendemento académico correspondentes ao curso 2019/20, e se
  ditan instrucións para a realización da proba.
range: Resolución
url: >-
  https://www.xunta.gal/dog/Publicados/2020/20200810/AnuncioG0534-310720-0004_gl.html
---
<p>A Orde da Consellería de Educación, Universidade e Formación Profesional, do 13 de xullo de 2020, pola que se convocan os premios extraordinarios de educación secundaria obrigatoria ao rendemento académico correspondentes ao curso 2019/20 (<em>Diario Oficial de Galicia</em> do 24 de xullo), establece no seu artigo 12 que para elaborar, supervisar e avaliar a proba a persoa titular da Dirección Xeral de Educación, Formación Profesional e Innovación Educativa designará un tribunal composto por un presidente ou unha presidenta, e ata un máximo de seis vogais, coa categoría de subdirector/a xeral, xefe/a de servizo ou inspectores e inspectoras de Educación.</p>
    <p>De conformidade co establecido no citado artigo 12 e na disposición derradeira primeira da citada Orde do 13 de xullo de 2020 pola que se convocan os premios extraordinarios de educación secundaria obrigatoria ao rendemento académico correspondentes ao curso 2019/20, esta dirección xeral</p>
    <h2>RESOLVE:</h2>
    <p>Primeiro. Designar os membros do tribunal para elaborar, supervisar e avaliar a proba para a concesión dos premios extraordinarios de educación secundaria obrigatoria ao rendemento académico correspondentes ao curso 2019/20 e facer pública a súa composición, que é a que figura no anexo desta resolución.</p>
    <p>Segundo. Fixar o horario, os lugares de realización da proba e as condicións de presentación das persoas candidatas.</p>
    <p>1. A proba celebrarase o día 15 de setembro de 2020 de acordo co seguinte horario:</p>
    <p>– 9.15 horas, presentación das persoas candidatas.</p>
    <p>– 10.00 a 12.00 horas, primeira parte da proba.</p>
    <p>– 12.30 a 14.30 horas, segunda parte da proba.</p>
    <p>2. Lugares en que se realizará a proba.</p>
    <p>Os lugares en que se realizará a proba publicaranse no portal educativo<br>https://www.edu.xunta.gal e na páxina de inicio da aplicación https://www.edu.xunta.es/premiosedu, unha vez publicada a relación provisional de alumnado admitido e excluído.</p>
    <p>Terceiro. <em>Presentación das persoas candidatas</em></p>
    <p>Para a realización da proba as persoas candidatas deberán presentarse no lugar asignado ás 9.15 horas e acreditarán a súa identidade co DNI, pasaporte ou calquera outro documento recoñecido en dereito.</p>
    <p>Cuarto. A celebración da proba conforme o previsto nesta resolución poderá ser modificada en función da evolución da COVID-19 naqueles aspectos que fose preciso para un adecuado desenvolvemento do proceso.</p>
    <p>As persoas candidatas deberán consultar a información contida no portal educativo https://www.edu.xunta.gal e na páxina de inicio da aplicación https://www.edu.xunta.es/premiosedu, en referencia a posibles cambios no desenvolvemento do proceso.</p>
    <p>Quinto. <em>Medidas de prevención</em></p>
    <p>Durante a realización das probas respectaranse as medidas de prevención e hixiene recollidas no protocolo do Ministerio de Educación e Formación Profesional para a realización da avaliación do bacharelato para o acceso á universidade (ABAU) 2020, así como no protocolo ABAU 2020 en Galicia, ou calquera outra medida establecida para os centros educativos.</p>
    <p>Santiago de Compostela, 30 de xullo de 2020</p>
    <footer><p>Manuel Corredoira López<br>Director xeral de Educación, Formación<br>Profesional e Innovación Educativa</p></footer>
    <h2>ANEXO</h2>
    <h3>Tribunal</h3>
    <p>Titulares:</p>
    <p>Presidenta: María del Carmen Cimadevila Cea, subdirectora xeral de Inspección, Avaliación e Calidade do Sistema Educativo.</p>
    <p>Vogais:</p>
    <p>María Concepción Aramburu Sánchez, inspectora de Educación.</p>
    <p>Isabel Serna Masiá, inspectora de Educación.</p>
    <p>Faustino Martín González, inspector de Educación.</p>
    <p>Delfín Caseiro Nogueiras, inspector de Educación.</p>
    <p>Raimundo José Naveira Zapata, inspector de Educación.</p>
    <p>Román Latas Calvo, inspector de Educación.</p>
    <p>Suplentes:</p>
    <p>Presidente: Juan Durán Alonso, subdirector xeral de Aprendizaxe Permanente e Ensinanzas de Réxime Especial.</p>
    <p>Vogais:</p>
    <p>Marina Armada Vigo, inspectora de Educación.</p>
    <p>Beatriz Plana Galán, inspectora de Educación.</p>
    <p>Íñigo Barreiro García, inspector de Educación.</p>
    <p>María del Pilar Barandela Sandianes, inspectora de Educación.</p>
    <p>María Ángeles Aramburu Núñez, inspectora de Educación.</p>
    <p>María Antonia González Comesaña, inspectora de Educación.</p>

