---
date: '2020-08-10'
id: G0425-310720-0001
page: 31664
number: 159
agency: Consellería de Política Social
section: III. Outras disposicións.
title: >-
  RESOLUCIÓN do 31 de xullo de 2020, da Dirección Xeral de Xuventude,
  Participación e Voluntariado, pola que se publica a Resolución do 30 de xullo
  de 2020 de concesión das subvencións ao abeiro da Orde do 7 de xaneiro de 2020
  pola que se regulan as bases das subvencións para entidades de acción
  voluntaria e entidades locais enmarcadas no programa Servizo de voluntariado
  xuvenil, e se procede á súa convocatoria para o ano 2020.
range: Resolución
url: >-
  https://www.xunta.gal/dog/Publicados/2020/20200810/AnuncioG0425-310720-0001_gl.html
---
<p>No<em> Diario Oficial de Galicia</em> núm. 22, do 3 de febreiro de 2020, publícase a Orde do 7 de xaneiro de 2020, da Consellería de Política Social, pola que se regulan as bases das subvencións para entidades de acción voluntaria e entidades locais enmarcadas no programa Servizo de voluntariado xuvenil e se procede á súa convocatoria para o ano 2020 (procedemento BS320A).</p>
    <p>De conformidade co artigo 14 da antedita orde, a resolución do procedemento de axuda, logo da fiscalización da proposta, facendo uso das competencias conferidas no artigo 7.3 da Lei 9/2007, do 13 de xuño, de subvencións de Galicia, correspóndelle á directora xeral de Xuventude, Participación e Voluntariado, por delegación da persoa titular da Consellería de Política Social.</p>
    <p>Así mesmo, o artigo 15 da mesma orde, establece que se publicará no<em> Diario Oficial de Galicia</em>, de conformidade co artigo 45 da Lei 39/2015, do 1 de outubro, do procedemento administrativo común das administracións públicas, entre outras, a correspondente resolución deste procedemento. Esta publicación producirá os efectos de notificación.</p>
    <p>Por todo o exposto,</p>
    <h2>RESOLVO:</h2>
    <p>Primeiro. Ordenar a publicación no<em> Diario Oficial de Galicia</em> do contido íntegro da Resolución de concesión do 30 de xullo de 2020, para o procedemento BS320A, de concesión de axudas para entidades de acción voluntaria e entidades locais enmarcadas no programa Servizo de voluntariado xuvenil para o ano 2020.</p>
    <p>Segundo. Comunicar que a Resolución do 30 de xullo de 2020 esgota a vía administrativa e contra ela poderá interpoñerse recurso potestativo de reposición ante o mesmo órgano que a ditou, no prazo dun mes, contado a partir do día seguinte ao da publicación desta resolución no<em> Diario Oficial de Galicia</em>, ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados a partir do día seguinte ao da publicación desta resolución no<em> Diario Oficial de Galicia</em>.</p>
    <p>Terceiro. Notificada a resolución polo órgano competente, as entidades beneficiarias disporán dun prazo de 10 días computado a partir do día seguinte ao da publicación no<em> Diario Oficial de Galicia</em> para a súa aceptación, transcorrido o cal sen que se producise manifestación expresa, entenderase tacitamente aceptada.</p>
    <p>Santiago de Compostela, 31 de xullo de 2020 </p>
    <footer><p>A directora xeral de Xuventude, Participación e Voluntariado<br>P.A. (Disposición adicional primeira do Decreto 176/2015, do 3 de decembro)<br>Arturo Parrado Puente<br>Director xeral de Inclusión Social</p></footer>
    <h2>ANEXO</h2>
    <h2>Resolución do 30 de xullo de 2020 ditada no procedemento BS320A de concesión de axudas para entidades de acción voluntaria e entidades locais enmarcadas no Programa Servizo de Voluntariado Xuvenil</h2>
    <p>Vista a proposta de resolución do Servizo de Voluntariado e Participación, de conformidade co disposto no artigo 12 da Orde do 7 de xaneiro de 2020 pola que se regulan as bases das subvencións para entidades de acción voluntaria e entidades locais enmarcadas no programa Servizo de voluntariado xuvenil e se procede á súa convocatoria para o ano 2020,</p>
    <h2>RESOLVO:</h2>
    <p>Primeiro. Conceder a axuda ás entidades locais propostas no anexo I, ao abeiro da Orde do 7 de xaneiro de 2020 pola que se regulan as bases das subvencións para entidades de acción voluntaria e entidades locais enmarcadas no programa Servizo de voluntariado xuvenil.</p>
    <p>Esta concesión resulta da aplicación dos criterios de valoración previstos no artigo 13 das bases reguladoras, por un importe total de cento vinte mil euros (120.000,00 €), para entidades locais, con cargo á aplicación orzamentaria 13.05.312F.460.0.</p>
    <p>Segundo. Conceder a axuda ás entidades de acción voluntaria propostas no anexo II, ao abeiro da Orde do 7 de xaneiro de 2020 pola que se regulan as bases das subvencións para entidades de acción voluntaria e entidades locais enmarcadas no programa Servizo de voluntariado xuvenil.</p>
    <p>Esta concesión resulta da aplicación dos criterios de valoración previstos no artigo 13 das bases reguladoras, por un importe total de cento trinta e cinco mil euros (135.000,00 €), para entidades de acción voluntaria, con cargo á aplicación orzamentaria 13.05.312F.481.0.</p>
    <p>Da contía prevista para entidades locais resérvase un 15 % para as solicitudes presentadas conxuntamente.</p>
    <p>Terceiro. As axudas concedidas condicionaranse ao cumprimento de todas as obrigas establecidas na Orde do 7 de xaneiro de 2020 e, especialmente, ás establecidas no artigo 21.</p>
    <p>A xustificación das subvencións realizarase de acordo co establecido no artigo 17 da convocatoria.</p>
    <p>Así mesmo, o pagamento das axudas realizarase de acordo co previsto no artigo 19 da mesma convocatoria.</p>
    <p>Cuarto. Denegar e/ou inadmitir as solicitudes que se relacionan no anexo III, con indicación da causa concreta que motivou a denegación ou inadmisión.</p>
    <p>Quinto. Esta resolución que finaliza o procedemento esgota a vía administrativa e contra ela poderá interpoñerse recurso potestativo de reposición ante o mesmo órgano que a ditou, no prazo dun mes, contado a partir do día seguinte ao da súa publicación no<em> Diario Oficial de Galicia</em>, ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados a partir do día seguinte ao da publicación no<em> Diario Oficial de Galicia</em>.</p>
    <p>Santiago de Compostela, 30 de xullo de 2020. A conselleira de Política Social. P.D. (Artigo 14 e disposición adicional terceira da Orde do 7.1.2020). Directora xeral de Xuventude, Participación e Voluntariado. P.A. (Artigo 4.3 da Orde do 3.3.2016). Arturo Parrado Puente. Director xeral de Inclusión Social.</p>

