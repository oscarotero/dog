---
date: '2020-08-10'
id: G0427-030820-0002
page: 31597
number: 159
agency: Consellería do Mar
section: II. Autoridades e persoal. a) Cesamentos.
title: >-
  ORDE do 31 de xullo de 2020 pola que se dispón o cesamento dun vogal no
  Consello de Administración da Autoridade Portuaria de Marín e Ría de
  Pontevedra.
range: Orde
url: >-
  https://www.xunta.gal/dog/Publicados/2020/20200810/AnuncioG0427-030820-0002_gl.html
---
<p>O texto refundido da Lei de portos do Estado e da mariña mercante, aprobado polo Real decreto lexislativo 2/2011, do 5 de setembro, no seu artigo 30 atribúe ás comunidades autónomas as facultades de designación e separación dos vogais dos consellos de administración das autoridades portuarias de interese do Estado situadas no seu territorio, que deberán facerse necesariamente por proposta das administracións públicas e organismos e entidades que aqueles representen.</p>
    <p>O Acordo do Consello da Xunta de Galicia do 16 de setembro de 2010 faculta á persoa titular da consellería competente en materia de portos para o exercicio das ditas competencias.</p>
    <p>Polo exposto, en exercicio da facultade atribuída, </p>
    <h2> DISPOÑO:</h2>
    <p>O cesamento, a petición propia, de José Manuel Cores Tourís como vogal representante da Comunidade Autónoma de Galicia no Consello de Administración da Autoridade Portuaria de Marín e Ría de Pontevedra, agradecéndolle os servizos prestados.</p>
    <p>Santiago de Compostela, 31 de xullo de 2020</p>
    <footer><p>Rosa María Quintana Carballo<br>Conselleira do Mar</p></footer>

