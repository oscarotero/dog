---
date: '2020-01-30'
id: L130-100120-0001
page: 6106
number: 20
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle de ordenación de volumes
  e condicións da edificación da parcela dotacional pública QG-41. Matadoiro
  municipal (expediente 631/2018/136).
range: Anuncio
url: >-
  https://www.xunta.gal/dog/Publicados/2020/20200130/AnuncioL130-100120-0001_gl.html
---
<p>O Pleno municipal, na sesión que tivo lugar o 5 de decembro de 2019, adoptou, entre outros, o seguinte acordo:</p>
    <p>Primeiro. Aprobar definitivamente o estudo de detalle de ordenación de volumes de condicións da edificación da parcela dotacional pública QG-41. Xuño 2019 (matadoiro municipal), redactado polo arquitecto César Fernández Bellón, núm. col. 3743 do COAG, promovido por Carniceiros da Coruña, S.A. (Carnicosa).</p>
    <p>Segundo. Ordenar as publicacións e a realización dos trámites administrativos recollidos no artigo 82 e 88 da Lei 2/2016, do 10 de febreiro, do solo de Galicia, e concordantes do regulamento de desenvolvemento desta, para proceder á eficacia do acto de aprobación definitiva e á entrada en vigor do estudo de detalle aprobado.</p>
    <p>Terceiro. Notificar este acordo ao promotor da actuación e aos departamentos municipais interesados na aprobación do documento.</p>
    <p>O contido íntegro do estudo de detalle aprobado pódese consultar nas dependencias municipais de Urbanismo, no enderezo electrónico coruna.gal/urbanismo, na epígrafe «planeamiento/planeamento vixente ou ben, desde a mesma web, a través de «Visor estado desenvolvemento PXOM 2013».</p>
    <p> Contra este acordo, con carácter de disposición administrativa de carácter xeral, pódese interpoñer directamente recurso contencioso-administrativo ante a sala correspondente do Tribunal Superior de Xustiza de Galicia (artigo 84.1 da Lei do solo de Galicia e artigo 201.1 do seu regulamento), no prazo de dous meses que se contarán a partir do día seguinte ao da publicación deste anuncio, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de interpoñer calquera outro recurso que se entenda máis procedente e sexa conforme a dereito.</p>
    <p>A Coruña, 20 de decembro de 2019</p>
    <footer><p>A alcaldesa<br>P.D. (Decreto 3847/19, do 27.6.2019)<br>María Hernández García<br>Directora da Área de Urbanismo</p></footer>

