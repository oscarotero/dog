---
date: '2020-03-05'
id: CA01-210220-0003
page: 14974
number: 44
agency: Consellería de Facenda
section: VI. Anuncios. a) Administración autonómica.
title: >-
  ANUNCIO do 21 de febreiro de 2020, da Dirección Xeral da Función Pública, polo
  que se notifica a resolución do recurso de alzada do 4 de novembro de 2019,
  ante a imposibilidade de notificación no domicilio.
range: Anuncio
url: >-
  https://www.xunta.gal/dog/Publicados/2020/20200305/AnuncioCA01-210220-0003_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), logo de intentada sen éxito a notificación persoal a través do servizo de correos, notifícaselle á persoa interesada que se sinala no anexo deste anuncio a resolución do recurso de alzada do 4 de novembro de 2019, polo que procede a súa notificación por medio dun anuncio publicado no Boletín Oficial del Estado. </p>
    <p>A eficacia do acto queda supeditada á súa publicación no taboleiro de edictos único do Boletín Oficial del Estado (TEU do BOE), polo que o prazo para presentar o recurso se computará desde esa publicación.</p>
    <p>A persoa interesada poderá comparecer nas oficinas da Subdirección Xeral de Réxime Xurídico e Relacións Laborais da Dirección Xeral da Función Pública da Consellería de Facenda, sitas no Edificio Administrativo San Caetano, s/n, 15781 Santiago de Compostela, 3º andar, das 9.00 ás 14.00 horas, de luns a venres, para o coñecemento íntegro da resolución e constancia de tal coñecemento.</p>
    <p>Contra a referida resolución, que pon fin á vía administrativa, poderá interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, conforme os artigos 8 e 10 da Lei 29/1998, do 13 de xullo, reguladora da xurisdición contencioso-administrativa (BOE núm. 167, do 14 de xullo).</p>
    <p>Santiago de Compostela, 21 de febreiro de 2020</p>
    <footer><p>José María Barreiro Díaz<br>Director xeral da Función Pública</p></footer>
    <h2>ANEXO</h2>
    <p>Expediente: recurso de alzada.</p>
    <p>DNI: 32625817H.</p>
    <p>Acto de notificación: resolución.</p>

