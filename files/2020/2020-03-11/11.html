---
date: '2020-03-11'
id: G0003-020320-0003
page: 15758
number: 48
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 24 de xaneiro de 2020, da Xerencia da Área Sanitaria de Vigo,
  pola que se anuncia a Resolución LD 2/2020, da mesma data, de convocatoria
  pública para a provisión, polo sistema de libre designación, de dous postos de
  xefatura do Servizo de Persoal de Xestión e Servizos.
range: Resolución
url: >-
  https://www.xunta.gal/dog/Publicados/2020/20200311/AnuncioG0003-020320-0003_gl.html
---
<p>De conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, e a Orde do 24 de maio de 2006 pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, con base no Decreto 137/2019, do 10 de outubro, polo que se establece a estrutura orgánica do Servizo Galego de Saúde, na Orde do 5 de xullo de 2012 sobre delegación de competencias en órganos centrais e periféricos do Servizo Galego de Saúde, e no Decreto 134/2019, do 10 de outubro, polo que se regulan as áreas sanitarias e os distritos sanitarios do Sistema público de saúde de Galicia, esta xerencia</p>
    <h2>RESOLVE:</h2>
    <p>Primeiro. Anunciar a convocatoria para cubrir, polo sistema de libre designación, dous postos de xefatura do Servizo de Persoal de Xestión e Servizos, segundo se especifica no anexo desta resolución.</p>
    <p>Segundo. As bases da citada convocatoria estarán expostas nos taboleiros de anuncios das oficinas da Dirección de Recursos Humanos da Área Sanitaria de Vigo, e na páxina web do Servizo Galego de Saúde (www.sergas.es).</p>
    <p>Terceiro. As solicitudes e a documentación anexa que conteña a xustificación dos requisitos e méritos alegados deberán presentarse en calquera dos rexistros de entrada da Área Sanitaria de Vigo, dirixidas ao xerente, no prazo de quince (15) días hábiles contados desde o día seguinte ao da publicación do anuncio da presente convocatoria no <em>Diario Oficial de Galicia</em>.</p>
    <p>Así mesmo, poderán presentarse a través de calquera dos rexistros previstos no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 24 de xaneiro de 2020</p>
    <footer><p>Julio García Comesaña<br>Xerente da Área Sanitaria de Vigo</p></footer>
    <h2>ANEXO</h2>
    <p>1. Denominación do posto: xefa/e do Servizo de Innovación e Calidade na Xestión de Persoal da Área Sanitaria de Vigo.</p>
    <p>Procedemento de provisión: libre designación.</p>
    <p>Nº de vacantes totais: 1.</p>
    <p>2. Denominación do posto: xefa/e do Servizo de Persoal da Área Sanitaria de Vigo.</p>
    <p>Procedemento de provisión: libre designación.</p>
    <p>Nº de vacantes totais: 1.</p>

