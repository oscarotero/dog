---
date: '2020-03-11'
id: G2410-190220-0003
page: 15771
number: 48
agency: Xulgado do Social número 1 de Santiago de Compostela
section: V. Administración de xustiza.
title: EDICTO (DSP 449/2019).
range: Edicto
url: >-
  https://www.xunta.gal/dog/Publicados/2020/20200311/AnuncioG2410-190220-0003_gl.html
---
<p>Despedimento/cesamentos en xeral 449/2019</p>
    <p>Procedemento: orixe</p>
    <p>Sobre: despedimento</p>
    <p>Demandantes: María Pilar Loureiro Ferreiro</p>
    <p>Procurador: Benjamín Victorino Regueiro Muñoz</p>
    <p>Demandados: González Arrebola, S.C., Fondo de Garantía Salarial (Fogasa)</p>
    <p>Avogado: letrado de Fogasa</p>
    <p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento de despedimento/cesamentos en xeral 449/2019 deste xulgado do social, seguidos por instancia de María Pilar Loureiro Ferreiro contra a empresa González Arrebola, S.C., Fondo de Garantía Salarial (Fogasa), sobre despedimento, se ditou a seguinte resolución, cuxa parte dispositiva se xunta:</p>
    <p>«Decisión</p>
    <p>Que estimando a demanda presentada por instancia de María Pilar Loureiro Ferreiro contra a entidade González Arrebola, S.C. e contra o Fogasa, sobre impugnación por despedimento, declaro:</p>
    <p>– A improcedencia do despedimento da demandante levado a cabo pola demandada con efectos en 31 de maio de 2019.</p>
    <p>– A extinción da relación laboral que une a demandante coa entidade demandada no día de hoxe.</p>
    <p>E condeno a empresa demandada a:</p>
    <p>– Aboarlle á parte demandante a cantidade de 3.705,08 euros en concepto de indemnización.</p>
    <p>– Aboarlle á traballadora os salarios de tramitación desde a data do despedimento (de ser o caso, a razón de 43,46 €/día), sen prexuízo das regularizacións que procedan por percepción de prestacións por desemprego en períodos coincidentes entre salarios de trámite e prestacións de desemprego (1.6.2019 a 9.7.2019 por importe de 1.193,28 €) e a alta no RETA a partir do 10.7.2019.</p>
    <p>Debo absolver o Fogasa, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíqueselles ás partes a presente resolución.</p>
    <p>Modo de impugnación: advírteselles ás partes que contra a presente resolución poderán interpor recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito presentado na oficina xudicial dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtaselle igualmente ao recorrente que non fose traballador ou beneficiario do réxime público da Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta en Banesto a nome desta oficina xudicial co número 1596, clave 65, e deberá indicar no campo concepto “recurso” seguido do código “34 Social suplicación”, acreditando mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, deberá consignar na conta de depósitos e consignacións aberta a cantidade obxecto de condena, ou formalizar aval bancario a primeiro requirimento indefinido pola dita cantidade en que se faga constar a responsabilidade solidaria do avalista, incorporándoos a esta oficina xudicial co anuncio de recurso. En todo caso, o recorrente deberá designar letrado para tramitar o recurso no momento de anuncialo.</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Insírase nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo».</p>
    <p>E para que lle sirva de notificación en legal forma a González Arrebola, S.C., en ignorado paradoiro, expido a presente para a súa inserción no <em>Boletín Oficial</em> da provincia da Coruña.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 13 de febreiro de 2020</p>
    <footer><p>A letrada da Administración de xustiza</p></footer>

