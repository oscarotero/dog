---
date: '2020-03-13'
id: G0424-210220-0003
page: 16349
number: 50
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 21 de febreiro de 2020, da Xefatura Territorial de Pontevedra,
  de autorización administrativa previa, declaración, en concreto, de utilidade
  pública e necesidade da urxente ocupación que leva implícita, e de
  autorización administrativa de construción dunha instalación eléctrica no
  concello de Vigo (expediente IN407A 2018/467-4).
range: Resolución
url: >-
  https://www.xunta.gal/dog/Publicados/2020/20200313/AnuncioG0424-210220-0003_gl.html
---
<p>Visto o expediente para outorgamento de autorización administrativa previa, declaración, en concreto, de utilidade pública e a necesidade da urxente ocupación que leva implícita e de autorización administrativa de construción da instalación eléctrica que a seguir se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: travesía de Vigo, 204, 36207 Vigo.</p>
    <p>Denominación: CS e recuamento LMT SDM-702 derivada ao CT Automoto.</p>
    <p>Situación: Vigo.</p>
    <p>Características técnicas: LMT subterránea a 15 kV con condutor RHZ1 en tres actuacións:</p>
    <p>• Actuación 1: 24 metros; orixe na LMTS SDM-710, entre os CT avenida de Madrid, 197 e Pizarro 16, e final no centro de seccionamento proxectado (CS).</p>
    <p>• Actuación 2: 124 metros; orixe no CS proxectado e final no CT Automoto.</p>
    <p>• Actuación 3, 113 metros; orixe no CS proxectado e final no CT Veimsa.</p>
    <p>Centro de seccionamento, 4L, con celas compactas con corte en SF6, situado na avenida de Madrid, 131, Vigo (Pontevedra).</p>
    <p>Realizouse o trámite de información pública inserindo anuncios no DOG do 1 de abril de 2019, no BOP do 28 de marzo de 2019, no xornal Faro de Vigo do 21 de marzo de 2019 e no taboleiro de anuncios do Concello de Vigo. Tamén se notificou individualmente aos titulares coñecidos dos predios afectados pola instalación, de acordo coa relación de bens afectados facilitada pola empresa peticionaria.</p>
    <p>Durante o mencionado trámite, o 26 de abril de 2019 recibíronse as alegacións de Daniel Alonso González. O 3 de xullo de 2019, Francisco Javier Ramos Díaz, en representación da empresa UFD Distribución Electricidad, S.A., entregou a esta xefatura territorial escrito de contestación de alegacións.</p>
    <p>Unha vez examinados os escritos conclúese que:</p>
    <p>Primeiro. Daniel Alonso alega no seu escrito que non é titular do predio número 1 da relación de bens de dereitos que se xunta á Resolución do 5 de marzo de 2019, pola que se somete a información pública a petición de declaración de utilidade pública da instalación eléctrica. Afirma que a titularidade corresponde á sociedade Daniel Alonso y Otros, C.B. e, polo tanto, a raíz dese erro, procede a paralización do expediente ata a súa emenda. A este respecto, cabe indicar que, conforme o artigo 140 do Real decreto 1955/2000, esta xefatura territorial non é competente para pronunciarse sobre a cuestión da titularidade do predio, conforme o artigo 140 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Segundo. O reclamante manifesta a falta de interese público da expropiación que se tramita no procedemento. Porén, o obxecto a que alude o proxecto é a pretensión de mellora da rede de distribución de media tensión existente correspondente á liña SDM-702 (liña Vilar), procedente da subestación de Sárdoma, que alimenta unha parte do concello de Vigo.</p>
    <p>Terceiro. Nas súas alegacións Daniel Alonso tamén sinala que a expropiación lle causaría unha serie de prexuízos que non concreta e propón dúas variantes ao proxecto. Na primeira variante o trazado da liña discorre polo interior dunha nave industrial existente. Neste punto cabe indicar, conforme o artigo 162 do Real decreto 1955/2000, que quedan prohibidas as construcións de edificios e instalacións industriais na franxa definida pola proxección sobre o terreo dos condutores incrementada coas distancias mínimas de seguridade regulamentarias. </p>
    <p>En relación coa segunda variante presentada cabe indicar, segundo o artigo 162 do Real decreto 1955/2000, que a variación do trazado non pode ser superior en lonxitude ou en altura ao 10 % da parte da liña afectada pola variación que, segundo o proxecto, transcorre sobre a propiedade do solicitante. Así mesmo, tamén se observa que esta variante afectaría terceiros.</p>
    <p>Cuarto. Tendo en conta todo o anterior, procede a declaración de utilidade pública da instalación eléctrica proxectada, para os efectos da expropiación forzosa dos bens e dereitos necesarios para o seu establecemento.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria do 19 de febreiro de 2014, pola que aproba o procedemento de autorización administrativa de construción (DOG núm. 54, do 19 de marzo), así como na Lei 5/2017, do 19 de outubro, de fomento da implantación de iniciativas empresariais en Galicia (DOG num. 203, do 25 de outubro), esta xefatura territorial</p>
    <h2>RESOLVE:</h2>
    <p>Conceder autorización administrativa previa, autorización administrativa de construción e declarar, en concreto, a utilidade pública e a necesidade da urxente ocupación que leva implícita dos bens afectados polo dita instalación, cuxas características se axustarán en todas ás súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución poderá interpoñer recurso de alzada ante o conselleiro de Economía, Emprego e Industria no prazo dun mes contado a partir de día seguinte ao da notificación desta resolución; tamén poderá interpoñer calquera outro recurso que considere pertinente o seu dereito.</p>
    <p>Pontevedra, 21 de febreiro de 2020</p>
    <footer><p>Ignacio Rial Santomé<br>Xefe territorial de Pontevedra</p></footer>

