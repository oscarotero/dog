---
date: '2020-11-13'
id: G0533-281020-0001
page: 45170
number: 230
agency: Consellería de Infraestruturas e Mobilidade
section: VI. Anuncios. a) Administración autonómica.
title: >-
  ANUNCIO do 27 de outubro de 2020, da Dirección Xeral de Mobilidade, polo que
  se somete a información pública o documento base do anexo do Plan de
  transporte público de Galicia sobre a Área de Transporte de Galicia.
range: Anuncio
url: >-
  https://www.xunta.gal/dog/Publicados/2020/20201113/AnuncioG0533-281020-0001_gl.html
---
<p>O Plan de transporte público de Galicia foi aprobado, logo de deliberación, polo Consello da Xunta de Galicia na súa reunión do 29 de novembro de 2018.</p>
    <p>Posteriormente, a Consellería de Infraestruturas e Mobilidade elaborou unha modificación do antedito Plan de transporte público de Galicia, mediante a incorporación a el dun anexo relativo á Área de Transporte de Galicia, e cuxo documento base foi redactado pola Dirección Xeral de Mobilidade.</p>
    <p>Así, ao abeiro do previsto no primeiro parágrafo do número 3 do artigo 2 da Lei 10/2016, do 19 de xullo, de medidas urxentes para a actualización do sistema de transporte público de Galicia, e no artigo 83 da Lei 39/2015, do 1 de outubro, do procedemento administrativo común das administracións públicas, sométese a información pública o documento base do anexo do Plan de transporte público de Galicia sobre a Área de Transporte de Galicia por un período de vinte (20) días hábiles, contados a partir do seguinte ao de publicación deste anuncio no <em>Diario Oficial de Galicia</em>, a fin de que calquera persoa física ou xurídica poida examinalo e formular as alegacións que coide pertinentes, que deberán ser remitidas á Dirección Xeral de Mobilidade.</p>
    <p>O documento estará dispoñible para a súa consulta no seguinte sitio web da Consellería de Infraestruturas e Mobilidade:</p>
    <p>https://infraestruturasemobilidade.xunta.gal/seccion-tema/c/CIV_Transporte_de_viaxeiros?content=Direccion_Xeral_Mobilidade/Transporte_publico_Galicia/seccion.html&amp;std=Informacion_Publica_Anexo.html</p>
    <p>Santiago de Compostela, 27 de outubro de 2020</p>
    <footer><p>Ignacio Maestro Saavedra<br>Director xeral de Mobilidade</p></footer>

