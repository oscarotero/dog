---
date: '2020-11-13'
id: G1994-221020-0002
page: 45120
number: 230
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (RSU 2937/2019-FF).
range: Edicto
url: >-
  https://www.xunta.gal/dog/Publicados/2020/20201113/AnuncioG1994-221020-0002_gl.html
---
<p>Eu, María Isabel Freire Corzo, letrada da Administración de xustiza da Sala Segunda do Social do Tribunal Superior de Xustiza de Galicia, fago saber que no procedemento de recurso de suplicación 2937/2019 seguido por instancia de María Esperanza Vidal Nogueira contra o Instituto Nacional da Seguridade Social, sobre xubilación, se ditou a seguinte resolución:</p>
    <p>«Declarar inadmisible, por razón da contía, o recurso de suplicación interposto por Esperanza Vidal Nogueira contra a Sentenza do 25 de setembro de 2018, ditada polo Xulgado do Social número 1 de Pontevedra, no procedemento 152/2017, seguido contra o INSS e a TXSS que, en consecuencia, se declara firme.</p>
    <p>Notifíqueselles a presente resolución ás partes e ao Ministerio Fiscal.</p>
    <p>Modo de impugnación: fáiselles saber ás partes que contra esta sentenza cabe interpor recurso de casación para a unificación de doutrina, que se debe preparar mediante escrito presentado ante esta sala dentro do improrrogable prazo dos dez días hábiles inmediatos seguintes á data de notificación da sentenza. Se o recorrente non tivese a condición de traballador ou beneficiario do réxime público da Seguridade Social, deberá efectuar:</p>
    <p>– O depósito de 600 € na conta de 16 díxitos desta sala, aberta no Banco Santander (Banesto) co nº 1552 0000 37, seguida dos catro díxitos correspondentes ao nº de recurso e dos dous díxitos do ano deste.</p>
    <p>– Así mesmo, se hai cantidade de condena, deberá consignala na mesma conta pero co código 80 en vez do 37, ou ben presentar aval bancario solidario na forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, deberá emitila á conta de vinte díxitos 0049 3569 92 0005001274 e facer constar no campo de observacións ou concepto da transferencia os 16 díxitos que corresponden ao procedemento (1552 0000 80 ou 37 **** ++).</p>
    <p>Unha vez firme, expídase a certificación para constancia na peza que se arquivará neste tribunal, o orixinal incorporarase ao correspondente libro de sentenzas, logo de devolución dos autos ao xulgado do social de procedencia.</p>
    <p>Así, por esta nosa sentencia, pronunciámolo, mandámolo e asinámolo».</p>
    <p>E para que sirva de notificación a Viajes Wasteeels, S.A.E., actualmente en paradoiro ignorado, con domicilio coñecido na rúa Rosalía de Castro, núm. 5, 36201 Vigo (Pontevedra), expido o presente edicto para a súa inserción no Diario Oficial de Galicia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 22 de outubro de 2020</p>
    <footer><p>A letrada da Administración de xustiza</p></footer>

