---
date: '2020-11-13'
id: G0596-231020-0004
page: 45140
number: 230
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 23 de outubro de 2020, da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica no concello de Boiro (expediente-e
  IN407A 2020/59-1).
range: Resolución
url: >-
  https://www.xunta.gal/dog/Publicados/2020/20201113/AnuncioG0596-231020-0004_gl.html
---
<p>Expediente-e: IN407A 2020/59-1.</p>
    <p>Promotora: UFD Distribución Electricidad, S.A.</p>
    <p>Denominación da instalación: alimentación MT. Lugar de Cimadevila-LIDL.</p>
    <p>Concello: Boiro.</p>
    <p>Feitos:</p>
    <p>1. O 18.3.2020, a empresa promotora solicitou a autorización administrativa previa e a autorización administrativa de construción do proxecto de execución da instalación de distribución eléctrica indicada. Entregan o proxecto, que inclúe memoria, planos e orzamento, conforme establece o artigo 123 do Real decreto 1955/2000, que comprende os documentos seguintes:</p>
    <p>Proxecto de execución denominado alimentación MT. Lugar de Cimadevila-LIDL, asinado por Pablo López Alonso, enxeñeiro técnico industrial, colexiado nº 3802 da Coruña.</p>
    <p>Anexo 1 do proxecto, asinado polo mesmo enxeñeiro técnico industrial.</p>
    <p>2. O proxecto non se someteu ao trámite de información pública, de acordo co artigo 38 da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>3. De acordo ao establecido no artigo 127 do Real decreto 1955/2000, do 1 de decembro, déuselles traslado ás distintas administracións, organismos ou, se é o caso, empresas de servizo público ou de servizos de interese xeral, dunha separata do proxecto na parte que a instalación puider afectar bens e dereitos ao seu cargo, contendo as características da instalación e a documentación cartográfica correspondente.</p>
    <p>UFD Distribución Electricidad, S.A. presentou separata para os seguintes organismos:</p>
    <p>Augas de Galicia. Non consta no expediente, no día de hoxe, contestación do organismo á solicitude de condicionado nin á súa reiteración.</p>
    <p>Concello de Boiro. O organismo contesta mediante informe con data do 8.4.2020 a UFD Distribución Electricidad, S.A. a cal expresa a súa conformidade co condicionado do informe mediante escrito con data do 16.4.2020.</p>
    <p>Axencia Galega de Infraestruturas. O organismo contesta mediante informe con data do 7.4.2020 a UFD Distribución Electricidad, S.A. a cal expresa a súa conformidade co condicionado do informe mediante escrito con data do 16.4.2020.</p>
    <p>Dirección Xeral de Patrimonio Cultural. O organismo contesta mediante informe con data do 8.5.2020 a UFD Distribución Electricidad, S.A. a cal expresa a súa conformidade co condicionado do informe mediante escrito con data do 20.7.2020.</p>
    <p>4. Os servizos técnicos da xefatura territorial emitiron informe favorable sobre a dita solicitude.</p>
    <p>Consideracións legais e técnicas:</p>
    <p>1. O xefe territorial é competente para resolver este expediente de acordo co establecido no artigo 66.a) do Decreto 135/2017, do 28 de decembro, polo que se establece a estrutura orgánica da Consellería de Economía, Emprego e Industria, conforme á Disposición transitoria terceira do Decreto 130/2020, do 17 de setembro, polo que se fixa a estrutura orgánica das vicepresidencias e das consellerías da Xunta de Galicia.</p>
    <p>2. A lexislación aplicable a este expediente é:</p>
    <p>a) A Lei 24/2013, do 26 de decembro, do sector eléctrico.</p>
    <p>b) O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>c) O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>d) O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>e) O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>f) A Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>3. As características técnicas da instalación son as seguintes:</p>
    <p>Instalación dun centro de seccionamento (CS) composto por un bloque de celas de media tensión 3L (con saídas telecontroladas), situado nun edificio subterráneo prefabricado de formigón e situado xunto a un centro de transformación (obxecto doutro proxecto) ao que alimentará o CS, todo iso en parcela propiedade do peticionario con acceso directo desde a beirarrúa pública.</p>
    <p>Para alimentar o CS proxéctase unha LMTS con condutores de tipo RHZ1 2 OL-12/20 kV 3x(1x240) mm² Al e lonxitude 26 metros, que discorrerán baixo beirarrúa pública, canalizados en gabia de dimensións 0,40 metros de ancho e 1,60 metros de profundidade, aloxados no interior de senllos tubos de polipropileno de 160 mm. A LMTS terá o seu inicio nos empalmes proxectados na LMTS BOI803, a realizar no punto de acceso á rede existente en beirarrúa, no tramo entre o CT Edificio Touro e o CT Porto do Río, e finalizará no CS proxectado (entrada e saída).</p>
    <p>4. No expediente consta un informe favorable dos servizos técnicos desta jefatura territorial.</p>
    <p>De acordo con todo o indicado,</p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á instalación de distribución eléctrica indicada.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no <em>Diario Oficial de Galicia</em>.</p>
    <p>3. Para a posta en funcionamiento da instalación autorizada, deberá presentar ante esta xefatura territorial unha solicitude que se acompañará da seguinte documentación:</p>
    <p>– As declaracións de conformidade relativas ao material ou equipo, e as certificacións ou homologacións, se procede.</p>
    <p>– Un certificado do/da director/a da montaxe no que se garantizará o cumprimento das especificacións do proxecto e prescricións complementarias, si as houber, así como das reglamentaciones e normas oportunas na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada ante o vicepresidente segundo e conselleiro de Economía, Empresa e Innovación, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que os interesados poidan interpor calquera outro recurso que se considere pertinente.</p>
    <p>Mediante este documento notifícaselle á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 23 de outubro de 2020</p>
    <footer><p>Isidoro Martínez Arca<br>Xefe territorial da Coruña</p></footer>
    <p>Disposición transitoria terceira Decreto 130/2020, do 17 de setembro, polo que se fixa a estrutura orgánica das vicepresidencias e das consellerías da Xunta de Galicia.</p>

