---
date: '2020-08-11'
id: G0426-040820-0004
page: 31854
number: 160
agency: Consellería do Medio Rural
section: III. Outras disposicións.
title: >-
  ORDE do 3 de agosto de 2020 pola que se amplía a dotación orzamentaria para a
  concesión das axudas da Orde do 30 de decembro de 2019 pola que se establecen
  as bases reguladoras para a concesión de subvencións para a prevención dos
  danos causados aos bosques por incendios, desastres naturais e catástrofes en
  montes veciñais en man común e en sociedades de fomento forestal (Sofor),
  cofinanciadas co Fondo Europeo Agrícola de Desenvolvemento Rural (Feader) no
  marco do Programa de desenvolvemento rural (PDR) de Galicia 2014-2020, e se
  convocan para o ano 2020 (códigos de procedemento MR651A e MR651B).
range: Orde
url: >-
  https://www.xunta.gal/dog/Publicados/2020/20200811/AnuncioG0426-040820-0004_gl.html
---
<p>O día 19 de febreiro de 2020, a Consellería do Medio Rural publicou a Orde do 30 de decembro de 2019 pola que se establecen as bases reguladoras para a concesión de subvencións para a prevención dos danos causados aos bosques por incendios, desastres naturais e catástrofes en montes veciñais en man común e en sociedades de fomento forestal (Sofor), cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e se convocan para o ano 2020 (códigos de procedemento MR651A e MR651B).</p>
    <p>No seu artigo 26 precísase a aplicación orzamentaria e o importe económico previsto para o financiamento das ditas axudas e sinálase que a dotación inicial se poderá incrementar.</p>
    <p>Dado que a dotación orzamentaria desa orde ascende á cantidade de 3.000.000,00 euros para o ano 2020 e 2.800.000,00 euros para o ano 2021, e posto que esa dotación é insuficiente tendo en conta o importe das solicitudes recibidas, cómpre, mediante esta orde, ampliar a dotación orzamentaria das anualidades 2020 e 2021 para a concesión das mencionadas axudas. O número de solicitudes recibidas é de 683 e o seu importe ascende a 6.358.374,42 euros.</p>
    <p>En consecuencia, de conformidade co previsto no artigo 30.1.3 do Estatuto de autonomía de Galicia e no uso das facultades que me confire a Lei 9/2007, do 13 de xuño, de subvencións de Galicia, de acordo o disposto na Lei 1/1983, do 22 de febreiro, de normas reguladoras da Xunta e da súa Presidencia, e demais normativa concorrente,</p>
    <h2>DISPOÑO:</h2>
    <p>Artigo 1. Incremento de crédito</p>
    <p>1. Ampliar a dotación orzamentaria asignada á Orde do 30 de decembro de 2019 pola que se establecen as bases reguladoras para a concesión de subvencións para a prevención dos danos causados aos bosques por incendios, desastres naturais e catástrofes en montes veciñais en man común e en sociedades de fomento forestal (Sofor), cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e se convocan para o ano 2020, con cargo ás dispoñibilidades orzamentarias existentes na aplicación 14.02.551B.770.0 por importe de 580.000,00 euros, nas seguintes anualidades:</p>
    <p>– Ano 2020: 300.000,00 euros.</p>
    <p>– Ano 2021: 280.000,00 euros.</p>
    <p>Como resultado desta ampliación, o orzamento total asignado á presente orde é o seguinte:</p>
    <p>– Ano 2020: 3.300.000,00 euros na aplicación orzamentaria 14.02.551B.770.0 (código de proxecto 2016 00212), repartidos do seguinte xeito:</p>
    <p>a) Liña I: dotada cun total de dous millóns setecentos cincuenta mil euros (2.750.000,00 €).</p>
    <p>b) Liña II: dotada cun total de cincocentos cincuenta mil euros (550.000,00 €).</p>
    <p>– Ano 2021: 3.080.000,00 euros na aplicación orzamentaria 14.02.551B.770.0 (código de proxecto 2016 00212), repartidos do seguinte xeito:</p>
    <p>a) Liña I: dotada cun total de dous millóns cincocentos sesenta e tres mil euros (2.563.000,00 €).</p>
    <p>b) Liña II: dotada cun total de cincocentos dezasete mil euros (517.000,00 €).</p>
    <p>Artigo 2. Ausencia de efectos sobre o prazo de solicitudes</p>
    <p>O incremento de crédito previsto no artigo 1 desta orde non afecta o prazo de presentación de solicitudes establecido na Orde do 30 de decembro de 2019 (DOG núm. 34, do 19.2.2020).</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 3 de agosto de 2020</p>
    <footer><p>José González Vázquez<br>Conselleiro do Medio Rural</p></footer>

