---
date: '2020-08-11'
id: G0532-140720-0002
page: 31912
number: 160
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 9 de xullo de 2020, da Dirección Xeral de Calidade Ambiental e
  Cambio Climático, polo que se somete a información pública a solicitude de
  autorización ambiental integrada e o estudo de impacto ambiental da ampliación
  dunha granxa de polos de ceba en Parada de Ribeira de 51.169 a 91.028 polos.
  Titular: Avicesa, S.C. Localización: concello de Xinzo de Limia (Ourense).
range: Anuncio
url: >-
  https://www.xunta.gal/dog/Publicados/2020/20200811/AnuncioG0532-140720-0002_gl.html
---
<p>Conforme ao disposto no artigo 29 da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro) faise público que, por espazo de 30 días hábiles, contados a partir do seguinte ao da publicación deste anuncio no <em>Diario Oficial de Galicia</em>, estará á disposición do público a documentación presentada por Avicesa, S.C., para solicitar a autorización ambiental integrada e o estudo de impacto ambiental da ampliación citada no encabezamento, co fin de que calquera persoa interesada poida consultalos e, de ser o caso, formular dentro do dito prazo as alegacións, suxestións ou observacións que estime convenientes. A documentación poderá consultarse:</p>
    <p>– Na Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela) en horario de atención ao público;</p>
    <p>– Na páxina web da Consellería de Medio Ambiente, Territorio e Vivenda<br>(https://cmatv.xunta.gal/→medio ambiente e sostibilidade→prevención e control de actividades→autorización ambiental integrada→proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 9 de xullo de 2020</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO </h2>
    <h2>Memoria resumo</h2>
    <p>Titular: Avicesa, S.C.</p>
    <p>CIF: 32430266J.</p>
    <p>Domicilio social: rúa Ferro Couselo, 22, 2º andar, porta B, 32630 Xinzo de Limia (Ourense).</p>
    <p>Localización da instalación: Parada de Ribeira, 32635 Xinzo de Limia (Ourense).</p>
    <p>Actividade: explotación avícola con destino a produción de carne para consumo humano.</p>
    <p>Epígrafe de actividade (autorización ambiental integrada): anexo I, 9.3.a).</p>
    <p>Categoría de proxecto (avaliación ambiental): anexo I, grupo 1, a, 2º.</p>
    <p>Descrición da actividade: explotación avícola cunha capacidade actual de 51.169 broilers criados sobre o chan e que se pretende ampliar ata os 91.028. Na actualidade conta con 2 naves (granxa 1 e granxa 2), un almacén e unha esterqueira; e proxéctase a construción dunha nova nave (granxa 3), un almacén e unha esterqueira.</p>
    <p>Verteduras: a explotación conta cunha fosa séptica de infiltración para a depuración das augas residuais procedentes dos aseos e vestiarios das granxas 1 e 2. Proxéctase a construción dunha nova fosa séptica de infiltración para as augas residuais dos aseos da granxa 3.</p>

