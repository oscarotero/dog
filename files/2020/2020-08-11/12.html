---
date: '2020-08-11'
id: G0256-030820-0002
page: 31889
number: 160
agency: Axencia Turismo de Galicia
section: III. Outras disposicións.
title: >-
  EXTRACTO da Resolución do 31 de xullo de 2020 pola que se establecen as bases
  reguladoras para a concesión, en réxime de concorrencia competitiva, de bolsas
  para a realización de estudos no Centro Superior de Hostalaría de Galicia, e
  se procede á súa convocatoria para o curso 2020/21 (código de procedemento
  TU200A).
range: Resolución
url: >-
  https://www.xunta.gal/dog/Publicados/2020/20200811/AnuncioG0256-030820-0002_gl.html
---
<p>BDNS (Identif.): 518830.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións: (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>Poderán solicitar estas bolsas os/as alumnos/as que reúnan os requisitos académicos e económicos que establece esta resolución e teñan feito, se procede, a reserva de praza nalgunha das titulacións do CSHG para o curso 2020/21, no seu primeiro curso.</p>
    <p>No caso de que non se outorgue a totalidade das bolsas incluídas para a convocatoria do curso 2020/21, poderán outorgarse ao alumnado do resto de cursos, sempre que reúnan os requisitos establecidos para a obtención das bolsas no artigo 4 destas bases, salvo o de cursar o primeiro curso.</p>
    <p>Segundo. Obxecto</p>
    <p>O establecemento de bolsas de matrícula, en réxime de concorrencia competitiva, para os/as alumnos/as que cursen as titulacións que imparte o CSHG para o curso 2020/21.</p>
    <p>Clases e contías das bolsas:</p>
    <p>As bolsas consistirán no desconto dunha parte porcentual dos prezos da matrícula en réxime externo da titulación en que se matricule. </p>
    <p>Segundo a contía, establécense dúas modalidades:</p>
    <p>Tipo I: supoñen un desconto do 80 % do prezo da matrícula ordinaria por titulación.</p>
    <p>Tipo II: supoñen un desconto do 50 % do prezo da matrícula ordinaria por titulación.</p>
    <p>Conforme as titulacións que se imparten no CSHG, a través da presente convocatoria outorgaranse as seguintes bolsas para o curso 2020/21:</p>
    <p>a) 6 bolsas tipo I para o 1º curso de Diploma Superior en Xestión Hoteleira.</p>
    <p>b) 12 bolsas tipo II para o 1º curso de Diploma Superior en Xestión Hoteleira.</p>
    <p>c) 3 bolsas tipo II para o 1º curso de Diploma de Gastronomía e Xestión en Cociña.</p>
    <p>Terceiro. Bases reguladoras</p>
    <p>Resolución do 31 de xullo de 2020 pola que se establecen as bases reguladoras para a concesión, en réxime de concorrencia competitiva, de bolsas para a realización de estudos no Centro Superior de Hostalaría de Galicia e se procede á súa convocatoria para o curso 2020/21 (código de procedemento TU200A).</p>
    <p>Cuarto. Importe</p>
    <p>Bolsas tipo I: supoñen un desconto do 80 % do prezo da matrícula ordinaria por titulación.</p>
    <p>Bolsas tipo II: supoñen un desconto do 50 % do prezo da matrícula ordinaria por titulación.</p>
    <p>Quinto. Prazo de presentación de solicitudes</p>
    <p>O prazo de presentación de solicitudes será dun mes contado a partir do día seguinte ao da publicación desta resolución no Diario Oficial de Galicia. Entenderase como último día do prazo o correspondente ao mesmo ordinal do día da publicación. </p>
    <p>Sexto. Aboamento e xustificación</p>
    <p>A bolsa non supón a entrega efectiva de diñeiro ao/á alumno/a a quen lle foi concedida. A concesión da bolsa supón a posibilidade de matricularse nas titulacións sen necesidade de aboar o importe que lle foi concedido segundo o tipo de bolsa.</p>
    <p>Santiago de Compostela, 31 de xullo de 2020</p>
    <footer><p>A directora da Axencia Turismo de Galicia<br>P.S. (Artigo 19.6 do Decreto 196/2012, do 27 de setembro,<br>DOG núm. 193, do 9 de outubro)<br>Mª Elena Barca Ramos<br>Xerente da Axencia Turismo de Galicia</p></footer>

