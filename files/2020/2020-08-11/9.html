---
date: '2020-08-11'
id: G0426-040820-0005
page: 31856
number: 160
agency: Consellería do Medio Rural
section: III. Outras disposicións.
title: >-
  EXTRACTO da Orde do 3 de agosto de 2020 pola que se amplía a dotación
  orzamentaria para a concesión das axudas da Orde do 30 de decembro de 2019
  pola que se establecen as bases reguladoras para a concesión de subvencións
  para a prevención dos danos causados aos bosques por incendios, desastres
  naturais e catástrofes en montes veciñais en man común e en sociedades de
  fomento forestal (Sofor), cofinanciadas co Fondo Europeo Agrícola de
  Desenvolvemento Rural (Feader) no marco do Programa de desenvolvemento rural
  (PDR) de Galicia 2014-2020, e se convocan para o ano 2020 (códigos de
  procedemento MR651A e MR651B).
range: Orde
url: >-
  https://www.xunta.gal/dog/Publicados/2020/20200811/AnuncioG0426-040820-0005_gl.html
---
<p>BDNS (Identif.): 496219.</p>
    <p>De conformidade co previsto no artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index):</p>
    <p>Artigo único</p>
    <p>1. A dotación orzamentaria prevista para a concesión de subvencións para a prevención dos danos causados aos bosques por incendios, desastres naturais e catástrofes en montes veciñais en man común e en sociedades de fomento forestal (Sofor), cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, convocadas para o ano 2020, de acordo coa Orde do 30 de decembro de 2019 (DOG núm. 34, do 19.2.2020), increméntase no importe de cincocentos oitenta mil euros (580.000,00 €) na aplicación orzamentaria 14.02.551B.770.0, CP 2016 00212, distribuídos do seguinte xeito:</p>
    <p>– Ano 2020: 300.000,00 euros.</p>
    <p>– Ano 2021: 280.000,00 euros.</p>
    <p>2. En todo caso, a concesión das axudas reguladas na dita orde estará limitada ás dispoñibilidades orzamentarias.</p>
    <p>3. A ampliación prevista no artigo único desta orde non afecta ao prazo de presentación de solicitudes establecido na Orde do 30 de decembro de 2019.</p>
    <p>Santiago de Compostela, 3 de agosto de 2020</p>
    <footer><p>Tomás Fernández-Couto Juanas<br>Director xeral de Defensa do Monte</p></footer>

