---
date: '2020-06-23'
id: G0534-160620-0003
page: 25027
number: 123
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 12 de xuño de 2020 pola que se dá publicidade da relación de postos de
  traballo do profesorado de relixión.
range: Orde
url: >-
  https://www.xunta.gal/dog/Publicados/2020/20200623/AnuncioG0534-160620-0003_gl.html
---
<p>Mediante a Orde do 14 de setembro de 2012 (DOG do 28 de setembro) dáselle publicidade á relación de postos de traballo do profesorado de relixión dos centros de educación infantil, educación infantil e primaria, educación primaria, educación especial, centros públicos integrados e institutos de educación secundaria dependentes da Consellería de Educación, Universidade e Formación Profesional.</p>
    <p>Desde esa data producíronse xubilacións e baixas por outros motivos no profesorado de relixión que se foron cubrindo con adscricións temporais, curso a curso, do persoal laboral indefinido docente e, cando isto non era posible, co nomeamento de persoal laboral temporal.</p>
    <p>Resultando aconsellable proceder a aprobar unha relación de postos de traballo do profesorado de relixión, a conselleira de Educación, Universidade e Formación Profesional</p>
    <h2>DISPÓN:</h2>
    <p>Artigo 1. <em>Relación de postos de traballo</em></p>
    <p>Publícase a relación de postos de traballo do profesorado de relixión dos centros de educación infantil, educación infantil e primaria, educación primaria, educación especial, centros públicos integrados e institutos de educación secundaria dependentes da Consellería de Educación, Universidade e Formación Profesional (anexos I, II e III).</p>
    <p>Artigo 2. <em>Relación de profesorado desprazado por falta de horario</em></p>
    <p>Publícase a relación do persoal laboral indefinido docente desprazado por falta de horario (anexo IV).</p>
    <p>A este persoal asignaríaselle un destino provisional por curso académico ata que obteña un destino definitivo por concurso de traslados.</p>
    <p>Artigo 3. <em>Efectividade</em></p>
    <p>Esta nova relación de postos de traballo entrará en vigor o día 1 de setembro de 2020.</p>
    <p>Disposición derradeira única</p>
    <p>Queda derrogada a Orde do 14 de setembro de 2012 pola que se dá publicidade á relación de postos de traballo do profesorado de relixión.</p>
    <p>Santiago de Compostela, 12 de xuño de 2020</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

