---
date: '2020-10-01'
id: G0427-230920-0007
page: 38069
number: 199
agency: Consellería do Mar
section: II. Autoridades e persoal. a) Cesamentos.
title: >-
  ORDE do 22 de setembro de 2020 pola que se dispón o cesamento dunha vogal do
  Consello Reitor da entidade pública empresarial Portos de Galicia.
range: Orde
url: >-
  https://www.xunta.gal/dog/Publicados/2020/20201001/AnuncioG0427-230920-0007_gl.html
---
<p>O Consello Reitor é o órgano superior colexiado de dirección da entidade pública empresarial Portos de Galicia, tal como determina o artigo 13 da Lei 6/2017, do 12 de decembro, de portos de Galicia. A súa disposición transitoria novena, engadida polo artigo 17 da Lei 3/2018, do 26 de decembro, de medidas fiscais e administrativas, dispón que mentres non se estableza regulamentariamente o número de vogais do Consello Reitor, a composición do dito órgano e o réxime de substitucións serán os establecidos nos artigos 10 e 11 do Regulamento de Portos de Galicia, aprobado polo Decreto 227/1995, do 20 de xullo, e que o nomeamento dos vogais o realizará a persoa titular da consellería competente en materia de portos, conforme dispón o artigo 13.2 da Lei 6/2017, do 12 de decembro.</p>
    <p>O artigo 10 do Regulamento, no seu número 3, determina que dos dez vogais representantes da Administración autonómica no Consello Reitor, dous serano en representación da Consellería do Mar.</p>
    <p>Polo exposto, no exercicio da facultade atribuída,</p>
    <h2>DISPOÑO:</h2>
    <p>O cesamento de Isabel Concheiro Rodríguez-Segade como vogal no Consello Reitor da entidade pública empresarial Portos de Galicia, en representación da Consellería do Mar, agradecéndolle os servizos prestados.</p>
    <p>Santiago de Compostela, 22 de setembro de 2020</p>
    <footer><p>Rosa María Quintana Carballo<br>Conselleira do Mar</p></footer>

