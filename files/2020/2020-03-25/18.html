---
date: '2020-03-25'
id: G0532-130320-0004
page: 17342
number: 59
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 11 de marzo de 2020, da Dirección Xeral de Calidade Ambiental e
  Cambio Climático, polo que se someten a información pública a solicitude de
  modificación da autorización ambiental integrada e o estudo de impacto
  ambiental para a execución do novo depósito de seguridade DDS III do Centro de
  tratamento de residuos industriais en Galicia. Titular: UTE Protección Medio
  Ambiental y Contenedores de La Coruña, S.L. Localización: concello das Somozas
  (A Coruña) (expediente 2019-IPPC-M-171).
range: Anuncio
url: >-
  https://www.xunta.gal/dog/Publicados/2020/20200325/AnuncioG0532-130320-0004_gl.html
---
<p>Para os efectos previstos nos artígos 15 e 16 do Real decreto 815/2013, do 18 de outubro, polo que se aproba o Regulamento de emisions industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19 de outubro de 2013), e no artígo 36 da Lei 21/2013, do 9 de decembro, de avaliación ambiental (BOE núm. 296, do 11 de decembro), faise público que por espacio de trinta (30) días hábiles, contados a partir do seguinte ao da publicación deste anuncio no Diario Oficial de Galicia, estará á disposición do público a documentación presentada por UTE Protección Medio Ambiental y Contenedores de La Coruña, S.L. para solicitar a modificación da autorización ambiental integrada e o estudo de impacto ambiental para a execución do novo depósito de seguridade DDS III do Centro de tratamento de residuos industriais en Galicia, nas Somozas, co fin de que calquera interesado poda consultalos e, de ser o caso, formular dentro do dito prazo as alegacións, suxestións ou observacións que considere convenientes. </p>
    <p>A documentación poderá consultarse na páxina web da Consellería de Medio Ambiente, Territorio e Vivenda (https://cmatv.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 11 de marzo de 2020</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO </h2>
    <h3>Memoria resumo</h3>
    <p>Titular: UTE PMA-CONTECO | SOGARISA.</p>
    <p>NIF: U70499561.</p>
    <p>Domicilio social: Lendo s/n, 15145 A Laracha (A Coruña).</p>
    <p>Localización da instalación: parque empresarial das Somozas.</p>
    <p>Modificación solicitada: execución do novo depósito de seguridade DDS III do centro.</p>
    <p>Epígrafe de actividade (modificación da autorización ambiental integrada): anexo I, 5.5).</p>
    <p>Categoría de proxecto (avaliación ambiental): anexo I, grupo 8.a.</p>
    <p>Descrición da modificación: </p>
    <p>A empresa pretende construír un novo depósito de seguridade (DDS III) e a variación da xeometría final do depósito de seguridade en explotación (DDS II). O novo DDS III situarase na Área II, na súa zona nordeste, e esta actuación enmárcase dentro dun proxecto global de construción e explotación do depósito de seguridade de residuos tóxicos e perigosos.</p>
    <p>Verteduras: </p>
    <p>No centro de tratamento de residuos industriais existen redes separadoras para a recollida dos diferentes efluentes de augas residuais xeradas.</p>

