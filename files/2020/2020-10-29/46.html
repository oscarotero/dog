---
date: '2020-10-29'
id: L182-151020-0001
page: 43150
number: 218
agency: Concello de Teo
section: VI. Anuncios. b) Administración local.
title: >-
  ANUNCIO de notificación a titulares descoñecidos do requirimento para lembrar
  o cumprimento da obriga de xestión da biomasa vexetal e retirada de especies
  arbóreas.
range: Anuncio
url: >-
  https://www.xunta.gal/dog/Publicados/2020/20201029/AnuncioL182-151020-0001_gl.html
---
<p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia, e dado que os titulares dos bens que se relacionan a continuación son descoñecidos e resulta imposible a súa notificación, comunícase ás persoas responsables a súa obriga legal de xestión da biomasa e retirada de especies arbóreas prohibidas nas parcelas que se describen, imposta polo artigo 22.1 da Lei 3/2007, do 9 de abril, de prevención e defensa contra os incendios forestais de Galicia:</p>
    <table>
     <tbody>
      <tr>
       <td>Referencia catastral</td>
       <td>Data de
        inspección</td>
       <td>Parroquia</td>
       <td>Lugar/Polígono/Parcela</td>
       <td>Hectáreas afectadas por execución subsidiaria</td>
       <td>Liquidación provisional dos traballos de 
        xestión biomasa</td>
       <td>Persoa 
        responsable</td>
      </tr>
      <tr>
       <td>15083A102000880000TI</td>
       <td>Xuño 2020</td>
       <td>Lampai</td>
       <td>A Grela/102/88</td>
       <td>0,033</td>
       <td>130,45</td>
       <td>Descoñecida</td>
      </tr>
      <tr>
       <td>15083A102000870000TX</td>
       <td>Xuño 2020</td>
       <td>Lampai</td>
       <td>A Grela/102/87</td>
       <td>0,0261</td>
       <td>103,17</td>
       <td>Descoñecida</td>
      </tr>
      <tr>
       <td>15083A102000860000TD</td>
       <td>Xuño 2020</td>
       <td>Lampai</td>
       <td>A Grela/102/86</td>
       <td>0,0262</td>
       <td>103,57</td>
       <td>Descoñecida</td>
      </tr>
      <tr>
       <td>15083A102000850000TR</td>
       <td>Xuño 2020</td>
       <td>Lampai</td>
       <td>A Grela/102/85</td>
       <td>0,0236</td>
       <td>93,29</td>
       <td>Descoñecida</td>
      </tr>
      <tr>
       <td>15083A102000840000TK</td>
       <td>Xuño 2020</td>
       <td>Lampai</td>
       <td>A Grela/102/84</td>
       <td>0,0189</td>
       <td>74,71</td>
       <td>Descoñecida</td>
      </tr>
      <tr>
       <td>15083A102000830000TO</td>
       <td>Xuño 2020</td>
       <td>Lampai</td>
       <td>A Grela/102/83</td>
       <td>0,0188</td>
       <td>74,31</td>
       <td>Descoñecida</td>
      </tr>
      <tr>
       <td>15083A102000820000TM</td>
       <td>Xuño 2020</td>
       <td>Lampai</td>
       <td>A Grela/102/82</td>
       <td>0,0171</td>
       <td>67,59</td>
       <td>Descoñecida</td>
      </tr>
      <tr>
       <td>15083A102000810000TF</td>
       <td>Xuño 2020</td>
       <td>Lampai</td>
       <td>A Grela/102/81</td>
       <td>0,0105</td>
       <td>41,50</td>
       <td>Descoñecida</td>
      </tr>
      <tr>
       <td>15083A102000800000TT</td>
       <td>Xuño 2020</td>
       <td>Lampai</td>
       <td>A Grela/102/80</td>
       <td>0,0176</td>
       <td>69,57</td>
       <td>Descoñecida</td>
      </tr>
      <tr>
       <td>15083A102000790000TM</td>
       <td>Xuño 2020</td>
       <td>Lampai</td>
       <td>A Grela/102/79</td>
       <td>0,01</td>
       <td>39,53</td>
       <td>Descoñecida</td>
      </tr>
      <tr>
       <td>15083A501004150000KQ</td>
       <td>Xuño 2020</td>
       <td>Luou</td>
       <td>Bustelo/501/415</td>
       <td>0,166805</td>
       <td>659,58</td>
       <td>Descoñecida</td>
      </tr>
      <tr>
       <td>15083A086003070000LH</td>
       <td>Xuño 2020</td>
       <td>Luou</td>
       <td>Bustelo/86/307</td>
       <td>0,271303</td>
       <td>1072,50</td>
       <td>Descoñecida</td>
      </tr>
     </tbody>
    </table>
    <p>1º. En virtude do que antecede, comunícaselle que na acta de inspección referenciada comprobouse que na referida parcela se incumpre o establecido no artigo 21 da Lei 3/2007. Polo tanto, dispón dun prazo máximo de quince (15) días naturais para o cumprimento voluntario para xestionar a biomasa na parcela citada, que se iniciará o día seguinte ao da recepción desta notificación.</p>
    <p>2º. En caso de persistencia no incumprimento transcorrido o devandito prazo, o Concello procederá sen máis trámites á execución subsidiaria con repercusión dos custos de xestión da biomasa e, se é o caso, comiso das especies arbóreas prohibidas retiradas pola Administración, nas condicións establecidas no artigo 22.2 da precitada Lei 3/2007, do 9 de abril, de prevención e defensa contra os incendios forestais de Galicia, sen prexuízo da instrución do procedemento sancionador que corresponda. As persoas titulares dos terreos ou dos dereitos de aproveitamento terán a obriga legal de facilitar o necesario acceso para a realización dos traballos de xestión da biomasa e retirada das especies arbóreas prohibidas. O suxeito que realice os traballos de execución subsidiaria terá a facultade de acceder sen consentimento da persoa titular, agás nos supostos excepcionais recollidos legalmente, cando o acceso afecte, dentro da parcela, espazos físicos susceptibles de mereceren a cualificación de domicilio para os efectos do artigo 18.2 da Constitución española.</p>
    <p>3º. No caso de proceder á execución subsidiaria, o Concello liquidará provisionalmente os custos a que previsiblemente dará lugar, coa advertencia de que se procederá á súa exacción inmediata en caso de persistencia no incumprimento, logo do transcurso do prazo outorgado, sen prexuízo da liquidación definitiva unha vez rematados os traballos, de ser o caso.</p>
    <p>4º. En caso de persistencia no incumprimento, e transcorrido o prazo outorgado, iniciarase tamén o correspondente procedemento sancionador segundo o previsto no título VII da Lei 3/2007:</p>
    <p>a) Administración competente para sancionar (artigo 54 da Lei 3/2007):</p>
    <p>1. Será competente para incoar o procedemento sancionador para as infraccións cometidas en terreos agrícolas, forestais e de influencia forestal a persoa titular da xefatura territorial da consellería con competencias en materia forestal por razón do territorio en que se cometeu a infracción ou daquel con maior superficie afectada.</p>
    <p>2. Serán competentes para a resolución dos procedementos sancionadores por infraccións tipificadas nesta lei e incoados no ámbito da consellería con competencia en materia forestal:</p>
    <p>a) A persoa titular da xefatura territorial da consellería competente en materia forestal, para a imposición de sancións pola comisión de infraccións leves.</p>
    <p>b) O órgano competente en materia forestal, para a imposición de sancións pola comisión de infraccións graves.</p>
    <p>c) A persoa titular da consellería que teña asignada a competencia en materia forestal, para a imposición de sancións pola comisión de infraccións moi graves.</p>
    <p>3. A incoación do procedemento sancionador en aplicación desta lei, por ausencia de ordenanzas municipais ao respecto, para as infraccións cometidas en solo urbano, de núcleo rural e urbanizable será competencia do correspondente concello. A resolución dos expedientes pola comisión de infraccións leves, graves e moi graves corresponderalle á persoa titular da Alcaldía, de conformidade co establecido no número 3 do artigo 21 ter.</p>
    <p>b) Cualificación da infracción: infracción leve (51.3.a) da Lei 3/2007, do 9 de abril, de prevención e defensa contra os incendios forestais de Galicia), sen prexuízo do establecido no artigo 51.2.g) para as faltas graves.</p>
    <p>c) Contía máxima da sanción pecuniaria que se poida impoñer no caso de infracción leve: 1.000 € (artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007. No caso de ser considerada infracción grave, a contía máxima da sanción será de 100.000 € (artigo 74.b).</p>
    <p>d) Procederase ao comiso cautelar da madeira resultante da corta das especies arbóreas que deban ser retiradas de acordo co establecido no artigo 22.2 da Lei 3/2007.</p>
    <p>Teo, 15 de outubro de 2020</p>
    <footer><p>Rafael C. Sisto Edreira<br>Alcalde</p></footer>

