---
date: '2020-08-14'
id: O3C2-050820-0001
page: 32444
number: 163
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 5 de agosto de 2020 pola que se convoca un curso selectivo de
  acceso á escala superior, categoría de superintendente, dos corpos da policía
  local.
range: Resolución
url: >-
  https://www.xunta.gal/dog/Publicados/2020/20200814/AnuncioO3C2-050820-0001_gl.html
---
<p>Dentro das actividades programadas para o ano 2020, e conforme as funcións atribuídas pola Lei 1/2007, do 15 de xaneiro, da Academia Galega de Seguridade Pública, e o establecido nos artigos 38 e 39 do Decreto 243/2008, do 16 de outubro, polo que se desenvolve a Lei 4/2007, do 20 de abril, de coordinación de policías locais, anúnciase a convocatoria dun curso selectivo para o acceso a categoría de superintendente da policía local, conforme as seguintes bases:</p>
    <p>Obxectivos.</p>
    <p>Actualizar na normativa vixente e de aplicación directa no traballo policial o alumnado.</p>
    <p>Desenvolver a súa capacidade de liderado, coñecendo os recursos dispoñibles para levar a cabo unha dirección de equipos eficaz e motivadora.</p>
    <p>Aumento da capacidade de comunicación, nocións completas en materia de protocolo.</p>
    <p>Destinatarios/as.</p>
    <p>Persoal dos corpos de policía local que superou o proceso selectivo para a categoría de superintendente, e que non realizase este curso.</p>
    <p>Inscrición.</p>
    <p>A inscrición dos/das participantes será totalmente gratuíta.</p>
    <p>Prazas.</p>
    <p>Sen límite.</p>
    <p>Solicitudes.</p>
    <p>1. Os concellos deberán remitir un escrito á Academia Galega de Seguridade Pública, solicitando a participación no curso da/s persoa/s que se atopen nesta situación, para efectuar a correspondente reserva de praza para a realización do devandito curso.</p>
    <p>2. O prazo para a remisión de escritos rematará o día 24 de agosto de 2020.</p>
    <p>Duración e contido.</p>
    <p>O curso ten unha duración de 200 horas.</p>
    <p>Conforme o establecido nos artigos 38.4 e 39.3 do Decreto 243/2008, do 16 de outubro, polo que se desenvolve a Lei 4/2007, do 20 de abril, de coordinación de policías locais, a Academia homologará ao alumnado os cursos realizados cuxo programa, duración e contido o permitan.</p>
    <p>O contido deste curso versará sobre habilidades de mando, estratexias directivas, comunicación externa e protocolo, xestión administrativa, ademais da presentación dun proxecto directivo.</p>
    <p>A presentación do proxecto directivo realizarase o día 3 de setembro de 2020, as 12.00 horas.</p>
    <p>Certificado.</p>
    <p>A Agasp emitirá un informe ao concello correspondente certificando esta circunstancia, de xeito que se poida proceder ao nomeamento como funcionario de carreira e á toma de posesión como superintendente do corpo de policía local.</p>
    <p>Modificacións.</p>
    <p>A Academia Galega de Seguridade Pública poderá modificar o desenvolvemento normal do curso para adaptalo ás necesidades da Administración e ás continxencias que poidan xurdir.</p>
    <p>A Estrada, 5 de agosto de 2020</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>

