---
date: '2020-02-06'
id: G0532-230120-0006
page: 8170
number: 25
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 23 de xaneiro de 2020, da Dirección Xeral de Patrimonio Natural,
  polo que se somete a información pública o Proxecto de decreto polo que se
  aproba o Plan de conservación do espazo natural de interese local Illas de San
  Pedro (concello da Coruña).
range: Anuncio
url: >-
  https://www.xunta.gal/dog/Publicados/2020/20200206/AnuncioG0532-230120-0006_gl.html
---
<p>O espazo natural de interese local Illas de San Pedro foi declarado provisionalmente espazo natural de interese local (en diante, ENIL) por solicitude do Concello da Coruña, condicionando a súa declaración definitiva á presentación por parte do Concello ante a consellería competente en materia de conservación da natureza dunha proposta adecuada de plan de conservación, o que fixo o día 13.4.2018. En virtude do establecido nos artigos 40 da Lei 9/2001, do 21 de agosto, de conservación da natureza, e 41.1 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, o 12.11.2018 iniciouse o procedemento para a formulación e aprobación do plan por decreto do Consello da Xunta. O 4.1.2019 o expediente someteuse a participación pública da cidadanía e recibiuse unha alegación.</p>
    <p>O documento base do plan, logo de ser emendado e completado, cumpre coa finalidade de adecuar a xestión do ENIL aos principios inspiradores sinalados no artigo 2 da Lei 42/2007, do 13 de decembro, do patrimonio natural e da biodiversidade, e conta cos contidos mínimos referidos no artigo 20 desa lei e no 38 da Lei 9/2001, do 21 de agosto, e desenvolvidos polo Decreto 124/2005, do 6 de maio, polo que se regula a figura de espazo natural de interese local e a figura do espazo privado de interese natural. Esta dirección xeral considera que a proposta reúne as condicións adecuadas e anuncia a súa información pública e audiencia ás persoas interesadas co obxecto de cumprir co disposto no artigo 42 da Lei 16/2010, do 17 de decembro e no artigo 3 da Lei 27/2006, do 18 de xullo, pola que se regulan os dereitos de acceso á información, de participación pública e de acceso á xustiza en materia de ambiente. </p>
    <h2>ACORDO:</h2>
    <p>Primeiro. Someter ao procedemento de información pública e audiencia ás persoas interesadas, por un prazo de 15 días hábiles contados desde o día seguinte ao da publicación deste anuncio, o Proxecto de decreto polo que se aproba o Plan de conservación do ENIL Illas de San Pedro. </p>
    <p>Segundo. Durante o citado prazo, poderase consultar o expediente na ligazón do portal de transparencia da Xunta de Galicia https://transparencia.xunta.gal/tema/informacion-de-relevancia-xuridica/normativa-en-tramitacion/en-prazo-de-envio-de-suxestions, así como na páxina web da Consellería de Medio Ambiente, Territorio e Vivenda, entrando na subsección de documentos en información pública do portal de conservación da natureza https://cmatv.xunta.gal/tema/c/CMAOT_Conservacion </p>
    <p>Terceiro. As persoas interesadas poden enviar as súas alegacións: </p>
    <p>a) Preferentemente, mediante correo electrónico ao seguinte enderezo: planificacion.conservacion@xunta.gal, poñendo no asunto «PC do ENIL Illas de San Pedro».</p>
    <p>b) Alternativamente, mediante a presentación de escrito dirixido á Dirección Xeral de Patrimonio Natural da Consellería de Medio Ambiente, Territorio e Vivenda, en calquera dos lugares previstos no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>c) Tamén se poden remitir suxestións a través do formulario disposto para este fin na ligazón do portal de transparencia da Xunta de Galicia indicado no punto segundo deste anuncio.</p>
    <p>Santiago de Compostela, 23 de xaneiro de 2020</p>
    <footer><p>Belén Mª do Campo Piñeiro<br>Directora xeral de Patrimonio Natural</p></footer>

