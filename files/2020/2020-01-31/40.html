---
date: '2020-01-31'
id: G0181-271219-0001
page: 6550
number: 21
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 20 de decembro de 2019, do Servizo Provincial de Pontevedra,
  pola que se sinala a data para o levantamento de actas previas á ocupación dos
  bens e dereitos afectados polas obras do proxecto de construción do Plan de
  seguridade viaria de Galicia 2016-2020 da mellora da seguridade viaria (MSV)
  no contorno de treitos de concentración de accidentes (TCA) na estrada PO-552,
  puntos quilométricos 58+300 a 61+400 e 68+500 a 69+900, de clave PO/17/146.06,
  nos concellos de Tomiño e Tui.
range: Resolución
url: >-
  https://www.xunta.gal/dog/Publicados/2020/20200131/AnuncioG0181-271219-0001_gl.html
---
<p>O artigo 28 do vixente Estatuto de autonomía de Galicia establece no seu punto 2 a competencia da comunidade autónoma galega no desenvolvemento lexislativo e execución da lexislación do estado en materia de expropiación forzosa.</p>
    <p>Con data do 12 de setembro de 2019 a Xunta de Galicia procedeu á declaración de utilidade pública e urxente ocupación dos bens e dereitos afectados polo proxecto de construción do Plan de seguridade viaria de Galicia 2016-2020: mellora da seguridade viaria (MSV) no contorno de treitos de concentración de accidentes (TCA) na estrada PO-552, puntos quilométricos 58+300 a 61+400 e 68+500 a 69+900, de clave PO/17/146.06, nos concellos de Tomiño e Tui, por Decreto 115/2019, publicado no <em>Diario Oficial de Galicia</em> do 30 de setembro.</p>
    <p>A tramitación do expediente expropiatorio debe de axustarse ao disposto nos artigos 52 da vixente Lei de expropiación forzosa do 16 de decembro de 1954, e 56 e seguintes do seu Regulamento de 26 de abril de 1957.</p>
    <p>En consecuencia, este servizo, en virtude da competencia delegada mediante Orde de 7 de setembro de 2017 sobre delegación de competencias no secretario xeral técnico e noutros órganos e entidades públicas adscritos a esta consellería, publicada no DOG nº 179, do 20 de setembro, resolveu convocar aos titulares de bens e dereitos afectados que figuran na relación exposta no taboleiro de anuncios dos concellos de Tomiño e Tui, para que comparezan no lugar, data e horas que se detallan a continuación, co fin de proceder ao levantamento das actas previas á ocupación nas cales se recollerán os datos necesarios para determinar os dereitos afectados, o valor destes e os prexuízos determinantes da rápida ocupación, sen prexuízo de se trasladaren ao lugar dos predios se o consideran necesario.</p>
    <p>Termo municipal de Tomiño.</p>
    <p>Lugar: Caso do Concello de Tomiño.</p>
    <p>Data: 11 de marzo de 2020, das 11.00 ás 13.30 horas.</p>
    <p>Termo municipal de Tui.</p>
    <p>Lugar: Caso do Concello de Tui.</p>
    <p>Data: 12 de marzo de 2020, das 11.00 ás 12.30 horas.</p>
    <p>A relación de titulares cos bens e dereitos afectados, así como o plano parcelario correspondente estarán expostos nos concellos de Tomiño e Tui, e no Servizo Provincial da Axencia Galega de Infraestruturas, avenida Mª Victoria Moreno, nº 43, 1º, 36003 Pontevedra, e publicarase no seguinte enlace da páxina web da consellería:</p>
    <p>https://infraestruturasemobilidade.xunta.gal/avisos?p_p_id=ipecos_opencms_portlet_INSTANCE_Ps5C&amp;p_p_lifecycle=0&amp;p_p_state=normal&amp;p_p_col_id=column-1&amp;p_p_col_count=1&amp;_ipecos_opencms_portlet_INSTANCE_Ps5C_content=%2Fopencms%2FPortal-Web%2FContidos%2FAviso%2Faviso_0128.html</p>
    <p>Así mesmo, realizarase a convocatoria aos interesados ao levantamento das actas previas mediante notificación individual.</p>
    <p>Ao dito acto deberán acudir os titulares afectados, persoalmente ou ben representados pola persoa debidamente autorizada para actuar no seu nome, xuntando os documentos acreditativos da súa titularidade, documento nacional de identidade (e, de ser o caso, outra documentación que se requira, xustificante do pagamento do IBI), así como certificado de conta con códigos IBAN e BIC, co fin de proceder aos sucesivos pagamentos que sexan procedentes mediante transferencia bancaria, para o cal poderán ir acompañados pola súa conta, se o consideran oportuno, dos seus peritos e notarios.</p>
    <p>Pontevedra, 20 de decembre de 2019</p>
    <footer><p>Manuel Angel González Juanatey<br>Xefe do Servizo Provincial de Pontevedra</p></footer>

