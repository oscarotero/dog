---
date: '2020-09-02'
id: G0532-110820-0002
page: 34885
number: 178
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 5 de agosto de 2020, da Dirección Xeral de Calidade Ambiental e
  Cambio Climático, polo que se somete a información pública a documentación
  para a revisión da autorización ambiental integrada outorgada a Nutrimentos
  Deza, S.A. para unha explotación de porcas reprodutoras na Baíña, no concello
  de Agolada (expediente 2019-IPPC-M-51).
range: Anuncio
url: >-
  https://www.xunta.gal/dog/Publicados/2020/20200902/AnuncioG0532-110820-0002_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31 de decembro) regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19 de outubro de 2013) regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, do 18 de outubro, sométese a información pública, durante un período de vinte (20) días hábiles contados a partir do día seguinte ao da publicación deste anuncio no <em>Diario Oficial de Galicia</em>, o documento titulado:</p>
    <p>Proxecto de revisión de autorización ambiental integrada de Nutrimentos Deza, S.A. na Baíña-Agolada (Pontevedra), para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que coide convenientes. </p>
    <p>Os documentos estarán á disposición dos administrados nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). </p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>Santiago de Compostela, 5 de agosto de 2020</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO </h2>
    <p>Expediente: 2019-IPPC-M-51.</p>
    <p>Núm. da autorización ambiental integrada: 2006/0409_NAA/IPPC_053.</p>
    <p>Categoría principal da actividade: anexo I, categoría 9.3.c) do Real decreto lexislativo 1/2016, do 16 de decembro.</p>
    <p>Titular: Nutrimentos Deza, S.A.</p>
    <p>NIF: A36011385.</p>
    <p>Localización da instalación: A Baíña, 36520 Agolada (Pontevedra). Referencia catastral da parcela: 36020A008009330000KR.</p>
    <p>Actividade principal: explotación de porcas reprodutoras.</p>
    <p>Descrición: a explotación conta con capacidade para 2.420 porcas, das cales 2.376 son porcas de cría e 44 son porcas de reposición, e 3 verróns. O sistema de manexo baséase en bandas semanais; cada semana hai cubricións, partos e destetes. </p>
    <p>Cada porca reprodutora leva a cabo 2,5 ciclos ao ano. As 2.376 porcas de cría da explotación producen 66.528 leitóns ao ano. A limpeza e desinfección das naves realízase tras cada crianza e faise con auga a presión.</p>
    <p>A totalidade do xurro producido na explotación será enviado a parcelas agrícolas. Para o almacenamento do xurro producido a explotación conta con 2 fosas exteriores cubertas, ademais de canles interiores nas naves.</p>
    <p>Verteduras: as augas de limpeza das instalacións son recollidas nas fosas de almacenamento de xurro, as augas fecais dos aseos e vestiarios son enviadas a un fosa séptica para o seu tratamento e posteriormente son canalizadas á fosa exterior de xurro. As augas pluviais non contan cun sistema de recollida e, polo tanto, son vertidas directamente ao terreo.</p>

