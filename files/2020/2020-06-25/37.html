---
date: '2020-06-25'
id: G0256-160620-0002
page: 25362
number: 124
agency: Axencia Turismo de Galicia
section: VI. Anuncios. a) Administración autonómica.
title: >-
  CÉDULA do 15 de xuño de 2020, da Área Provincial de Turismo da Coruña, pola
  que se notifica a incoación do 14 de febreiro de 2020 ditada no expediente
  sancionador AC-007/20, por infracción leve en materia de turismo.
range: Resolución
url: >-
  https://www.xunta.gal/dog/Publicados/2020/20200625/AnuncioG0256-160620-0002_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), notifícaselle ao titular que no anexo se menciona a incoación do expediente sancionador en materia de turismo por infracción da Lei 7/2011, do 27 de outubro, do turismo de Galicia, xa que, intentada polos medios habituais, non se puido efectuar a notificación.</p>
    <p>Neste mesmo acto designouse instrutor do expediente a Félix Collazos López; as persoas interesadas poden promover a súa recusación en calquera momento da tramitación do procedemento, de conformidade co disposto no artigo 24 da Lei 40/2015, do 1 de outubro, do réxime xurídico do sector público (BOE núm. 236, do 2 de outubro).</p>
    <p>A resolución do presente procedemento por infracción leve correspóndelle á xefa da Área Provincial da Coruña da Axencia Turismo de Galicia, de acordo co establecido no artigo 26 dos estatutos da devandita axencia, respecto do artigo 4 do Decreto 196/2012, do 27 de setembro, polo que se crea a citada axencia e se aproban os seus estatutos (DOG núm. 193, do 9 de outubro), e respecto do artigo 119.1.a) da Lei 7/2011, do 27 de outubro, do turismo de Galicia.</p>
    <p>De conformidade co disposto no artigo 124.1 da Lei 7/2011, do 27 de outubro, a resolución do presente procedemento sancionador deberá notificarse no prazo dun ano desde a data deste acordo.</p>
    <p>Os interesados disporán dun prazo de quince días, conforme o establecido no artigo 82.2 da Lei 39/2015, do 1 de outubro, do procedemento administrativo común das administracións públicas, para achegar ante o instrutor do expediente, para a súa incorporación a el, cantas alegacións, documentos ou informacións consideren convenientes e, se é o caso, propor proba concretando os medios de que pretendan valerse, coa advertencia de que, de non formular alegacións no prazo sinalado, este acordo se considerará como proposta de resolución, de conformidade co previsto no artigo 64.1 da devandita lei.</p>
    <p>De conformidade co establecido no artigo 85.3 da Lei 39/2015, do 1 de outubro, do procedemento administrativo común das administracións públicas, infórmase a persoa imputada de que a sanción sinalada no acordo de incoación poderá ser obxecto das seguintes reducións: o 20 % (no caso de que recoñeza a súa responsabilidade ou pague voluntariamente en calquera momento anterior á resolución) ou o 40 % (no caso de que recoñeza a súa responsabilidade e ademais pague voluntariamente en calquera momento anterior á resolución).</p>
    <p>A Coruña, 15 de xuño de 2020</p>
    <footer><p>A xefa da Área Provincial de Turismo da Coruña<br>P.S. (Resolución do 6.5.2020)<br>Severino Álvarez Monteserín<br>Xefe territorial da Coruña da Consellería de Cutlura e Turismo</p></footer>
    <h2>ANEXO</h2>
    <p>Expediente: AC-007/20.</p>
    <p>Titular: Darío Pouso Pasantes.</p>
    <p>Establecemento: Bridge.</p>
    <p>Domicilio: rúa Curros, 26.</p>
    <p>Localidade: Camariñas.</p>
    <p>Precepto infrinxido: art. 109.2 alínea a) e b) da Lei 7/2011.</p>
    <p>Incoación: 14 de febreiro de 2020.</p>
    <p>Sanción: </p>
    <p>Multa de dous centos cincuenta euros (250 €). </p>
    <p>Importe da multa coa aplicación do 20 % de desconto: dous centos euros (200 €).</p>
    <p>Importe da multa coa aplicación do 40 % de desconto: cento cincuenta euros (150 €).</p>

