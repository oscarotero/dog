---
date: '2020-11-06'
id: G0597-031120-0003
page: 44317
number: 225
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 3 de novembro de 2020 pola que se adxudica destino definitivo ao
  persoal funcionario que superou o proceso selectivo para o ingreso no corpo
  facultativo superior da Xunta de Galicia, subgrupo A1, escala de
  arqueólogos/as, convocado pola Orde do 9 de maio de 2014 (Diario Oficial de
  Galicia número 99, do 26 de maio).
range: Resolución
url: >-
  https://www.xunta.gal/dog/Publicados/2020/20201106/AnuncioG0597-031120-0003_gl.html
---
<p>Unha vez realizado o acto de elección de destino definitivo previsto na Resolución do 1 de outubro de 2020 (DOG núm. 202, do 6 de outubro) a que foi convocado o persoal funcionario que superou o proceso selectivo para o ingreso no corpo facultativo superior da Xunta de Galicia, subgrupo A1, escala de arqueólogos/as, convocado pola Orde da Consellería de Facenda do 9 de maio de 2014 (DOG núm. 99, do 26 de maio), esta consellería</p>
    <h2>RESOLVE:</h2>
    <p>Primeiro. Adxudicar con carácter definitivo o posto que figura no anexo desta resolución ao persoal funcionario que superou o proceso selectivo para o ingreso no corpo facultativo superior da Xunta de Galicia, subgrupo A1, escala de arqueólogos/as, convocado pola Orde da Consellería de Facenda do 9 de maio de 2014 (DOG núm. 99, do 26 de maio), de acordo coa elección realizada no acto de elección electrónica. </p>
    <p>Segundo. De conformidade co disposto na Lei 27/2015, do 29 de abril, do emprego público de Galicia, e no artigo 14 do Decreto 93/1991, do 20 de marzo, modificado polo Decreto 166/2013, do 14 de novembro, polo que se aproba o Regulamento de provisión de postos de traballo, promoción profesional e promoción interna, o prazo da toma de posesión comezará a contarse a partir do día seguinte ao do cesamento e será de tres (3) días hábiles se non implica cambio de residencia, ou de sete (7) días hábiles se comporta cambio de residencia.</p>
    <p>O cesamento deberá efectuarse o día seguinte ao da publicación desta resolución no <em>Diario Oficial de Galicia</em>.</p>
    <p>Se a adxudicación comporta o reingreso ao servizo activo, o prazo de toma de posesión será de un (1) mes e deberá computarse desde o día seguinte ao da publicación desta resolución no <em>Diario Oficial de Galicia</em>.</p>
    <p>Terceiro. Contra esta resolución, que pon fin á vía administrativa, poderase presentar recurso potestativo de reposición ante o conselleiro de Facenda e Administración Pública no prazo dun (1) mes contado desde o día seguinte ao da publicación desta resolución no <em>Diario Oficial de Galicia</em>, ou directamente recurso contencioso-administrativo, no prazo de dous (2) meses contados desde esa mesma data, ante a Sala do Contencioso-Administrativo do Tribunal Superior de Xustiza de Galicia, conforme o disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 3 de novembro de 2020</p>
    <footer><p>O conselleiro de Facenda e Administración Pública<br>P.D. (Orde do 8 de xaneiro de 2020; DOG núm. 16, do 24 de xaneiro)<br>José María Barreiro Díaz<br>Director xeral da Función Pública</p></footer>
    <h2>ANEXO</h2>
    <h2>Elección de destino definitivo da escala de arqueólogos/as</h2>
    <table>
     <thead>
      <tr>
       <td>DNI</td>
       <td>Apelidos e nome</td>
       <td>Posto elixido</td>
       <td>Código</td>
       <td>Denominación</td>
       <td>Cons.</td>
       <td>Centro destino</td>
       <td>Centro directivo</td>
       <td>Concello</td>
       <td>Subgrupo</td>
       <td>Niv.</td>
       <td>Formación</td>
      </tr>
     </thead>
     <tbody>
      <tr>
       <td>***8742**</td>
       <td>Álvarez Asorey, Rubén Darío</td>
       <td>2</td>
       <td>CU4010000015770005</td>
       <td>Posto base subgrupo A1</td>
       <td>CU</td>
       <td>D.X. do Patrimonio Cultural</td>
       <td>Dirección Xeral do Patrimonio Cultural</td>
       <td>Santiago de Compostela</td>
       <td>A1</td>
       <td>20</td>
       <td>Permiso conducir B (R.I.)</td>
      </tr>
     </tbody>
    </table>

