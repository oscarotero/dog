---
date: '2020-10-05'
id: G0597-250920-0005
page: 38380
number: 201
agency: Consellería de Facenda e Administración Pública
section: III. Outras disposicións.
title: >-
  ORDE do 24 de setembro de 2020 pola que se fixa o prezo privado para a venda
  ao público dunha publicación editada pola Escola Galega de Administración
  Pública.
range: Orde
url: >-
  https://www.xunta.gal/dog/Publicados/2020/20201005/AnuncioG0597-250920-0005_gl.html
---
<p> O artigo 50 da Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, dispón que «son prezos privados as contraprestacións que obteñan os suxeitos a que se refire o artigo 3 desta lei pola prestación de servizos ou a realización de actividades efectuadas en réxime de dereito privado cando, prestándose tamén tales servizos ou actividades polo sector privado, sexan de solicitude voluntaria por parte dos administrados».</p>
    <p>Así mesmo, o artigo 51 da referida lei establece que «os prezos privados serán fixados polas consellerías correspondentes, logo de informe favorable da de Economía e Facenda, atendendo as condicións e circunstancias do mercado en que operen, sen prexuízo de que excepcionalmente se poidan aplicar subvencións reguladoras». Para estes efectos, o proxecto normativo xunto coa memoria económica en que se xustifican os aspectos anteriores remitiuse á dirección xeral competente. Así mesmo, a orde deberá publicarse no <em>Diario Oficial de Galicia</em>.</p>
    <p>Na súa virtude, logo de ver a proposta formulada pola Escola Galega de Administración Pública e logo do informe favorable da Dirección Xeral de Planificación e Orzamentos, </p>
    <h2>ACORDO:</h2>
    <p>Artigo único</p>
    <p>1. Queda aprobado o prezo de venda ao público da publicación editada pola Escola Galega de Administración Pública, que se relaciona no anexo. </p>
    <p>2. Este prezo entenderase con IVE incluído. </p>
    <p>Disposición derradeira única </p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>. </p>
    <p>Santiago de Compostela, 24 de setembro de 2020</p>
    <footer><p>Valeriano Martínez García<br>Conselleiro de Facenda e Administración Pública </p></footer>
    <h2>ANEXO</h2>
    <p>– <em>As verbenas populares en Galicia: réxime de intervención municipal.</em> 20 €.</p>

