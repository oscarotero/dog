---
date: '2020-10-05'
id: G0425-280920-0006
page: 38442
number: 201
agency: Consellería de Política Social
section: VI. Anuncios. a) Administración autonómica.
title: >-
  ANUNCIO do 28 de setembro de 2020, da Secretaría Xeral Técnica da Consellería
  de Política Social, polo que se acorda someter a información pública o
  Proxecto de orde pola que se regula a presentación e comunicación de queixas e
  reclamacións en materia de servizos sociais.
range: Anuncio
url: >-
  https://www.xunta.gal/dog/Publicados/2020/20201005/AnuncioG0425-280920-0006_gl.html
---
<p>A Consellería de Política Social está a tramitar o Proxecto de orde pola que se regula a presentación e a comunicación de queixas e reclamacións en materia de servizos sociais.</p>
    <p>Na súa virtude, de conformidade co disposto no artigo 42 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, e co fin de garantir unha maior participación da cidadanía neste trámite administrativo, </p>
    <h2>RESOLVO:</h2>
    <p>Primeiro. Someter a información pública, durante un prazo de quince (15) días hábiles contados desde o día seguinte ao da publicación deste anuncio no <em>Diario Oficial de Galicia</em>, o Proxecto de orde pola que se regula a presentación e a comunicación de queixas e reclamacións en materia de servizos sociais.</p>
    <p>Segundo. O texto do proxecto de orde poderá consultarse no portal de transparencia da Xunta de Galicia:</p>
    <p>http://transparencia.xunta.gal/tema/informacion-de-relevancia-xuridica/normativa-en-tramitacion/en-prazo-de-envio-desuxestions</p>
    <p>Terceiro. As persoas físicas e xurídicas interesadas e a cidadanía en xeral poderán presentar as proposicións, as suxestións ou as recomendacións que consideren oportunas a este proxecto de orde na seguinte ligazón do portal de transparencia da Xunta de Galicia: http://transparencia.xunta.gal/tema/informacion-de-relevancia-xuridica/normativa-en-tramitacion/en-prazo-de-envio-desuxestions, ou coa súa presentación a través do procedemento PR004A-Presentación electrónica de solicitudes, escritos e comunicacións que non conten cun sistema electrónico específico nin cun modelo electrónico normalizado, na sede electrónica da Xunta de Galicia (https://sede.xunta.gal/tramites-e-servizos/solicitude-xenerica). </p>
    <p>Así mesmo, as persoas físicas non obrigadas ao emprego dos medios electrónicos poderán presentar as súas proposicións, as suxestións ou as recomendacións a través de escrito en calquera dos lugares previstos no artigo 16.4 da Lei 39/2015, do 1 de outubro, do procedemento administrativo común das administracións públicas, dirixido á Secretaría Xeral Técnica da Consellería de Política Social, Edificio Administrativo San Caetano, s/n, 15781 Santiago de Compostela.</p>
    <p>Santiago de Compostela, 28 de setembro de 2020</p>
    <footer><p>María Francisca Gómez Santos<br>Secretaria xeral técnica da Consellería de Política Social</p></footer>

