---
date: '2020-01-27'
id: CA01-210120-0001
page: 4909
number: 17
agency: Consellería de Facenda
section: IV. Oposicións e concursos.
title: >-
  ORDE do 21 de xaneiro de 2020 pola que se amplía o prazo de realización do
  segundo exercicio do proceso selectivo para o ingreso no corpo facultativo
  superior da Administración especial da Administración xeral da Comunidade
  Autónoma de Galicia, subgrupo A1, escala de enxeñeiros, especialidade de
  enxeñaría de camiños, canais e portos.
range: Orde
url: >-
  https://www.xunta.gal/dog/Publicados/2020/20200127/AnuncioCA01-210120-0001_gl.html
---
<p>A Orde da Consellería de Facenda do 1 de marzo de 2018 (DOG núm. 47, do 7 de marzo), pola que se convoca o proceso selectivo para o ingreso no corpo facultativo superior de Administración especial da Administración xeral da Comunidade Autónoma de Galicia, subgrupo A1, escala de enxeñeiros, especialidade de enxeñaría de camiños, canais e portos, dispón na base II.1.1.2 que o prazo máximo para a realización do segundo exercicio será de 40 días hábiles contados desde a realización do primeiro exercicio.</p>
    <p>O primeiro exercicio tivo lugar o día 30 de novembro de 2019.</p>
    <p>Diversas cuestións de carácter organizativo impiden o cumprimento do prazo a que se fai referencia no parágrafo primeiro polo que, consonte a proposta elevada polo tribunal cualificador e de conformidade co establecido no artigo 32 da Lei 39/2015, do 1 de outubro, do procedemento administrativo común das administracións públicas, esta consellería</p>
    <h2>DISPÓN:</h2>
    <p>A ampliación do prazo de realización do segundo exercicio do proceso selectivo para o ingreso no corpo facultativo superior de Administración especial da Administración xeral da Comunidade Autónoma de Galicia, subgrupo A1, escala de enxeñeiros, especialidade de enxeñaría de camiños, canais e portos, en vinte días hábiles.</p>
    <p>Contra este acordo de ampliación de prazo non cabe recurso, de acordo co disposto no artigo 32.3 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 21 de xaneiro de 2020</p>
    <footer><p>Valeriano Martínez García<br>Conselleiro de Facenda</p></footer>

