---
date: '2020-01-27'
id: G0427-170120-0001
page: 4893
number: 17
agency: Consellería do Mar
section: III. Outras disposicións.
title: >-
  RESOLUCIÓN do 13 de xaneiro de 2020, da Secretaría Xeral Técnica da
  Consellería do Mar, pola que se dá publicidade aos convenios de colaboración
  subscritos no terceiro cuadrimestre do ano 2019 e un subscrito no segundo
  cuadrimestre do mesmo ano.
range: Resolución
url: >-
  https://www.xunta.gal/dog/Publicados/2020/20200127/AnuncioG0427-170120-0001_gl.html
---
<p>O artigo 15 da Lei 1/2016, do 18 de xaneiro, de transparencia e bo goberno (DOG núm. 30, do 15 de febreiro), impón a cada consellería da Xunta de Galicia a obriga de publicar no Diario Oficial de Galicia unha relación dos convenios de colaboración subscritos no cuadrimestre anterior.</p>
    <p>En consecuencia, e para dar cumprimento a esa obriga, </p>
    <h2>DISPOÑO:</h2>
    <p>Artigo único</p>
    <p>Darlle publicidade á relación dos convenios subscritos pola Consellería do Mar, nos meses de setembro, outubro, novembro e decembro de 2019, así como tamén darlle publicidade a outro convenio subscrito no mes de agosto do mesmo ano, que se incorporan no anexo a esta resolución.</p>
    <p>Santiago de Compostela, 13 de xaneiro de 2020</p>
    <footer><p>María Isabel Concheiro Rodríguez-Segade<br>Secretaria xeral técnica da Consellería do Mar</p></footer>
    <h3>Convenios de colaboración subscritos pola Consellería do Mar<br>nos meses de setembro, outubro, novembro e decembro<br>do ano 2019 e no mes de agosto do mesmo ano</h3>
    <h2>anexo</h2>
    <table>
     <thead>
      <tr>
       <td>Descrición</td>
       <td>Importe</td>
       <td>Data</td>
      </tr>
     </thead>
     <tbody>
      <tr>
       <td>Acordo de colaboración entre a Consellería do Mar e a Axencia para a Modernización Tecnolóxica de Galicia (Amtega), para o desenvolvemento e implantación dunha plataforma dixital para a rede de observadores do medio mariño galego (Redogal).</td>
       <td>60.000 €</td>
       <td>26.8.2019</td>
      </tr>
      <tr>
       <td>Acordo de colaboración entre a Consellería do Mar e a Fundación Pública Artesanía de Galicia para o desenvolvemento de accións formativas ao colectivo de Redeiras Artesás no marco do seu proceso de diversificación profesional.</td>
       <td>35.300 €</td>
       <td>30.9.2019</td>
      </tr>
      <tr>
       <td>Convenio de colaboración entre a Consellería do Mar e a Universidade de Santiago de Compostela, para a realización da acción de investigación: optimización da produción de semente de moluscos bivalvos: descrición de cambios anatómicos e estruturais durante o desenvolvemento larvario e metamorfose. Identificación e caracterización de receptores que determinan a competencia larvaria.</td>
       <td>36.650 €</td>
       <td>2.10.2019</td>
      </tr>
      <tr>
       <td>Acordo de colaboración entre a Consellería do Mar e a Axencia para a Modernización Tecnolóxica de Galicia (Amtega) para o financiamento e a sustentabilidade do desenvolvemento evolutivo do proxecto de modernización tecnolóxica das lonxas.</td>
       <td>1.605.000 €</td>
       <td>16.10.2019</td>
      </tr>
      <tr>
       <td>Addenda ao acordo de colaboración entre a Consellería do Mar e o Instituto Tecnolóxico para o Control do Medio Mariño (Intecmar) para a realización da acción de investigación: mellora analítica da detección de toxinas en moluscos bivalvos para maximizar o fluxo de traballo en sistemas de control (MADeTox).</td>
       <td>51.957 €</td>
       <td>7.11.2019</td>
      </tr>
      <tr>
       <td>Addenda ao convenio de colaboración entre a Consellería do Mar e a Universidade de Santiago de Compostela, para a realización do proxecto Táboas input-output da pesca galega 2019.</td>
       <td>Sen custo económico</td>
       <td>5.12.2019</td>
      </tr>
      <tr>
       <td>Acordo de colaboración entre a Consellería do Mar e a Asemblea da Comunidade Autónoma de Galicia da Cruz Vermella para colaborar en materia de salvamento marítimo e loita contra a contaminación.</td>
       <td>30.000 €</td>
       <td>29.10.2019</td>
      </tr>
      <tr>
       <td>Acordo de colaboración entre a Consellería do Mar e a Asociación de Fabricantes de Conservas de Peixes e Mariscos (Anfaco-Cecopesca), para a promoción e mellora da comercialización das conservas de produtos pesqueiros no ano 2020.</td>
       <td>149.000 €</td>
       <td>20.12.2019</td>
      </tr>
      <tr>
       <td>Convenio de colaboración entre a Consellería do Mar e o Consorcio de Bibliotecas Universitarias de Galicia, para a xestión conxunta de recursos electrónicos de información científica ao Centro de Investigacións Mariñas</td>
       <td>47.177,89</td>
       <td>26.12.2019</td>
      </tr>
     </tbody>
    </table>

