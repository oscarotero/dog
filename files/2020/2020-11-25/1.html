---
date: '2020-11-25'
id: O900-241120-0001
page: 46426
number: 238
agency: Parlamento de Galicia
section: I. Disposicións xerais.
title: >-
  RESOLUCIÓN do 24 de novembro de 2020 pola que se dispón a publicación da
  modificación do Regulamento de organización e funcionamento da Administración
  do Parlamento de Galicia.
range: Resolución
url: >-
  https://www.xunta.gal/dog/Publicados/2020/20201125/AnuncioO900-241120-0001_gl.html
---
<p>A Mesa do Parlamento, na reunión do día 23 de novembro de 2020, ao abeiro do disposto no artigo 30.1.2 do Regulamento do Parlamento de Galicia, acordou modificar o Regulamento de organización e funcionamento da Administración do Parlamento de Galicia.</p>
    <p>Ordénase a súa publicación no <em>Diario Oficial de Galicia</em>.</p>
    <p>Santiago de Compostela, 24 de novembro de 2020</p>
    <footer><p>Miguel Ángel Santalices Vieira<br>Presidente</p></footer>
    <h3>Acordo da Mesa do Parlamento de Galicia, do 23 de novembro de 2020,<br>polo que se modifica o Regulamento de organización e funcionamento da Administración do Parlamento de Galicia</h3>
    <p>O Regulamento de organización e funcionamento da Administración do Parlamento de Galicia (DOG núm. 87, do 7 de maio de 2018, e núm. 36, do 20 de febreiro de 2019) dispón, no artigo 30.3, relativo ás subvencións públicas que se concedan, que a contía que se subvencione non será superior ao 80 % dos gastos realizados.</p>
    <p>Ante a emerxencia de saúde pública xerada pola expansión do coronavirus SARS-CoV-2 (COVID-19), que está a xerar unha crise sen precedentes que afecta todos os sectores e individuos, ademais de no eido sanitario, no ámbito económico e social, as distintas administracións, organismos e institucións, nacionais e internacionais, tiveron que adoptar medidas drásticas e urxentes para a prevención e loita contra esta pandemia e outras complementarias para afrontar as necesidades das persoas en situación de risco social e en situación de vulnerabilidade, incrementada por mor desta situación.</p>
    <p>En consecuencia, considérase preciso introducir unha excepción ás subvencións públicas que se tramiten dirixidas á atención desta emerxencia social.</p>
    <p>Polo exposto, a Mesa do Parlamento de Galicia, en sesión do 23 de novembro de 2020, ao abeiro do disposto no artigo 30.1.2 do Regulamento do Parlamento de Galicia,</p>
    <h2>dispón:</h2>
    <p>Artigo único. Modificación do Regulamento de organización e funcionamento da Administración do Parlamento de Galicia</p>
    <p>Introdúcese unha disposición adicional no Regulamento de organización e funcionamento da Administración do Parlamento de Galicia do seguinte teor:</p>
    <p>«Disposición adicional</p>
    <p>O estipulado no artigo 30.3 deste regulamento exceptúase, con carácter puntual, para as subvencións públicas que poida conceder o Parlamento de Galicia de cara a afrontar a situación de emerxencia social derivada da COVID-19, de xeito que poderán alcanzar o 100 % dos gastos subvencionables, sempre que exista dotación orzamentaria».</p>
    <p>Disposición derradeira. Entrada en vigor</p>
    <p>Esta modificación publicarase no Boletín Oficial do Parlamento de Galicia e entrará en vigor o día seguinte ao da súa publicación no <em>Diario Oficial de Galicia</em>.</p>

