---
date: '2020-11-25'
id: C141-181120-0001
page: 46600
number: 238
agency: Portos de Galicia
section: VI. Anuncios. a) Administración autonómica.
title: >-
  CÉDULA do 16 de setembro de 2020 pola que se notifica o inicio de procedemento
  para reclamar os custos ocasionados pola reflotación da embarcación Nécora,
  con folio 4ª-VILL-3-9714, afundida na dársena do porto de Ribeira.
range: Cédula
url: >-
  https://www.xunta.gal/dog/Publicados/2020/20201125/AnuncioC141-181120-0001_gl.html
---
<p>De conformidade co disposto nos artigos 44 e 46 da Lei 39/2015, do procedemento administrativo común das administracións públicas, notifícaselles a Juan Rafael Maneiro Piñeiro, con DNI ****0248, e a Nancy Stella Victoria Álvarez, con DNI ****5972, o Acordo da Dirección de Portos de Galicia, do 6 de agosto de 2020, que inicia o procedemento para reclamar os custos de reflotación da embarcación Nécora, con folio 4ª-VILL-3-9714, afundida na dársena do porto de Ribeira e varada na actualidade na rampla varadoiro do porto por non ser posible a notificación no domicilio.</p>
    <p>Este anuncio publicarase no <em>Boletín Oficial del Estado</em> e no <em>Diario Oficial de Galicia</em>, ben que a eficacia do acto notificado quedará supeditada á súa publicación no BOE.</p>
    <p>Este acordo emíteo a Dirección de Portos de Galicia en virtude das competencias conferidas polo artigo 15.3., alíneas a) e b), da Lei 6/2017, do 12 de decembro, de portos de Galicia, e de acordo co previsto nos artigos 100 e 102 da Lei 39/2015, do 1 de outubro, do procedemento administrativo común das administracións públicas.</p>
    <p>O importe a que ascenderon as actuacións de reflotación foi de 1.210 euros, IVE incluído.</p>
    <p>A instrución do procedemento recae en Jesús Javier Fernández Barro, xefe da División Xurídica de Portos de Galicia, con domicilio para estes efectos na praza de Europa 5-A 6º, polígono das Fontiñas, 15707 Santiago de Compostela, e o seu réxime de recusación é o consignado no artigo 24 da Lei 40/2015, do 1 de outubro, de réxime xurídico do sector público. </p>
    <p>Outórgaselles un prazo de dez (10) días hábiles, contados desde a notificación desta cédula, para formularen alegacións e achegaren ou propoñeren todos os medios de proba que xulguen adecuados en defensa dos seus dereitos.</p>
    <p>O expediente completo para o seu exame, das 9.00 ás 14.00 horas, encóntrase na sede dos servizos centrais de Portos de Galicia.</p>
    <p>As alegacións dirixiranse ao instrutor nomeado do procedemento, no enderezo antes sinalado.</p>
    <p>Santiago de Compostela, 16 de setembro de 2020</p>
    <footer><p> Roi Fernández Añón<br>Director de Portos de Galicia</p></footer>

