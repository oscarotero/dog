---
date: '2020-11-25'
id: C3K1-171120-0001
page: 46429
number: 238
agency: Consellería de Sanidade
section: II. Autoridades e persoal. b) Nomeamentos.
title: >-
  RESOLUCIÓN do 13 de novembro de 2020 de cambio na composición do Comité de
  Ética da Investigación de Santiago-Lugo.
range: Resolución
url: >-
  https://www.xunta.gal/dog/Publicados/2020/20201125/AnuncioC3K1-171120-0001_gl.html
---
<p>O presidente do Comité de Ética da Investigación de Santiago-Lugo enviou o día 14 de outubro de 2020 un escrito á Xerencia do Servizo Galego de Saúde no cal comunica a renuncia dunha persoa como membro do Comité de Ética da Investigación de Santiago-Lugo e, asemade, propón o nomeamento doutra como novo membro do citado órgano.</p>
    <p>Antecedentes:</p>
    <p>Mediante a Resolución do 6 de febreiro de 2018, que se publicou no <em>Diario Oficial de Galicia</em> do 14 de febreiro, concedeuse a renovación da acreditación do Comité de Ética da Investigación de Santiago-Lugo, estableceuse a súa sede e nomeáronse como membros as persoas que se relacionaban no seu anexo.</p>
    <p>Na composición actual do comité figuraba Mª José Alfaro Águila-Real, que renuncia agora á súa condición de membro do comité.</p>
    <p>O Decreto 137/2019, do 10 de outubro, polo que se establece a estrutura orgánica do Servizo Galego de Saúde, dispón no artigo 5.7 que se adscribe á Xerencia do Servizo Galego de Saúde o Comité Autonómico de Ética da Investigación de Galicia, ou órgano que o substitúa.</p>
    <p>Consideracións legais e técnicas:</p>
    <p>O Decreto 63/2013, do 11 de abril, regula os comités de ética de investigación clínica de Galicia. No relativo á súa composición, o artigo 9.5 sinala que as persoas membros deste comité «serán designados/as e nomeados/as pola persoa titular da consellería competente en materia de sanidade, por proposta da Secretaría Xeral Técnica, garantindo en todo caso a representación equilibrada entre homes e mulleres».</p>
    <p>O punto 6 do artigo 9 dispón que «o nomeamento efectuarase por un período coincidente co de vixencia da acreditación do comité, aínda que poderá ser revogado ben por solicitude de baixa da persoa interesada, ben por se teren modificado as circunstancias que motivaron a súa designación de modo que supoña a perda dos requisitos para integrar o comité, ou ben por incumprimento notorio das súas funcións, a criterio do comité, e logo audiencia do/da interesado/a».</p>
    <p>Acerca da composición numérica, en concreto, o punto 1 do mesmo artigo sinala que «estará formado por un mínimo de nove e un máximo de quince membros, de maneira que se asegure a independencia, competencia e experiencia na toma de decisións e no cumprimento das súas funcións».</p>
    <p>Na actualidade, o comité axústase na súa composición aos citados topes numéricos, e coa vontade de mantela así, propúxose o nomeamento de Jesús Fernández Álvarez como membro lego do comité.</p>
    <p>Logo de ver o que se expuxo, e de acordo coa proposta que efectuou o xerente do Servizo Galego de Saúde,</p>
    <h2>RESOLVO:</h2>
    <p>O cesamento, por causa de renuncia, de Mª José Alfaro Águila-Real como membro do Comité de Ética da Investigación de Santiago-Lugo.</p>
    <p>Así mesmo, o nomeamento de Jesús Fernández Álvarez como membro do citado comité. </p>
    <p>Santiago de Compostela, 13 de novembro de 2020</p>
    <footer><p>Julio García Comesaña<br>Conselleiro de Sanidade</p></footer>

