---
date: '2020-10-22'
id: G0532-091020-0005
page: 42187
number: 213
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: "ANUNCIO do 6 de outubro de 2020, da Dirección Xeral de Calidade Ambiental, Sostibilidade e Cambio Climático, polo que se somete a información pública a solicitude de modificación da autorización ambiental integrada e o estudo de impacto ambiental para a ampliación, a adecuación e a mellora de explotación do vaso número\_2 do complexo xestor de residuos inertes e non perigosos, titular Xilo Galicia, S.L., localización concello das Somozas (A Coruña) (expediente 2018-IPPC-M-116)."
range: Anuncio
url: >-
  https://www.xunta.gal/dog/Publicados/2020/20201022/AnuncioG0532-091020-0005_gl.html
---
<p>Para os efectos previstos no artigo 15 do Real decreto 815/2013, do 18 de outubro, polo que se aproba o Regulamento de emisions industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19 de outubro), e no artigo 36 da Lei 21/2013, do 9 de decembro, de avaliación ambiental (BOE núm. 296, do 11 de decembro), faise público que por espacio de trinta (30) días hábiles, contados a partir do siguiente ao da publicación de este anuncio no Diario Oficial de Galicia, estará á disposición do público a documentación presentada por Xilo Galicia, S.L. para solicitar a modificación da autorización ambiental integrada e o estudo de impacto ambiental para a a ampliación, a adecuación e a mellora de explotación do vaso nº 2 do complexo xestor de residuos inertes e non perigosos nas Somozas, co fin de que calquera interesado poida consultalos e, de ser o caso, formular dentro do dito prazo as alegacións, as suxestións ou as observacións que considere convenientes. </p>
    <p>A documentación poderá consultarse na páxina web da Consellería de Medio Ambiente, Territorio e Vivenda (https://cmatv.xunta.gal/»medio ambiente e sostibilidade»prevención e control de actividades»autorización ambiental integrada »proxectos en información pública).</p>
    <p>As alegacións, as suxestións ou as observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 6 de outubro de 2020</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO </h2>
    <h2>Memoria resumo</h2>
    <p>Titular: Xilo Galicia, S.L.</p>
    <p>NIF: B36840387.</p>
    <p>Domicilio social: Camiño do Caramuxo, núm. 65, baixo, Políg. Zies, Vigo (Pontevedra).</p>
    <p>Localización da instalación: Marván-Seixas, s/n, voncello das Somozas (A Coruña).</p>
    <p>Modificación solicitada: execución dunha ampliación, adecuación e mellora do vaso nº 2 do complexo xestor.</p>
    <p>Epígrafe de actividade (modificación da autorización ambiental integrada): anexo I, 5.5).</p>
    <p>Categoría de proxecto (avaliación ambiental): anexo I, grupo 8.a.</p>
    <p>Descrición da modificación: a empresa pretende realizar unha modificación de proxecto consistente na ampliación da superficie de ocupación do vaso nº 2, excluíndo os viais perimetrais da cela 2, en aproximadamente 8.769,00 m2, mediante o incremento do volume neto de enchido no vaso nº 2 de 238.970,50 m3.</p>
    <p>Verteduras: no complexo xestor de residuos inertes e non perigosos existen redes separativas para a recollida dos diferentes efluentes de augas residuais xeradas.</p>

