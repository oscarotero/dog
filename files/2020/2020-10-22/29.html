---
date: '2020-10-22'
id: G0426-091020-0001
page: 42203
number: 213
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 6 de outubro de 2020, da Dirección Xeral de Planificación e
  Ordenación Forestal, polo que se dá publicidade ao Acordo do Consello da Xunta
  de Galicia do 24 de outubro de 2019 polo que se modifica a declaración da
  condición de utilidade pública, e a conseguinte exclusión e incorporación de
  superficies no Catálogo de montes de utilidade pública de parte do monte da
  Ruña, número 103-K, no concello de Mazaricos (A Coruña).
range: Anuncio
url: >-
  https://www.xunta.gal/dog/Publicados/2020/20201022/AnuncioG0426-091020-0001_gl.html
---
<p>De conformidade co disposto no artigo 45 da Lei 39/2015, do 1 de outubro, do procedemento administrativo común das administracións públicas, publícase o seguinte anuncio:</p>
    <p>O Consello da Xunta de Galicia, na súa reunión do 24 de outubro de 2019, adoptou entre outros o seguinte</p>
    <p class="dog-titulo">ACORDO:</p>
    <p>1. Modificar a declaración da condición de utilidade pública e a conseguinte exclusión dunha parcela e incorporación doutra permutada no Catálogo de montes de utilidade pública (CUP) do monte da Ruña, número 103-K, situado na parroquia de Colúns do concello de Mazaricos (A Coruña), que inclúe as superficies que se relacionan:</p>
    <p>– Descatalogación da parcela do monte que se permuta e que ten unha superficie de 0,4361 ha así como a incorporación ao monte de utilidade pública e ao CUP da parcela estremeira e cunha superficie de 0,4361 ha.</p>
    <p>2. Descatalogar a parcela IV de 33 ha que por erro se incluíu dentro da superficie do CUP na Orde do 27 de decembro de 2005.</p>
    <p>3. Validar a resolución de autorización de permuta solicitada no monte da Ruña de Colúns núm. 103-K, sen que se produza cambio de superficie no monte público, asinada pola secretaria xeral técnica da Consellería do Medio Rural, por delegación da conselleira do Medio Rural o 27.2.2018.</p>
    <p>4. A superficie do monte de utilidade pública, logo destas modificacións, pasará a ser de 246,71 ha.</p>
    <p>5. Dar traslado ao Ministerio de Agricultura, Pesca e Alimentación da citada exclusión do catálogo.</p>
    <p>Contra este acordo as persoas interesadas poderán interpoñer recurso de reposición, con carácter potestativo, ante o Consello da Xunta de Galicia no prazo dun (1) mes, ou ben interpoñer directamente recurso contencioso-administrativo ante o Tribunal Superior de Xustiza de Galicia no prazo de dous (2) meses, de acordo co disposto nos artigos 114 e 123 da Lei 39/2015, do 1 de outubro, do procedemento administrativo común das administracións públicas, e nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 6 de outubro de 2020</p>
    <footer><p>José Luis Chan Rodríguez<br>Director xeral de Planificación e Ordenación Forestal</p></footer>

