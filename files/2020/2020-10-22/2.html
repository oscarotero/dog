---
date: '2020-10-22'
id: G0598-151020-0002
page: 42103
number: 213
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 14 de outubro de 2020 pola que se amplía o prazo de xustificación da
  Orde do 27 de xullo de 2020 pola que se establecen as bases reguladoras para a
  concesión das axudas para o sector editorial galego, relativas a gastos de
  edición, distribución e comercialización das publicacións editoriais no ano
  2020, e se procede á súa convocatoria (código de procedemento CT238A).
range: Orde
url: >-
  https://www.xunta.gal/dog/Publicados/2020/20201022/AnuncioG0598-151020-0002_gl.html
---
<p>O 5 de agosto de 2020, publicouse no <em>Diario Oficial de Galicia</em> número 156 a Orde do 27 de xullo de 2020 pola que se establecen as bases reguladoras para a concesión das axudas para o sector editorial galego, relativas a gastos de edición, distribución e comercialización das publicacións editoriais no ano 2020, e se procede á súa convocatoria (código de procedemento CT238A).</p>
    <p>Posteriormente o 13 de agosto de 2020 publicouse unha corrección de erros a esta Orde no <em>Diario Oficial de Galicia</em> número 162.</p>
    <p>O artigo 20 das bases regulan a xustificación. No parágrafo 2.2.1 establécese que para o pagamento, os beneficiarios deben presentarse antes do 1 de novembro de 2020, a documentación que se enumera.</p>
    <p>O artigo 45.3 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, establece a posibilidade de que o órgano concedente das subvencións outorgue, salvo precepto en contra contido nas bases reguladoras, unha ampliación do prazo establecido para presentar a xustificación que non excederá a metade deste e sempre que con iso non se prexudiquen dereitos de terceiros.</p>
    <p>O artigo 32 da Lei 39/2015, do 1 de outubro, do procedemento administrativo común das administracións públicas, indica que a ampliación poderá acordarse de oficio ou por instancia de parte antes do vencemento do prazo de que se trate e se as circunstancias así o aconsellan.</p>
    <p>Tendo en conta que a convocatoria de subvencións aínda non está resolta, xa que as solicitudes presentadas desbordaron todas as expectativas, e dada a proximidade do prazo de xustificación establecido na orde da convocatoria, 1 de novembro de 2020, considérase necesario introducir modificacións no artigo 20.2.1 da Orde do 27 de xullo de 2020 e ampliar o prazo de xustificación, de tal xeito que os beneficiarios das axudas poderán presentar a xustificación dos gastos ata o 15 de decembro de 2020, sen que con iso se cause prexuízos a terceiros.</p>
    <p>En consecuencia procede levar a cabo a modificación da orde, no sentido de ampliar o prazo de xustificación sinalado no artigo 20.2.1 das bases da convocatoria ata o 15 de decembro de 2020, quedando sen variacións os restantes artigos.</p>
    <p>Polas razóns expostas.</p>
    <p class="dog-titulo">RESOLVO:</p>
    <p>Modificar a data límite de xustificación establecida no artigo 20.2.1 das bases da convocatoria, ampliando o prazo ata o 15 de decembro de 2020.</p>
    <p>En consecuencia o artigo 20.2.1 das bases da convocatoria, quedaría redactado do seguinte xeito:</p>
    <p>2.1. Para o pagamento debe presentarse antes do 15 de decembro de 2020, obrigatoriamente, a seguinte documentación:</p>
    <p>Quedando o resto do artigo sen variacións.</p>
    <p>Disposición derradeira</p>
    <p>Esta resolución entrará en vigor o día seguinte da súa publicación no <em>Diario Oficial de Galicia</em>.</p>
    <p>Santiago de Compostela, 14 de outubro de 2020</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

