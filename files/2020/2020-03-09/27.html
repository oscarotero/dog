---
date: '2020-03-09'
id: G0424-270220-0003
page: 15475
number: 46
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  CÉDULA do 21 de febreiro de 2020, da Xefatura Territorial de Ourense, pola que
  se notifica o escrito de trámite de audiencia do expediente sancionador por
  infracción na orde social 76709921E/12/02/2020/2.1.E e un máis.
range: Cédula
url: >-
  https://www.xunta.gal/dog/Publicados/2020/20200309/AnuncioG0424-270220-0003_gl.html
---
<p>Unha vez intentada a notificación do escrito de trámite de audiencia, ditado pola Xefatura Territorial da Consellería de Economía, Emprego e Industria de Ourense, polo que se acorda o inicio do expediente sancionador de referencia, e ao non ser posible a súa práctica, polo medio da presente cédula e segundo o disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, procédese a efectuar a notificación por medio de anuncio no <em>Boletín Oficial del Estado</em> (BOE), a súa eficacia queda condicionada á publicación no taboleiro de edictos único (TEU) do <em>Boletín Oficial del Estado</em> (BOE).</p>
    <p>Así mesmo, fáiselle saber que o dito escrito de trámite de audiencia non pon fin á vía administrativa e que contra el cabe formular escrito de alegacións, ante esta xefatura territorial, dentro do prazo dos quince (15) días hábiles seguintes ao da publicación deste anuncio no <em>Boletín Oficial del Estado</em> (BOE), conforme o previsto no artigo 37.3 do Real decreto 928/1998, do 14 de maio, regulador dos procedementos para a imposición de sancións por infraccións da orde social e para os expedientes liquidatorios de cotas da Seguridade Social.</p>
    <p>Sen prexuízo do anterior, e en virtude do disposto nos artigos 44 e 46 da Lei 39/2015, do 1 de outubro, este anuncio publícase no <em>Diario Oficial de Galicia</em>.</p>
    <p>As persoas interesadas, durante este prazo, poderanse presentar ante a Oficina de Emprego de Ourense Centro, situada na rúa Progreso, 11, baixo, Ourense, das 9.00 ás 14.00 horas, de luns a venres, para os efectos de coñecer integramente o contido do escrito de trámite de audiencia ditado pola Xefatura Territorial.</p>
    <p>Advírteselle ás persoas interesadas que, se non formulan alegacións no tempo e na forma, a proposta de inicio do expediente sancionador adquirirá firmeza.</p>
    <p>Ourense, 21 de febreiro de 2020</p>
    <footer><p>Santiago Álvarez González<br>Xefe territorial de Ourense</p></footer>
    <h2>ANEXO</h2>
    <table>
     <tbody>
      <tr>
       <td>Persoa interesada</td>
       <td>Nº de expediente</td>
       <td>Preceptos infrinxidos</td>
       <td>Preceptos sancionadores</td>
       <td>Proposta de sanción</td>
      </tr>
      <tr>
       <td>76709921E</td>
       <td>76709921E/12/02/2020/2.1.E</td>
       <td>Artigo 24.4.b)</td>
       <td>Artigo 47.1.a)</td>
       <td>Perda do dereito á percepción da prestación/subsidio durante un mes</td>
      </tr>
      <tr>
       <td>44462174T</td>
       <td>44462174T/17/02/2020/2.1.A</td>
       <td>Artigo 17.1)</td>
       <td>Artigo 47.2.a)</td>
       <td>Baixa na súa demanda de emprego durante un mes</td>
      </tr>
     </tbody>
    </table>

