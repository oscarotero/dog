---
date: '2020-09-01'
id: G0424-170820-0006
page: 34830
number: 177
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 17 de agosto de 2020, da Xefatura Territorial de Pontevedra, polo
  que se dispón a notificación do acordo de imposición da sexta multa
  coercitiva, coa carta de  pagamento, do expediente sancionador
  IN635C/2018/126-4.
range: Anuncio
url: >-
  https://www.xunta.gal/dog/Publicados/2020/20200901/AnuncioG0424-170820-0006_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle á persoa interesada que se relaciona no anexo a resolución de imposición da sexta multa coercitiva, coa carta de pagamento, do expediente sancionador por infracción en materia de industria, logo de ser intentada sen éxito a notificación persoal a través do servizo de Correos. Así mesmo, a eficacia desta notificación queda supeditada á súa publicación no taboleiro de edictos único (TEU) do Boletín Oficial del Estado (BOE).</p>
    <p>A persoa interesada ou o seu representante dispón dun prazo de dez (10) días hábiles, contados a partir do seguinte ao da publicación deste anuncio de notificación, para poder examinar o expediente nas dependencias da Asesoría Xurídica da Xefatura Territorial de Pontevedra da Consellería de Economía, Emprego e Industria, situadas na avenida María Victoria Moreno, número 43, 5º andar, 36071 Pontevedra, das 9.00 ás 14.00 horas, de luns a venres, e para achegar por escrito cantas alegacións, documentos, informacións, probas ou recursos xulgue convenientes na defensa dos seus dereitos.</p>
    <p>Pontevedra, 17 de agosto de 2020</p>
    <footer><p>Ignacio Rial Santomé<br>Xefe territorial de Pontevedra</p></footer>
    <h2>ANEXO</h2>
    <p>Expediente de infracción: IN635C/2018/126-4.</p>
    <p>Persoa interesada:.</p>
    <p>DNI: 35987355Z.</p>
    <p>Acto notificado: resolución de imposición da sexta multa coercitiva no expediente sancionador.</p>

