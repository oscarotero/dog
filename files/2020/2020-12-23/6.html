---
date: '2020-12-23'
id: G0425-211220-0006
page: 50358
number: 257
agency: Consellería de Política Social
section: III. Outras disposicións.
title: >-
  ORDE do 21 de decembro de 2020 pola que se fai público o incremento do crédito
  previsto na Orde do 11 de setembro de 2020 pola que se establecen as bases
  reguladoras e se convoca o procedemento para a concesión de subvencións
  destinadas á realización de programas de interese xeral para fins de carácter
  social, con cargo á asignación tributaria do 0,7 % do imposto sobre a renda
  das persoas físicas, xestionado pola consellería con competencias en materia
  de política social da Xunta de Galicia (código de procedemento BS623D).
range: Orde
url: >-
  https://www.xunta.gal/dog/Publicados/2020/20201223/AnuncioG0425-211220-0006_gl.html
---
<p>Con data do 21 de setembro de 2020 publicouse no Diario Oficial de Galicia a Orde do 11 de setembro de 2020 pola que se establecen as bases reguladoras e se convoca o procedemento para a concesión de subvencións destinadas á realización de programas de interese xeral para fins de carácter social, con cargo á asignación tributaria do 0,7 % do imposto sobre a renda das persoas físicas, xestionado pola consellería con competencias en materia de política social da Xunta de Galicia (código de procedemento BS623D).</p>
    <p>O financiamento da convocatoria atópase distribuído nas correspondentes aplicacións orzamentarias de cada centro directivo, de acordo co seguinte detalle:</p>
    <table>
     <tbody>
      <tr>
       <td>Liñas de actuación</td>
       <td>Aplicación</td>
       <td>Importe</td>
      </tr>
      <tr>
       <td>Liña I. Actuacións no ámbito da familia, infancia e dinamización demográfica</td>
       <td>13.02.312B.481.1</td>
       <td>974.693,00 €</td>
      </tr>
      <tr>
       <td>Liña II. Actuacións de inclusión social</td>
       <td>13.03.313C.481.6</td>
       <td>3.946.165,00 €</td>
      </tr>
      <tr>
       <td>Liña III. Actuacións de promoción da autonomía</td>
       <td>13.04.312E.481.1</td>
       <td>4.934.661,00 €</td>
      </tr>
      <tr>
       <td>Liña IV. Proxectos de investimento e adecuación de centros</td>
       <td>13.04.312E.781.1</td>
       <td>1.131.872,00 €</td>
      </tr>
      <tr>
       <td>Liña V. Actuacións destinadas á xuventude</td>
       <td>13.05.313A.481.0</td>
       <td>305.021,00 €</td>
      </tr>
      <tr>
       <td>Liña VI. Actuacións destinadas ao voluntariado</td>
       <td>13.05.312F.481.0</td>
       <td>280.047,00 €</td>
      </tr>
      <tr>
       <td colspan="2">Total</td>
       <td>11.572.459,00 €</td>
      </tr>
     </tbody>
    </table>
    <p>No seu artigo 2.2, segundo o disposto no artigo 30.2 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, está prevista a ampliación excepcional dos créditos dispoñibles cando o aumento veña derivado dunha xeración, ampliación ou incorporación ou cando existan remanentes doutras convocatorias financiadas con cargo ao mesmo crédito ou a créditos incluídos no mesmo programa ou en programas do mesmo servizo.</p>
    <p>Debido a que o crédito previsto na citada orde non resultou suficiente para atender todas as solicitudes cuxo obxecto é susceptible de subvención, e dado que existe crédito dispoñible nas aplicacións orzamentarias con cargo ás cales se financia a convocatoria e se cumpren os requisitos establecidos nos citados artigos, considérase oportuno incrementalo co obxecto de repartir entre as entidades de iniciativa social que concorran á convocatoria de axudas a totalidade dos fondos recadados para este fin. </p>
    <p>Por todo o exposto e no uso das facultades que me foron conferidas, </p>
    <h2>RESOLVO:</h2>
    <p>Artigo único. Incremento dos créditos </p>
    <p>Increméntase o crédito destinado ao financiamento das axudas previstas na Orde do 11 de setembro de 2020 pola que se establecen as bases reguladoras e se convoca o procedemento para a concesión de subvencións destinadas á realización de programas de interese xeral para fins de carácter social, con cargo á asignación tributaria do 0,7 % do imposto sobre a renda das persoas físicas, xestionado pola consellería con competencias en materia de política social de la Xunta de Galicia (código de procedemento BS623D).</p>
    <p>O importe total do citado incremento é de catro millóns, douscentos trinta e oito mil cento oitenta e un euros con setenta e dous céntimos (4.238.181,72 €), consignado nas aplicacións orzamentarias seguintes en función das liñas de actuación subvencionables relacionadas no artigo 5 da Orde do 11 de setembro:</p>
    <table>
     <tbody>
      <tr>
       <td>Liñas de actuación</td>
       <td>Aplicación</td>
       <td>Importe</td>
      </tr>
      <tr>
       <td>Liña I. Actuacións no ámbito da familia, infancia e dinamización demográfica</td>
       <td>13.02.312B.481.1</td>
       <td>357.687,54 €</td>
      </tr>
      <tr>
       <td>Liña II. Actuacións de inclusión social</td>
       <td>13.03.313C.481.6</td>
       <td>1.448.140,97 €</td>
      </tr>
      <tr>
       <td>Liña III. Actuacións de promoción da autonomía</td>
       <td>13.04.312E.481.1</td>
       <td>865.824,35 €</td>
      </tr>
      <tr>
       <td>Liña IV. Proxectos de investimento e adecuación de centros</td>
       <td>13.04.312E.781.1</td>
       <td>1.351.825,20 €</td>
      </tr>
      <tr>
       <td>Liña V. Actuacións destinadas á xuventude</td>
       <td>13.05.313A.481.0</td>
       <td>107.350,00 €</td>
      </tr>
      <tr>
       <td>Liña VI. Actuacións destinadas ao voluntariado</td>
       <td>13.05.312F.481.0</td>
       <td>107.353,66 €</td>
      </tr>
      <tr>
       <td colspan="2">Total</td>
       <td>4.238.181,72 €</td>
      </tr>
     </tbody>
    </table>
    <p>A publicación desta orde non supón a apertura dun novo prazo de presentación de solicitudes.</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia. </p>
    <p>Santiago de Compostela, 21 de decembro de 2020</p>
    <footer><p>Fabiola García Martínez<br>Conselleira de Política Social</p></footer>

