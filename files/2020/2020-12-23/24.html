---
date: '2020-12-23'
id: G0596-021220-0005
page: 50433
number: 257
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 30 de novembro de 2020, da Xefatura Territorial de Pontevedra,
  de autorización administrativa e autorización administrativa de construción
  dunha instalación eléctrica no concello de Barro (expediente IN407A
  2020/138-4).
range: Resolución
url: >-
  https://www.xunta.gal/dog/Publicados/2020/20201223/AnuncioG0596-021220-0005_gl.html
---
<p>Visto o expediente para o outorgamento de autorización administrativa e autorización administrativa de construción da instalación eléctrica que a seguir se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: LMTS nova saída subestación Barro a BRA801 e substitución do CT Outeda.</p>
    <p>Situación: Barro.</p>
    <p>Características técnicas: LMT subterránea a 20 kV, con condutor RHZ1 en dous tramos: </p>
    <p>1) 601 metros, con orixe na subestación de Barro e final no centro de transformación 5 do polígono Outeda-Curro.</p>
    <p>2) 681 metros, con orixe na arqueta existente no punto E e final na LMTA BRA801 mediante a realización dun paso aerosubterráneo. </p>
    <p>Sustitución do CT Outeda por un centro de transformación compacto de 250 kVA, con RT 20 kV/400 V, situado na mesma posición do que se substitúe. </p>
    <p>A instalación está situada no polígono de Outeda-Curro, Barro.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II do título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 5/2017, do 19 de outubro, de fomento da implantación de iniciativas empresariais en Galicia (DOG nº 203, do 25 de outubro), esta xefatura territorial resolve:</p>
    <p>Conceder autorización administrativa previa e autorización administrativa de construción para a dita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva na vía administrativa, cabe interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpor calquera outro recurso que consideren pertinente.</p>
    <p>Pontevedra, 30 de novembro de 2020</p>
    <footer><p>Tomás Nogueiras Nieto<br>Xefe territorial de Pontevedra</p></footer>

