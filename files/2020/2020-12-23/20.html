---
date: '2020-12-23'
id: G0167-271120-0003
page: 50426
number: 257
agency: Xulgado do Social número 3 de Reforzo da Coruña
section: V. Administración de xustiza.
title: EDICTO (PO 722/2017).
range: Edicto
url: >-
  https://www.xunta.gal/dog/Publicados/2020/20201223/AnuncioG0167-271120-0003_gl.html
---
<p>Eu, Esther Solano Gutiérrez, letrada da Administración de xustiza do Xulgado do Social número 3 da Coruña, fago saber que no procedemento ordinario 722/2017 deste xulgado do social, seguido por instancia de David Fernández Fraga contra a empresa Hércules de Armamento, S.L., sobre ordinario, se ditou a seguinte resolución, cuxa parte dispositiva se achega:</p>
    <p>«Sentenza.</p>
    <p>A Coruña, 19 de outubro de 2020.</p>
    <p>Vistos por Ana María Souto González, maxistrada xuíza de reforzo do Xulgado do Social número 3 da Coruña e o seu partido, os presentes autos 722/2017, seguidos por instancia de David Fernández Fraga, asistido polo letrado Sr. Fraga Mandián, contra Hércules de Armamento, S.L.,</p>
    <p>Fallo:</p>
    <p>Estímase a demanda presentada por instancia de David Fernández Fraga, asistido polo letrado Sr. Fraga Mandián, contra Hércules de Armamento, S.L. e, en consecuencia, condeno a demandada a aboarlle ao demandante a cantidade total de 6.085,06 euros como cantidades debidas máis o xuro legal da dita cantidade.</p>
    <p>Todo sen prexuízo das responsabilidades legais do Fondo de Garantía Salarial.</p>
    <p>Notifíqueselles ás partes a presente resolución.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes ao da notificación desta resolución, para o cal abondará a manifestación da parte ou do seu avogado, graduado social colexiado ou representante dentro do indicado prazo.</p>
    <p>Así o pronuncia, manda e asina».</p>
    <p>E para que sirva de notificación en legal forma a Hércules de Armamento, S.L., en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírtese a destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>A Coruña, 27 de novembro de 2020</p>
    <footer><p>A letrada da Administración de xustiza</p></footer>

