---
date: '2020-12-23'
id: G0595-151220-0001
page: 50343
number: 257
agency: 'Vicepresidencia primeira e Consellería de Presidencia, Xustiza e Turismo'
section: III. Outras disposicións.
title: >-
  RESOLUCIÓN do 14 de decembro de 2020, da Secretaría Xeral Técnica da
  Consellería de Presidencia, Xustiza e Turismo, pola que se dá publicidade ao
  convenio asinado entre a  Vicepresidencia Primeira e Consellería de
  Presidencia, Xustiza e Turismo e a Federación Galega de Municipios e
  Provincias (Fegamp) para articular a encomenda de xestión á Xunta de Galicia
  para a realización de actuacións auxiliares e de colaboración material na
  tramitación dos procedementos sancionadores competencia dos concellos de
  Galicia, en relación co incumprimento das medidas de prevención aprobadas para
  a loita contra a COVID-19.
range: Resolución
url: >-
  https://www.xunta.gal/dog/Publicados/2020/20201223/AnuncioG0595-151220-0001_gl.html
---
<p>De conformidade co artigo 9.3 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dase publicidade ao convenio asinado entre a Vicepresidencia Primeira e Consellería de Presidencia, Xustiza e Turismo e a Federación Galega de Municipios e Provincias (Fegamp) para articular a encomenda de xestión á Xunta de Galicia para a realización de actuacións auxiliares e de colaboración material na tramitación dos procedementos sancionadores competencia dos concellos de Galicia, en relación co incumprimento das medidas de prevención aprobadas para a loita contra a COVID-19, que ten as seguintes características: </p>
    <p>– Actividade: realización de actuacións auxiliares e de colaboración material na tramitación dos procedementos sancionadores derivados dos incumprimentos das medidas de prevención aprobadas para a loita contra a COVID-19 cando tal incumprimento sexa subsumible nalgún dos supostos tipo de infracción en materia de saúde pública no ámbito que alcance a competencia dos concellos.</p>
    <p>– Natureza e alcance: a encomenda ten natureza intersubxectiva ao levarse a cabo entre órganos pertencentes a distintas administracións e será de aplicación á Administración da Comunidade Autónoma de Galicia e a todos os concellos de réxime común da comunidade autónoma galega que se adhiran ao convenio.</p>
    <p>– Prazo de vixencia: desde a data da súa sinatura (27.11.2020) ata o levantamento da declaración da situación de emerxencia sanitaria de interese galego, estendendo a súa vixencia ata o remate dos procedementos sancionadores xa iniciados baixo a vixencia deste convenio, salvo que os concellos adheridos renuncien a esta posibilidade.</p>
    <p>A comisión de seguimento da execución do convenio valorará a procedencia de finalizalo antes desa data se a encomenda de xestión deixa de ser necesaria atendendo ás circunstancias sanitarias concorrentes e ás necesidades dos concellos adheridos ao convenio. </p>
    <p>O anterior enténdese sen prexuízo da posibilidade de prorrogar a vixencia.</p>
    <p>Santiago de Compostela, 14 de decembro de 2020</p>
    <footer><p>Beatriz Cuiña Barja<br>Secretaria xeral técnica da Consellería de Presidencia, Xustiza e Turismo</p></footer>
    <h2>ANEXO</h2>
    <h2>Protocolo de adhesión</h2>
    <p>D./Dna. (nome e cargo), en representación da (entidade local),</p>
    <p>DECLARA:</p>
    <p>Que o (órgano competente) de (concello) acordou, con data do _____ de _______ de 2020, solicitar a adhesión ao convenio entre a Xunta de Galicia e a Fegamp para a tramitación dos procedementos sancionadores competencia dos concellos de Galicia, en relación co incumprimento das medidas de prevención aprobadas para a loita contra a COVID-19</p>
    <p>e, en consecuencia, </p>
    <p>MANIFESTA:</p>
    <p>A vontade de (concello) de adherirse formal e expresamente a todas e cada unha das cláusulas do convenio mencionado, asumindo as obrigas e compromisos derivados del e con suxeición plena a todas elas. </p>
    <p>(Lugar, data e sinatura).</p>
    <p>Beatriz Cuiña Barja</p>

