---
date: '2020-11-04'
id: G0195-110220-0001
page: 43923
number: 223
agency: Xulgado de Primeira Instancia número 5 de Lugo
section: V. Administración de xustiza.
title: EDICTO de notificación de sentenza (824/2017).
range: Edicto
url: >-
  https://www.xunta.gal/dog/Publicados/2020/20201104/AnuncioG0195-110220-0001_gl.html
---
<p>María José Núñez Abeledo, letrada da Administración de xustiza, do Xulgado de Primeira Instancia de Lugo número 5 de Lugo, polo presente, </p>
    <p>Anuncio:</p>
    <p>No presente procedemento seguido por instancia de Cafés Candelas, S.L. fronte a Restauración Vidriales, S.L. e Adolfo Fernando Prada Iglesias, se ditou sentenza, cuxos antecedentes de feito e parte dispositiva son os seguintes:</p>
    <p>Sentenza: 211/2019.</p>
    <p>Lugo, 18 de xullo de 2019.</p>
    <p>Antecedentes de feito:</p>
    <p>Primeiro. O procurador José Carlos Lagüela Andrade en nome e representación da entidade Cafés Candelas, S.L. presentou demanda de xuízo ordinario contra a entidade Restauración Vidriales, S.L. e Adolfo Fernando Prada Iglesias.</p>
    <p>Segundo. Mediante o decreto do 9 de outubro de 2017, admitiuse a trámite a demanda e emprazouse o demandado a contestala baixo apercibimento de ser declarado en rebeldía en caso contrario.</p>
    <p>Terceiro. Non contestada a demanda, mediante a dilixencia de ordenación do 10 de xuño de 2019, o demandado foi declarado en situación de rebeldía procesual e citouse as partes a unha audiencia previa que tivo lugar o día 11 de xullo dos correntes, quedando tras iso, e ao abeiro do artigo 429.8 da Lei de axuizamento civil, o preito visto para sentenza.</p>
    <p>Cuarto. Na tramitación do presente procedemento observáronse todas as prescricións legais. </p>
    <p>Resolvoque que debo estimar e estimo a demanda presentada polo procurador José Carlos Lagüela Andrade en nome e representación da entidade Cafés Candelas, S.L. contra Restauración Vidriales, S.L. e Adolfo Fernando Prada Iglesias. Así mesmo, condeno a estes a que solidariamente aboen á demandante a cantidade de noventa e catro mil douscentos noventa e seis euros con noventa e tres céntimos (94.296,93 €) máis os xuros legais desde a reclamación xudicial. </p>
    <p>Unha vez aboado o debido, esta parte entregará ao demandado o café pendente de subministrar, sete mil novecentos setenta e un euros (7.971 €).</p>
    <p>Condénase en custas a parte demandada.</p>
    <p>Notifíquese esta resolución ás partes, facéndolles saber que non é firme e que fronte a ela pode interpoñerse recurso de apelación ante este xulgado no prazo de vinte días contados desde o día seguinte ao da súa notificación.</p>
    <p>Así o acorda, manda e asina José Luís Deaño Rodríguez maxistrado xuíz do Xulgado de Primeira Instancia número 5 de Lugo e do seu partido.</p>
    <p>E atopándose o dito demandado, Adolfo Fernando Prada Iglesias en nome propio e en representación de Restauración Vidriales, S.L., en paradoiro descoñecido, expídese o presente edicto co fin de que lle sirva de notificación en forma.</p>
    <p>Lugo, 10 de febreiro de 2020</p>
    <footer><p>A letrada da Administración de xustiza </p></footer>

