---
date: '2020-11-04'
id: U500-281020-0001
page: 43916
number: 223
agency: Universidade de Vigo
section: IV. Oposicións e concursos.
title: >-
  RESOLUCIÓN do 28 de outubro de 2020 pola que se amplía o prazo de resolución
  de diversos procesos selectivos para ingresar como persoal laboral fixo da
  Universidade de Vigo (varias categorías de técnico superior do grupo I).
range: Resolución
url: >-
  https://www.xunta.gal/dog/Publicados/2020/20201104/AnuncioU500-281020-0001_gl.html
---
<p>Mediante as resolucións do 28 de xuño de 2019 (DOG núm. 128, do 8 de xullo), a Universidade de Vigo convocou procesos selectivos para o ingreso nas seguintes categorías de persoal laboral fixo de administración e servizos, encadradas todas elas no grupo I:</p>
    <p>– Técnico/a superior de igualdade.</p>
    <p>– Técnico/a superior de orientación e promoción do emprego e emprendemento.</p>
    <p>– Técnico/a superior de teledocencia.</p>
    <p>A base 6.3 das ditas convocatorias establece: «A resolución final deste proceso selectivo ditarase antes de que transcorra un ano desde a publicación desta convocatoria no DOG».</p>
    <p>A suspensión dos prazos administrativos como consecuencia da declaración do estado de alarma en marzo de 2020 e a posterior ralentización das actuacións relativas á realización das probas e ás actuacións dos tribunais como consecuencia da progresiva recuperación da actividade administrativa ordinaria fan preciso ampliar o prazo máximo previsto para finalizar estes procesos selectivos, de conformidade co establecido no artigo 32.1 da Lei 39/2015, do 1 de outubro, do procedemento administrativo común das administracións públicas.</p>
    <p>Como consecuencia, esta reitoría en uso das atribucións que ten conferidas pola Lei orgánica 6/2001, do 21 de decembro, de universidades, e polos estatutos da Universidade de Vigo,</p>
    <h2>resolve:</h2>
    <p>Primeiro. Ampliar en seis meses o prazo de resolución do procedemento, de acordo co establecido na base 6.3 das resolucións do 28 de xuño de 2019 polas que se convocaron os procesos selectivos das categorías anteriormente indicadas. </p>
    <p>Segundo. Contra esta resolución non cabe recurso, de conformidade co artigo 32.3 da Lei 39/2015, do 1 de outubro, do procedemento administrativo común das administracións públicas.</p>
    <p>Vigo, 28 de outubro de 2020</p>
    <footer><p>Manuel Joaquín Reigosa Roger<br>Reitor da Universidade de Vigo</p></footer>

