---
date: '2020-11-04'
id: G0532-300920-0003
page: 43943
number: 223
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 23 de setembro de 2020, da Dirección Xeral de Calidade Ambiental,
  Sostibilidade e Cambio Climático, polo que se somete a información pública o
  estudo de impacto ambiental e a documentación de solicitude de modificación
  substancial da autorización ambiental integrada outorgada a Exlabesa Extrusión
  Padrón, S.A. (centro Rois) para a súa fábrica de extrusión, lacado e anodizado
  de perfís de aluminio situada no concello de Padrón, A Coruña (expediente
  2020-IPPC-M-124).
range: Anuncio
url: >-
  https://www.xunta.gal/dog/Publicados/2020/20201104/AnuncioG0532-300920-0003_gl.html
---
<p>Para os efectos previstos nos artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19 de outubro), e no artigo 36 da Lei 21/2013, do 9 de decembro, de avaliación ambiental (BOE núm. 296, do 11 de decembro), faise público que por espazo de treinta (30) días hábiles contados a partir do seguinte ao da publicación deste anuncio no Diario Oficial de Galicia, quedará exposto o documento titulado:</p>
    <p>– Proxecto básico de modificación substancial da autorización ambiental integrada e avaliación de impacto ambiental ordinaria das instalacións de Exlabesa Extrusión Padrón, S.L. (centro Rois) (A Coruña). Xullo 2020.</p>
    <p>Para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que considere convenientes.</p>
    <p>O documento estará á disposición dos administrados nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, 15781 Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada &gt;&gt;proxectos en información pública).</p>
    <p>Santiago de Compostela, 23 de setembro de 2020</p>
    <footer><p>María Cruz Ferreira Costa<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO </h2>
    <p>Expediente: 2020-IPPC-M-124.</p>
    <p>Número de autorización ambiental integrada: 2006/0285_NAA/IPPC_148.</p>
    <p>Categoría principal da actividade: anexo I, grupo 2.6 e 2.5.b).</p>
    <p>Titular: Exlabesa Extrusión Padrón, S.L. (centro Rois).</p>
    <p>CIF: B-70056957.</p>
    <p>Enderezo do titular: polígono industrial Francisco Quintá, A Picaraña, s/n, 15980 Padrón (A Coruña).</p>
    <p>Enderezo da instalación: polígono industrial Francisco Quintá, A Picaraña, s/n.</p>
    <p>Actividade principal: tratamento e revestimento de metais.</p>
    <p>Descrición da modificación substancial: vaise proceder á substitución dos 3 fornos de fusión existentes por un único forno de fusión de maior capacidade. Así, a produción máxima de fundición pasará de 15.000 t/ano a 45.000 t/ano. Ademais, substituirase o forno de mantemento por outro de maior capacidade.</p>
    <p>Verteduras: no proceso de fundición non se xeran verteduras de augas residuais. A auga que se emprega para a refrixeración e o arrefriamento dos tochos de aluminio secundario traballa en circuíto pechado.</p>

