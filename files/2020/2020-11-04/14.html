---
date: '2020-11-04'
id: G2119-240220-0001
page: 43918
number: 223
agency: Xulgado de Primeira Instancia número 1 de Lugo
section: V. Administración de xustiza.
title: EDICTO (724/2016).
range: Edicto
url: >-
  https://www.xunta.gal/dog/Publicados/2020/20201104/AnuncioG2119-240220-0001_gl.html
---
<p>Eu, Nuria Ramudo Rodríguez, letrada da Administración de xustiza do Xulgado de Primeira Instancia número 1 de Lugo, polo presente,</p>
    <p>Anuncio:</p>
    <p>No presente procedemento seguido por instancia de Cafés Candelas fronte a María Vilanova Hernández ditouse sentenza, cuxo encabezamento e parte dispositiva é o seguinte:</p>
    <p>«Lugo, 11 de febreiro de 2020.</p>
    <p>Vistos por min, Alberto Benéitez Antón, maxistrado xuíz do Xulgado de Primeira Instancia número 1 de Lugo, os autos 724/2016, sobre resolución de contrato e reclamación de cantidade, promovidos por Cafés Candelas, S.L., representada polo procurador Sr. Lagüela Andrade e asistida polas letradas Sra. López Peña e Benavides de Prado, contra María Vilanova Hernández, en rebeldía procesual (…).</p>
    <p>Resolvo:</p>
    <p>Que debendo estimar e estimando a demanda promovida por Cafés Candelas, S.L. contra María Vilanova Hernández:</p>
    <p>1º. Declaro resolto, por vontade da demandante fundada en incumprimento da adversa, o contrato de subministración concertado por esas dúas partes o día 8.9.2011 en documento privado achegado como número 1 dos da demanda, sen efecto retroactivo sobre os actos de subministración xa consumados.</p>
    <p>2º. Condeno a demandada a que pague á demandante a cantidade de trinta e catro mil trescentos vinte e oito euros con oito céntimos (34.328,08 €), nos conceptos e conforme a desagregación establecida no fundamento xurídico quinto, letra A) desta sentenza, con entrega pola demandante á demandada, ao completo pagamento, voluntario ou forzoso, da cantidade indicada ao ordinal 2º desa epígrafe, de 2.075 kg de café “Natural etiqueta negra”.</p>
    <p>3º. Condeno tamén os demandados a que paguen á demandante a cantidade de tres mil cincocentos vinte e oito euros con sesenta e cinco céntimos (3.525,65 €) en concepto de xuros moratorios vencidos ata a data desta sentenza sen prexuízo do que devindique a partir deste momento a cantidade establecida no precedente ordinal 2º desta parte dispositiva.</p>
    <p>4º. Condeno igualmente os demandados nas custas procesuais causadas na presente instancia, co límite sinalado no fundamento xurídico sexto.</p>
    <p>Notifíquese esta resolución ás partes, ás cales se fará saber que conforme o art. 455.1 da Lei de axuizamento civil contra ela cabe recurso de apelación no tempo e forma previdos polos arts. 458 e ss. da mesma lei, sen prexuízo do establecido nos arts. 448 e ss.</p>
    <p>Así o acordo, mando e asino».</p>
    <p>E encontrándose a dita demandada, María Vilanova Hernández, en paradoiro descoñecido, expídese o presente edicto co fin de que sirva de notificación en forma á dita parte, mediante a súa publicación no Diario Oficial de Galicia.</p>
    <p>Lugo, 24 de febreiro de 2020</p>
    <footer><p>A letrada da Administración de xustiza</p></footer>

