---
date: '2020-11-27'
id: G0597-171120-0015
page: 46974
number: 240
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 13 de novembro de 2020, da Dirección Xeral da Función Pública,
  pola que se amplía o prazo de realización do primeiro exercicio do proceso
  selectivo, pola quenda de promoción interna, para o ingreso no corpo auxiliar
  da Administración xeral da Comunidade Autónoma de Galicia, subgrupo C2.
range: Resolución
url: >-
  https://www.xunta.gal/dog/Publicados/2020/20201127/AnuncioG0597-171120-0015_gl.html
---
<p>A Orde da Consellería de Facenda do 7 de xaneiro de 2020 (DOG núm. 21, do 31 de xaneiro), pola que se convoca o proceso selectivo, pola quenda de promoción interna, para o ingreso no corpo auxiliar da Administración xeral da Comunidade Autónoma de Galicia, subgrupo C2, dispón na base 2.1.1.1 que o prazo máximo para a realización do primeiro exercicio será de corenta (40) días hábiles contados desde a constitución do tribunal que xulgue as probas.</p>
    <p>A dita constitución tivo lugar o día 19 de outubro de 2020.</p>
    <p>Diversas cuestións de carácter organizativo provocadas pola situación epidemiolóxica actual impiden o cumprimento do prazo a que se fai referencia no parágrafo primeiro polo que, consonte coa proposta elevada polo tribunal cualificador e de conformidade co establecido no artigo 32 da Lei 39/2015, do 1 de outubro, do procedemento administrativo común das administracións públicas, esta consellería</p>
    <p class="dog-titulo">DISPÓN:</p>
    <p>A ampliación do prazo de realización do primeiro exercicio do proceso selectivo, pola quenda de promoción interna, para o ingreso no corpo auxiliar da Administración xeral da Comunidade Autónoma de Galicia, subgrupo C2, en vinte (20) días hábiles.</p>
    <p>Contra este acordo de ampliación de prazo non cabe recurso, de acordo co disposto no artigo 32.3 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 13 de novembro de 2020</p>
    <footer><p>José María Barreiro Díaz<br>Director xeral da Función Pública</p></footer>

