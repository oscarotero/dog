---
date: '2020-11-27'
id: G0084-031120-0001
page: 46985
number: 240
agency: Xulgado de Primeira Instancia e Instrución número 2 da Estrada
section: V. Administración de xustiza.
title: EDICTO (DCT 340/2019).
range: Edicto
url: >-
  https://www.xunta.gal/dog/Publicados/2020/20201127/AnuncioG0084-031120-0001_gl.html
---
<p>Eu, Mariña Vila Suárez, letrada da Administración de xustiza do Xulgado de Primeira Instancia e Instrución número 2 da Estrada, fago saber que nas presentes actuacións se ditou Sentenza con data do 28.10.2020, cuxo encabezamento e parte dispositiva son do teor literal seguinte: </p>
    <p>«Encabezamento:</p>
    <p>Xuíz que a dita: Alejandra Iglesias Cereijo.</p>
    <p>Lugar: A Estrada.</p>
    <p>Data: 28 de outubro de 2020.</p>
    <p>Vistos por min, Alejandra Iglesias Cereijo, maxistrada xuíza titular do Xulgado de Primeira Instancia e Instrución número 2 da Estrada, os autos de divorcio 340/2019, interposto por Cristina González Pacheco representada polo procurador dos tribunais Manuel Sánchez Ortega e asistida do letrado José Julio Benito García, contra Eneas Napoleón Chopre Velasco. </p>
    <p>Decido estímase a demanda exposta por Cristina González Pacheco representada polo procurador Sr. Sánchez Ortega contra Eneas Napoleón Chompre Velasco declarado en situación de rebeldía procesual. </p>
    <p>Declaro disolto por divorcio o matrimonio contraído entre os litigantes con data do 26 de setembro de 2020, con todos os efectos legais que esta declaración conleva. </p>
    <p>A revogación dos poderes que puidesen ser outorgados por un dos cónxuxes a favor do outro. </p>
    <p>A atribución do uso do domicilio conxugal, sito na avenida de Vigo, número 23, 1º H, da Estrada, a Cristina González Pacheco. </p>
    <p>Non procede facer especial pronunciamento sobre custas. </p>
    <p>Unha vez firme esta sentenza, remítase testemuño dela ao Rexistro Civil correspondente para que se faga a oportuna anotación marxinal no asento correspondente ao matrimonio dos cónxuxes aos cales afecta. </p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenza. </p>
    <p>Modo de impugnación: recurso de apelación, que se interpoñerá ante o Tribunal que ditase a resolución que se impugne dentro do prazo de vinte días contados desde o día seguinte ao da notificación daquela. </p>
    <p>O dito recurso carecerá de efectos suspensivos, sen que en ningún caso proceda actuar en sentido contrario ao resolto (artigo 456.2 da Lei de axuizamento civil). </p>
    <p>Conforme a disposición adicional décimo quinta da Lei orgánica do poder xudicial, para a admisión do recurso deberase acreditar constituír, na conta de depósitos e consignacións deste órgano, un depósito de 50 euros, salvo que o recorrente sexa: beneficiario de xustiza gratuíta, o Ministerio Fiscal, o Estado, comunidade autónoma, entidade local ou organismo autónomo dependente. </p>
    <p>O depósito deberá constituílo ingresando a citada cantidade no Banesto na conta deste expediente, e incluirá no campo “concepto” a indicación “Recurso” seguida do código “02 Civil-Apelación”. Se o ingreso se fai mediante transferencia bancaria deberá incluír, tras a conta referida, separados por un espazo, a indicación “recurso” seguida do código “02 Civil-Apelación”.</p>
    <p>No caso de que deba realizar outros pagamentos na mesma conta, deberá verificar un ingreso por cada concepto, mesmo se obedecen a outros recursos da mesma ou distinta clase, indicando, neste caso, no campo observacións a data da resolución impugnada co formato dd/mm/aaaa. </p>
    <p>Así por esta a miña sentenza pronúncioo, mándoo e asínoo».</p>
    <p>E atopándose o demandado, Eneas Napoleón Chompre Velasco, en paradoiro e domicilio descoñecido, expídese o presente edicto co fin de que lle sirva de notificación, e facúltase o portador do presente para o seu dilixenciamento. </p>
    <p>A Estrada, 29 de outubro de 2020</p>
    <footer><p>A letrada da Administración de xustiza</p></footer>

