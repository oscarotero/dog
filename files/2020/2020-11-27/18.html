---
date: '2020-11-27'
id: G0520-191120-0001
page: 46958
number: 240
agency: Axencia Galega da Industria Forestal
section: III. Outras disposicións.
title: >-
  RESOLUCIÓN do 19 de novembro de 2020 pola que se dá publicidade das axudas
  concedidas, no ano 2020, ao abeiro da Resolución do 6 de marzo de 2020 pola
  que se aproban as bases reguladoras e se convocan, en réxime de concorrencia
  competitiva as axudas á valorización e á segunda transformación das pequenas e
  medianas empresas da industria forestal galega e do contract (código de
  procedemento IN500B).
range: Resolución
url: >-
  https://www.xunta.gal/dog/Publicados/2020/20201127/AnuncioG0520-191120-0001_gl.html
---
<p>De conformidade co disposto no artigo 15 da Lei 9/2007, do 13 de xuño, de subvencións de Galicia, e no artigo 17.1.b) da Lei 1/2016, do 18 de xaneiro, de transparencia e bo goberno, os órganos administrativos concedentes publicarán no <em>Diario Oficial de Galicia</em> as subvencións concedidas, con expresión da convocatoria, o programa e o crédito orzamentario a que se imputen, beneficiario, cantidade concedida e finalidade ou finalidades da subvención.</p>
    <p>Na súa virtude, a Axencia Galega da Industria Forestal </p>
    <h2>RESOLVE:</h2>
    <p>Dar publicidade ás axudas concedidas ao abeiro da Resolución do 6 de marzo de 2020 pola que se establecen as bases reguladoras das subvencións á valorización e á segunda transformación das pequenas e medianas empresas da industria forestal galega e do contract, que figuran no anexo I.</p>
    <p>A súa aprobación realizouse no exercicio 2020 con cargo á aplicación orzamentaria 09.A4.741A.770.0, código de proxecto 2018 00006, dotada con 2.000.000 €.</p>
    <p>Santiago de Compostela, 19 de novembro de 2020</p>
    <footer><p>José Ignacio Lema Piñeiro<br>Director da Axencia Galega da Industria Forestal</p></footer>

