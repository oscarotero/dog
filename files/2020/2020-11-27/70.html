---
date: '2020-11-27'
id: G0426-161120-0004
page: 47048
number: 240
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 16 de novembro de 2020, do Servizo de Infraestruturas Agrarias de
  Pontevedra, polo que se comunica a aprobación do acordo de reestruturación
  parcelaria da zona de Troáns-sector I (Cuntis-Pontevedra).
range: Anuncio
url: >-
  https://www.xunta.gal/dog/Publicados/2020/20201127/AnuncioG0426-161120-0004_gl.html
---
<p>Ponse en coñecemento dos interesados na reestruturación parcelaria da zona de Troáns-sector I (Cuntis-Pontevedra) que, con data do 8 de novembro de 2020, a directora xeral de Desenvolvemento Rural aprobou a resolución que a seguir se cita:</p>
    <p>«Á vista da disposición transitoria primeira da Lei 4/2015, do 17 de xuño, de mellora da estrutura territorial agraria de Galicia, e en cumprimento do establecido no seu artigo 35, unha vez revisada a documentación e os planos que a compoñen, mediante este acto apróbase o acordo de concentración parcelaria da zona de Troáns-sector I (Cuntis-Pontevedra).</p>
    <p>Conforme o establecido no punto 3 do artigo 16 da dita lei, queda disolta a Xunta Local da zona.</p>
    <p>A Xefatura Provincial do Servizo de Infraestruturas Agrarias do Departamento Territorial da Consellería do Medio Rural de Pontevedra disporá a súa notificación e publicación nos termos legalmente establecidos».</p>
    <p>Contra esta resolución, que non pon fin á vía administrativa, as persoas interesadas poderán interpoñer recurso de alzada, ante a persoa titular da Consellería do Medio Rural, dentro do prazo dun (1) mes contado desde o día seguinte ao da recepción persoal ou da publicación substitutiva. </p>
    <p>Pontevedra, 16 de novembro de 2020</p>
    <footer><p>María José Pérez Gil<br>Xefa do Servizo de Infraestruturas Agrarias de Pontevedra</p></footer>

