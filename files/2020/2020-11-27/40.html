---
date: '2020-11-27'
id: G2410-061120-0002
page: 46997
number: 240
agency: Xulgado do Social número 1 de Santiago de Compostela
section: V. Administración de xustiza.
title: EDICTO (sentenza 254/2020).
range: Edicto
url: >-
  https://www.xunta.gal/dog/Publicados/2020/20201127/AnuncioG2410-061120-0002_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento despedimento/cesamentos en xeral 254/2020 deste xulgado do social, seguido por instancia de José Antonio Miranda Miranda contra Fermín Group Ibérica, S.L. sobre despedimento, se ditou sentenza cuxa decisión di:</p>
    <p>Que estimando integramente a demanda interposta por José Antonio Miranda Miranda, contra Fermín Group Ibérica, S.L., efectúo os pronunciamientos seguintes: </p>
    <p>1. Debo declarar e declaro a improcedencia do despedimento do demandante efectuado pola demandada con data de efectos o 6.3.2020, e, en consecuencia, debo condenar e condeno a Fermín Group Ibérica, S.L. a estar e pasar pola devandita declaración, e a que readmita inmediatamente o traballador demandante nas mesmas condicións que rexían antes de producirse o despedimento con aboamento dos salarios deixados de percibir desde a data efectiva do despedimento ata a data de efectiva readmisión a razón de 75,68 euros diarios, ou ben, a elección do empresario, á extinción da relación laboral con aboamento ao demandante dunha indemnización de 4.370,80 euros por despedimento improcedente.</p>
    <p>A opción polo empresario entre a readmisión do traballador e a indemnización por despedimento improcedente deberá exercerse no prazo de 5 días contados a partir da notificación da presente sentenza, mediante escrito ou comparecencia perante este xulgado. Transcorrido o devandito termo sen que o empresario optase, entenderase que procede a readmisión.</p>
    <p>2. Debo condenar e condeno a Fermín Group Ibérica, S.L. a aboarlle ao demandante a cantidade de 809,78 euros brutos, máis os xuros previstos no artigo 29.3 do ET sobre os conceptos salariais (460,42 euros) devindicados desde a data de presentación da papeleta de conciliación ata a presente resolución e os do artigo 576 da LAC a partir da presente resolución, e os xuros previstos no artigo 1.108 do Código civil sobre os conceptos indemnizadores (349,36 euros de liquidación de vacacións) desde a data de presentación da papeleta de conciliación ata a presente resolución e os do artigo 576 da LAC a partir da presente resolución.</p>
    <p>3. No que incumbe á responsabilidade do Fogasa, non hai lugar á súa condena nesta instancia e deberá aterse ao que resulte da aplicación do artigo 33 do ET. </p>
    <p>Notifíqueselles ás partes e ao Fogasa a presente resolución facéndolles saber que, fronte a esta, poderán interpoñer recurso de suplicación perante a Sala do social do Tribunal Superior de Xustiza de Galicia, no prazo de cinco días contados desde o seguinte ao da súa notificación.</p>
    <p>Notifíqueselles ás partes, facéndolles saber que en aplicación do mandato contido no artigo 53.2 da LXS, no primeiro escrito ou comparecencia perante o órgano xudicial, as partes ou interesados, e, se é o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin fornecerán plenos efectos e as notificacións neles tentadas sen efecto serán válidas ata mentres non sexan facilitados outros datos alternativos, sendo carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>A anterior resolución entregarase á letrada da Administración de xustiza para a súa custodia e incorporación ao libro de sentenzas. Inserir nas actuacións por medio de testemuño.</p>
    <p>Por esta a miña sentenza, xulgando definitivamente na primeira instancia, pronúncioo, mándoo e asínoo.</p>
    <p>E para que sirva de notificación en legal forma a Fermín Group Ibérica, S.L., en ignorado paradoiro, expido o presente edicto para a súa inserción no <em>Diaro Oficial de Galicia</em> e taboleiro de anuncios.</p>
    <p>Santiago de Compostela, 6 de novembro de 2020</p>
    <footer><p>A letrada da Administración de xustiza</p></footer>

