---
date: '2020-08-25'
id: G2410-310720-0002
page: 33641
number: 171
agency: Xulgado do Social número 1 de Santiago de Compostela
section: V. Administración de xustiza.
title: EDICTO (ETX 16/2020).
range: Edicto
url: >-
  https://www.xunta.gal/dog/Publicados/2020/20200825/AnuncioG2410-310720-0002_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 1 de Santiago de Compostela, fago saber que no procedemento de execución de títulos xudiciais 16/2020 deste xulgado do social, seguido por instancia de Niurka Formoso Álvarez contra Jesús Liñares Illodo, Fogasa, sobre ordinario, se ditou a seguinte resolución cuxa parte dispositiva é do teor literal seguinte:</p>
    <p>«Decreto.</p>
    <p>Letrada da Administración de xustiza: Marina Pilar García de Evan.</p>
    <p>Santiago de Compostela, 3 de xullo de 2020.</p>
    <p>Parte dispositiva.</p>
    <p>Acordo:</p>
    <p>a) Declarar o executado, Jesús Liñares Illodo, en situación de insolvencia total por importe de 2.589,26 euros en concepto de principal (2.048,40 euros en concepto de salarios, extras, indemnización e vacacións non gozadas, 488,96 en concepto de xuros do artigo 29.3 do Estatuto dos traballadores, e 51,90 euros en concepto de xuros do artigo 1108 do Código civil), máis outros 258,92 euros que se fixan provisionalmente en concepto de xuros que, se é o caso, poidan devindicarse durante a execución e as custas desta, sen prexuízo da súa posterior liquidación, insolvencia que se entenderá para todos os efectos como provisional.</p>
    <p>b) Arquivar as actuacións logo de anotación no libro correspondente, sen prexuízo de reaperturar a execución, se a partir deste momento se coñecen novos bens do executado.</p>
    <p>c) Unha vez sexa firme a presente resolución, procédase á súa inscrición no rexistro correspondente.</p>
    <p>Modo de impugnación: contra a presente resolución cabe recurso directo de revisión que deberá interpoñerse ante quen dita a resolución no prazo de tres días hábiles seguintes ao da notificación desta con expresión da infracción cometida nela a xuízo do recorrente, artigo 188 da Lei reguladora da xurisdición social. O recorrente que non teña a condición de traballador ou beneficiario do réxime público da Seguridade Social deberá facer un depósito para recorrer de 25 euros, na conta número 0049 3569 9200 0500 1274, no Banco Santander, S.A., e deberá indicar no campo concepto, “recurso”, seguida do código “31 Social-Revisión de resolucións letrado da Administración de xustiza”. Se o ingreso se fai mediante transferencia bancaria, deberá incluír tras a conta referida, separados por un espazo coa indicación “recurso”, seguida do “31 Social-Revisión de resolucións letrado da Administración de xustiza”. Se efectuar diversos pagamentos na mesma conta, deberá especificar un ingreso por cada concepto, mesmo se obedecen a outros recursos da mesma ou distinta clase, e indicará no campo de observacións a data da resolución recorrida utilizando o formato dd/mm/aaaa. Quedan exentos do seu aboamento, en todo caso, o Ministerio Fiscal, o Estado, as comunidades autónomas, as entidades locais e os organismos autónomos dependentes deles.</p>
    <p>A letrada da Administración de xustiza».</p>
    <p>E para que sirva para os efectos publicitarios a declaración de insolvencia do executado Jesús Liñares Illodo, procédase á súa inserción no Diario Oficial de Galicia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 29 de xullo de 2020</p>
    <footer><p>A letrada da Administración de xustiza</p></footer>

