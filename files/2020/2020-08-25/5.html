---
date: '2020-08-25'
id: G0244-110820-0001
page: 33625
number: 171
agency: >-
  Vicepresidencia e Consellería de Presidencia, Administracións Públicas e
  Xustiza
section: IV. Oposicións e concursos.
title: >-
  RESOLUCIÓN do 8 de agosto de 2020, da Dirección Xeral de Xustiza, pola que se
  dispón a publicación da Orde JUS/736/2020, do 23 de xullo, pola que se aproba
  a relación provisional de admitidos e excluídos no proceso selectivo para o
  ingreso, polo sistema xeral de acceso libre, ao corpo de auxilio xudicial da
  Administración de xustiza, convocado pola Orde JUS/60/2000, do 15 de xaneiro.
range: Resolución
url: >-
  https://www.xunta.gal/dog/Publicados/2020/20200825/AnuncioG0244-110820-0001_gl.html
---
<p>De acordo co disposto no artigo 483 da Lei orgánica 6/1985, do 1 de xullo, do poder xudicial, e no artigo 16 do Regulamento de ingreso, provisión de postos de traballo e promoción profesional do persoal funcionario ao servizo da Administración de xustiza, aprobado polo Real decreto 1451/2005, do 7 de decembro, as probas selectivas serán convocadas e resoltas polo Ministerio de Xustiza e realizaranse de forma territorializada nos distintos ámbitos en que se agrupasen as vacantes.</p>
    <p>Así mesmo, de conformidade co establecido nos mencionados artigos, as convocatorias publicaranse nos diarios oficiais das comunidades autónomas de forma simultánea á publicación no <em>Boletín Oficial del Estado</em> (BOE) e, para o suposto de que a dita simultaneidade non sexa posible, prevese que os termos e prazos establecidos na convocatoria se contarán a partir da publicación no BOE.</p>
    <p>Na súa virtude, en exercicio das facultades atribuídas polo artigo 19 do Decreto 74/2018, do 5 de xullo, polo que se establece a estrutura orgánica da Vicepresidencia e da Consellería de Presidencia, Administracións Públicas e Xustiza,</p>
    <h2>RESOLVO:</h2>
    <p>Artigo único</p>
    <p>Publicar no <em>Diario Oficial de Galicia</em> a Resolución do 3 de agosto de 2020, da Dirección Xeral de Xustiza, pola que se dispón a publicación da Orde JUS/736/2020, do 23 de xullo, pola que se aproba a relación provisional de admitidos e excluídos no proceso selectivo para o ingreso, polo sistema xeral de acceso libre, ao corpo de auxilio xudicial da Administración de xustiza, e que se insire a seguir como anexo á presente resolución.</p>
    <p>Santiago de Compostela, 8 de agosto de 2020</p>
    <footer><p>Juan José Martín Álvarez<br>Director xeral de Xustiza</p></footer>
    <h2>ANEXO </h2>
    <p>Finalizado o prazo de presentación de solicitudes, e de conformidade co establecido no artigo 20 do Regulamento de ingreso, provisión de postos de traballo e promoción profesional do persoal funcionario ao servizo da Administración de xustiza, aprobado polo Real decreto 1451/2005, do 7 de decembro, e coa base décimo segunda da Orde JUS/291/2019, do 4 de marzo, pola que se establecen as bases comúns que rexerán os procesos selectivos para o ingreso ou acceso aos corpos de funcionarios ao servizo da Administración de xustiza, este ministerio resolveu:</p>
    <p>Primeiro</p>
    <p>Aprobar as relacións provisionais de aspirantes admitidos e excluídos ás probas selectivas para ingreso, polo sistema xeral de acceso libre, ao corpo de auxilio xudicial da Administración de xustiza, convocadas pola Orde JUS/60/2020, do 15 de xaneiro, e publicar no anexo I a relación provisional de aspirantes excluídos, con indicación das causas de exclusión que se relacionan no anexo II.</p>
    <p>Segundo</p>
    <p>As listaxes certificadas completas quedarán expostas ao público na web do Ministerio de Xustiza (www.mjusticia.es), nas páxinas web das comunidades autónomas que convocan prazas e no punto de acceso xeral (www.administracion.gob.es).</p>
    <p>En todo caso, os aspirantes deberán comprobar que non figuran na relación de excluídos e, ademais, que os seus nomes e demais datos constan correctamente na relación de admitidos.</p>
    <p>Terceiro</p>
    <p>Tanto os aspirantes excluídos coma os omitidos por non figuraren nas listaxes de admitidos nin na de excluídos poderán emendar os defectos que motivasen a súa exclusión ou a súa omisión nas listas, no prazo de dez (10) días hábiles contados a partir do día 1 de setembro de 2020.</p>
    <p>Os aspirantes que, dentro do prazo sinalado, non emenden a exclusión ou aleguen a omisión xustificando o seu dereito a seren incluídos na relación de admitidos, serán definitivamente excluídos da realización das probas.</p>
    <p>Cuarto</p>
    <p>A inclusión de aspirantes nas relacións de admitidos ás probas selectivas, pola quenda xeral e pola de reserva para persoas con discapacidade, non supón en ningún caso o recoñecemento por parte da Administración de que reúnen os requisitos xerais ou particulares exixidos nas respectivas ordes de bases comúns e de convocatoria. A acreditación e verificación destes requisitos terá lugar para os aspirantes que superen o proceso selectivo, antes do seu nomeamento como funcionarios, tal e como establecen o artigo 23 do Regulamento de ingreso, provisión de postos de traballo e promoción profesional do persoal funcionario ao servizo da Administración de xustiza, a base décimo sétima da orde de bases comúns e a base oitava da orde de convocatoria.</p>
    <p>Quinto</p>
    <p>De acordo co previsto no anexo IV da citada Orde JUS/60/2020, do 15 de xaneiro, noméanse os membros das unidades de colaboración de Cantabria, Galicia e La Rioja.</p>
    <h2>Unidade de colaboración de Cantabria</h2>
    <p>Presidentas:</p>
    <p>– Titular: María Souto Aller.</p>
    <p>– Suplente: Nuria Prada García.</p>
    <p>Vogais titulares:</p>
    <p>– Jorge Juan Gutiérrez Fernández.</p>
    <p>– Antonio Gómez Ortiz.</p>
    <p>– Dolores Santos Domínguez.</p>
    <p>Vogais suplentes:</p>
    <p>– Francisco Javier Manrique Quintana.</p>
    <p>– Carlos Balenchana Pérez.</p>
    <p>– José María Martín Fuente.</p>
    <h2>Unidade de colaboración de Galicia</h2>
    <p>Presidentes:</p>
    <p>– Titular: María Dolores Sáez Madrid.</p>
    <p>– Suplente: Rafael Juanatey Mayán.</p>
    <p>Vogais titulares:</p>
    <p>– María Campoy de la Torre.</p>
    <p>– Marta Trebolle Rodríguez.</p>
    <p>– Ascensión Labella Lozano.</p>
    <p>Vogais suplentes:</p>
    <p>– Fernando Pérez-Soba Treviño.</p>
    <p>– Ana Pedrosa Castillo.</p>
    <p>– Ana María Arias Graña.</p>
    <h2>Unidade de colaboración de La Rioja</h2>
    <p>Presidentes: </p>
    <p>– Titular: Rosana Montañés Fandos.</p>
    <p>– Suplente: Julián Prudencio Almida.</p>
    <p>Vogais titulares:</p>
    <p>– Sonia Azofra Sotés.</p>
    <p>– Esther Magaña Díez.</p>
    <p>– Carmen Gómez Collado.</p>
    <p>Vogais suplentes:</p>
    <p>– Inmaculada Palmira Carazo Ceña.</p>
    <p>– Silvia Izquierdo Olasolo.</p>
    <p>– Eva Curiel Ugarte.</p>

