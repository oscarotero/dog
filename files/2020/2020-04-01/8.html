---
date: '2020-04-01'
id: G0195-210120-0001
page: 17702
number: 64
agency: Xulgado de Primeira Instancia número 5 de Lugo
section: V. Administración de xustiza.
title: EDICTO (923/2018).
range: Edicto
url: >-
  https://www.xunta.gal/dog/Publicados/2020/20200401/AnuncioG0195-210120-0001_gl.html
---
<p>Eu, María José Núñez Abeledo, letrada da Administración de xustiza do Xulgado de Primeira Instancia número 5 de Lugo, por medio deste edicto fago saber que no presente procedemento ordinario 923/2018, seguido por instancia de Cafés As Candelas, S.L. fronte a José Salmerón Hernández, se ditou sentenza, cuxo encabezamento e resolución son como segue:</p>
    <p>Sentenza:</p>
    <p>Xuíz que a dita: maxistrado xuíz: Deaño Rodríguez.</p>
    <p>Lugar: Lugo. </p>
    <p>Data: dez de xullo de dous mil dezanove.</p>
    <p>Demandante: Cafés As Candelas, S.L.</p>
    <p>Avogada: Eva López Pena.</p>
    <p>Procurador: José Carlos Lagüela Andrade.</p>
    <p>Demandado: José Salmerón Hernández.</p>
    <p>Procedemento: ordinario 923/2018.F.</p>
    <p>Que debo estimar e estimo a demanda presentada polo procurador José Carlos Lagüela Andrade, en nome e representación da entidade Cafés As Candelas, S.L., contra José Salmerón Hernández, e condeno a este a aboar á demadante a cantidade de sete mil cento corenta e un euros con vinte céntimos (7.141,2 euros) máis os xuros legais desde a reclamación xudicial.</p>
    <p>Ademais, deberá condenarse ao demandado a aboar a cantidade de douscentos setenta euros con catro céntimos (270,04 euros) polas subministracións efectuadas e non pagadas, e aos xuros legais que se devindiquen sobre a dita suma desde a reclamación xudicial.</p>
    <p>Tamén se deberá condenar o demandado a restituír á demandante os bens cedidos no momento en que se asinou o contrato, con data do 28 de outubro de 2010 (unha cafeteira Markus Control, dous grupos negra c/display, un muíño Compak K6, un muíño Compak K3, un filtro Brita C 300 e 6 ducias de vaixela marrón (3 ducias de cuncas de café só e 3 ducias de cuncas de almorzo).</p>
    <p>Así mesmo, o demandante, unha vez aboado polo demandado o importe obxecto de condena, deberalle fornecer a este o café pendente, cincocentos corenta e un quilos (541 kg).</p>
    <p>Condénase en custas a parte demandada.</p>
    <p>Notifíquese esta resolución ás partes, facéndolles saber que non é firme e que fronte a ela pode interpoñerse recurso de apelación ante este xulgado no prazo de vinte días contados desde o día seguinte ao da súa notificación.</p>
    <p>Así o acorda e manda José Luis Deaño Rodríguez, maxistrado xuíz do Xulgado de Primeira Instancia número 5 de Lugo e do seu partido.</p>
    <p>E ao estar o dito demandado, José Salmerón Hernández, en paradoiro descoñecido, expídese este edicto co fin de que lle sirva de notificación en forma.</p>
    <p>Lugo, 17 de xaneiro de 2020</p>
    <footer><p>A letrada da Administración de xustiza</p></footer>

