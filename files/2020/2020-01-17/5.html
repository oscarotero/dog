---
date: '2020-01-17'
id: G0244-160120-0003
page: 2243
number: 11
agency: >-
  Vicepresidencia e Consellería de Presidencia, Administracións Públicas e
  Xustiza
section: III. Outras disposicións.
title: >-
  RESOLUCIÓN do 16 de xaneiro de 2020, da Secretaría Xeral Técnica da
  Consellería de Presidencia, Administracións Públicas e Xustiza, pola que se dá
  publicidade ao encargo á Empresa Pública de Servizos Agrarios Galegos, S.A.
  (Seaga) para a tramitación e execución dos traballos de retirada e destrución
  de niños incluídos no Programa galego de vixilancia e control fronte á avespa
  asiática (avespa velutina).
range: Resolución
url: >-
  https://www.xunta.gal/dog/Publicados/2020/20200117/AnuncioG0244-160120-0003_gl.html
---
<p>En virtude do establecido no artigo 32.6.b) da Lei 9/2017, do 8 de novembro, de contratos do sector público, pola que se traspoñen ao ordenamento xurídico español as directivas do Parlamento Europeo e do Consello 214/23/UE e 2014/24/UE, do 26 de febreiro de 2014, dáse publicidade ao seguinte encargo:</p>
    <p>– Resolución do 15 de xaneiro de 2020, da Vicepresidencia e Consellería de Presidencia, Administracións Públicas e Xustiza, pola que se encarga á Empresa Pública de Servizos Agrarios Galegos, S.A. (Seaga) a tramitación e execución dos traballos de retirada e destrución de niños incluídos no Programa galego de vixilancia e control fronte á avespa asiática (avespa velutina).</p>
    <p>– Actividade: traballos de retirada e destrución de niños incluídos no Programa galego de vixilancia e control fronte á avespa asiática (avespa velutina).</p>
    <p>– Natureza e alcance do encargo:</p>
    <p>Trátase dun encargo a un medio propio de acordo cos artigos 32 da Lei 9/2017, do 8 de novembro; 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, e 13 da Lei 14/2013, do 26 de decembro, de racionalización do sector público autonómico.</p>
    <p>A Empresa Pública de Servicios Agrarios Galegos, S.A. (Seaga) é unha sociedade mercantil pública autonómica das previstas no artigo 102 da Lei 16/2010, do 17 de decembro, que de acordo co artigo 1.4 dos seus estatutos ten «a consideración de medio propio e instrumental e de servizo técnico da Administración xeral da Comunidade Autónoma de Galicia e das entidades instrumentais do sector público autonómico» (Resolución do 5 de febreiro de 2013, da Secretaría Xeral Técnica e do Patrimonio da Consellería de Facenda, pola que se ordena a publicación da modificación dos estatutos da Empresa Pública de Servizos Agrarios Galegos, S.A. (Seaga), autorizada polo Acordo do Consello da Xunta de Galicia do 13 de setembro de 2012).</p>
    <p>Seaga encargarase da xestión de avisos de presenza de niños de avespa velutina segundo o Programa de vixilancia e control fronte á avespa asiática.</p>
    <p>– Financiamento: o orzamento de execución ascende a dous millóns setenta e catro mil trescentos setenta e oito euros e vinte e seis céntimos (2.074.378,26 €) que se financiará con cargo á aplicación orzamentaria 05.23.141A.227.42 dos orzamentos xerais da Comunidade Autónoma para o ano 2020, na que existe crédito axeitado e suficiente.</p>
    <p>– Prazo de vixencia: comezará o día da sinatura do encargo (15 de xaneiro de 2020) e estenderase ata o 15 de decembro de 2020 e poderá prorrogarse nos termos que se determinen antes da finalización do encargo.</p>
    <p>Santiago de Compostela, 16 de xaneiro de 2020</p>
    <footer><p>Beatriz Cuiña Barja<br>Secretaria xeral técnica da Consellería de Presidencia, <br>Administracións Públicas e Xustiza</p></footer>

