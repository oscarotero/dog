---
date: '2020-01-17'
id: G1096-201219-0001
page: 2397
number: 11
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 17 de decembro de 2019 polo que se notifica a imposición dunha
  primeira multa coercitiva no expediente de reposición da legalidade
  urbanística LUG/221/2015 RP1.
range: Anuncio
url: >-
  https://www.xunta.gal/dog/Publicados/2020/20200117/AnuncioG1096-201219-0001_gl.html
---
<p>O director da Axencia de Protección da Legalidade Urbanística ditou, o 24 de outubro de 2019, resolución pola cal se impón unha primeira multa coercitiva como consecuencia de incumprir o ordenado na Resolución do 20 de abril de 2017, na cal se declaran ilegalizables as obras consistentes na execución de obras sobre unha edificación primitiva dando lugar a unha edificación de tipoloxía residencial sen vinculación a unha explotación agrícola ou gandeira, no lugar de Vilasibil, no termo municipal de Folgoso do Courel, provincia de Lugo, por ser incompatibles co ordenamento urbanístico vixente, e se ordena a súa demolición.</p>
    <p>Ao non poderse realizar a notificación persoal daquela resolución a Oliva Touzón González, mediante este anuncio, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle á interesada a dita resolución, por medio dun anuncio publicado no Boletín Oficial del Estado. </p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, comunícaselle á interesada que o texto íntegro da resolución que se notifica está á súa disposición nas dependencias da Axencia de Protección da Legalidade Urbanística, situadas na rúa dos Camiños da Vida, s/n, 1º andar, no Edificio Witland-Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación deste anuncio no Boletín Oficial del Estado. Transcorrido o dito prazo, a notificación entenderase producida.</p>
    <p>Contra esta resolución, a interesada pode interpoñer recurso de reposición, ante o director da Axencia de Protección da Legalidade Urbanística, no prazo dun mes contado a partir do día seguinte a aquel en que se produza a notificación, ou ben, se non exerce o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación á citada interesada, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino este anuncio.</p>
    <p>Santiago de Compostela, 17 de decembro de 2019</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

