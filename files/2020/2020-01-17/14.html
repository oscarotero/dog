---
date: '2020-01-17'
id: O150-100120-0001
page: 2323
number: 11
agency: Escola Galega de Administración Pública
section: III. Outras disposicións.
title: >-
  RESOLUCIÓN do 10 de xaneiro de 2020 pola que se convocan cursos para o persoal
  do Instituto Galego do Consumo e da Competencia; da Dirección Xeral de
  Xuventude, Participación e Voluntariado; dos espazos xoves; e das OMIX e OMIC.
range: Resolución
url: >-
  https://www.xunta.gal/dog/Publicados/2020/20200117/AnuncioO150-100120-0001_gl.html
---
<p>De acordo co convenio de colaboración subscrito entre a Escola Galega de Administración Pública (en diante, EGAP) e o Instituto Galego do Consumo e da Competencia para o desenvolvemento de actividades de formación, divulgación e investigación, </p>
    <h2>RESOLVO:</h2>
    <p>Convocar cinco cursos para o persoal do Instituto Galego do Consumo e da Competencia; da Dirección Xeral de Xuventude, Participación e Voluntariado; dos espazos xoves; e das OMIX e OMIC que figura no anexo II, que deberán desenvolverse segundo as bases detalladas no anexo I.</p>
    <p>Santiago de Compostela, 10 de xaneiro de 2020</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>
    <h2>ANEXO I</h2>
    <p>Primeira. Requisitos dos participantes</p>
    <p>Poderá participar na acción formativa convocada mediante esta resolución o persoal do Instituto Galego do Consumo e da Competencia (en diante, IGCC); da Dirección Xeral de Xuventude, Participación e Voluntariado; dos espazos xoves e das OMIX e OMIC, que se atopen en situación de servizo activo, permiso por maternidade/paternidade, adopción ou excedencia polo coidado dun/dunha fillo/a ou dun/dunha familiar e que reúna os requisitos establecidos nesta convocatoria. </p>
    <p>Segunda. Desenvolvemento das actividades de formación</p>
    <p>As actividades formativas realizaranse cos requirimentos, a duración e as condicións que se indiquen na convocatoria. A información relativa ao desenvolvemento das actividades, así como as súas posibles modificacións, será actualizada e ampliada na páxina web &lt;https://egap.xunta.gal&gt;.</p>
    <p>Terceira. Solicitudes e prazos</p>
    <p>1. O prazo de presentación de solicitudes será de oito días a partir do día seguinte ao da publicación desta resolución no <em>Diario Oficial de Galicia</em>.</p>
    <p>2. As solicitudes de participación nas actividades formativas só poderán realizarse mediante o formulario de matrícula telemática dispoñible no enderezo &lt;https://egap.xunta.gal/matricula&gt; desde as 8.00 horas da data de inicio do prazo de presentación de solicitudes e ata as 23.55 horas da data de finalización. As solicitudes entenderanse presentadas unha vez que se complete correctamente o proceso de matriculación.</p>
    <p>3. Serán excluídas automaticamente aquelas solicitudes que non se axusten ao formulario de solicitude, non teñan cubertos correctamente os datos precisos para a realización do proceso de selección ou sexan presentadas fóra de prazo.</p>
    <p>4. As persoas que oculten ou falseen datos esenciais para a selección serán automaticamente excluídas das actividades solicitadas e pasarán ao final das listas de todas as actividades formativas que soliciten e cuxo prazo de matrícula comece dentro do ano seguinte contado desde que se detecte o feito. </p>
    <p>5. As persoas interesadas en recibir mensaxes sobre o proceso de selección deberán facilitar un enderezo de correo electrónico e/ou un número de teléfono móbil e ao tratarse de actividades impartidas nunha modalidade que inclúe teleformación, deberán dispor dun equipo informático que cumpra os seguintes requisitos técnicos: </p>
    <p>– Un computador con conexión á internet. </p>
    <p>– Un navegador web co <em>plugin de flash</em>.</p>
    <p>6. As persoas que necesiten acreditar circunstancias específicas (discapacidade, permiso de maternidade, etc.) de acordo cos criterios de selección poderán remitirlle á EGAP a correspondente documentación complementaria, xunto cunha copia do formulario da matrícula, ou ao enderezo de correo electrónico &lt;xestion.egap@xunta.gal&gt;, sen prexuízo do previsto no artigo 16.4 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro). A devandita documentación deberá enviarse por unha única das vías indicadas; no caso contrario só serán considerados os datos achegados por correo electrónico. A documentación deberá presentarse dentro do prazo sinalado no punto 1 desta base.</p>
    <p>7. A EGAP adoptará as medidas necesarias para facilitar a presentación das solicitudes. As dúbidas, as dificultades técnicas e as peticións de información complementaria serán atendidas a través dos números de teléfono 981 54 62 57 e 981 54 63 35 e do enderezo de correo electrónico &lt;xestion.egap@xunta.gal&gt;.</p>
    <p>Cuarta. Criterios de selección</p>
    <p>1. Os criterios selectivos que serán empregados son os sinalados con carácter xeral na Resolución da Escola Galega de Administración Pública do 4 de xaneiro de 2008 (DOG do 10 de xaneiro).</p>
    <p>Para os efectos do previsto no punto segundo da citada resolución, o baremo que se empregará para a selección establécese sobre unha base de 100 puntos, dos que o 60 % estará vinculado ao número de horas de formación recibidas nos dous últimos anos e o 40 % restante á antigüidade na Administración.</p>
    <p>Os empates desfaranse de acordo co resultado do sorteo a que se refire o artigo 9 do Regulamento de selección de persoal da Administración da Comunidade Autónoma de Galicia, aprobado polo Decreto 95/1991, do 20 de marzo (DOG do 25 de marzo). </p>
    <p>2. No caso de que non haxa un suficiente número de solicitantes que cumpran os requisitos do curso poderá completarse o número de alumnos/as asignado mediante a apertura dun novo prazo público na páxina web da EGAP.</p>
    <p>Quinta. Publicación das relacións do alumnado seleccionado</p>
    <p>A EGAP publicará no enderezo &lt;https://egap.xunta.gal&gt; unha relación das persoas seleccionadas para participar en cada curso, así como un número adecuado de reservas de acordo co disposto no artigo 45.1.b) da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>O prazo de presentación de alegacións será de dez días desde a súa publicación de acordo co artigo 68.1 da Lei 39/2015, do 1 de outubro, do procedemento administrativo común das administracións públicas.</p>
    <p>Entenderase que as persoas que non figuren na relación foron excluídas por algunha das razóns expresadas nas bases da convocatoria ou ocupan un posto máis afastado na listaxe de agarda.</p>
    <p>Logo de transcorrer o prazo de alegacións, a EGAP publicará no enderezo &lt;https://egap.xunta.gal&gt; a listaxe definitiva de persoas admitidas en cada curso. Contra esta listaxe poderase interpoñer recurso de alzada no prazo dun mes desde a dita publicación, de acordo co disposto polos artigos 112.1, 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Sexta. Cambios ou substitucións na selección, renuncia e seguimento da actividade</p>
    <p>1. Os cambios ou as substitucións na selección:</p>
    <p>En ningún caso serán admitidos cambios ou substitucións entre as persoas seleccionadas.</p>
    <p>2. A renuncia:</p>
    <p>a) As persoas seleccionadas só poderán renunciar á actividade formativa:</p>
    <p>– Por causa de forza maior suficientemente acreditada.</p>
    <p>– Por necesidades do servizo debidamente motivadas por parte das persoas responsables dos centros directivos.</p>
    <p>– Por outras causas xustificadas documentalmente.</p>
    <p>b) A renuncia debe ser comunicada por escrito á EGAP cunha antelación mínima de tres días anteriores ao inicio da actividade formativa. Na páxina web da escola está dispoñible un modelo de renuncia.</p>
    <p>Para isto poderase utilizar, alén do previsto no artigo 16.4 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), o enderezo de correo electrónico &lt;xestion.egap@xunta.gal&gt;.</p>
    <p>c) As persoas que incumpran o previsto nas alíneas a) e b) pasarán ao final das listaxes de espera de todas as actividades formativas que soliciten e cuxo prazo de matrícula comece dentro do ano seguinte contado a partir do día da finalización desta actividade.</p>
    <p>Sétima. Superación da actividade formativa</p>
    <p>Para poder superar as actividades de formación, o alumnado deberá realizar todas as actividades que o/a titor/a propoña. Estas deben constar debidamente presentadas nos prazos estipulados na programación didáctica do curso. A non superación das actividades obrigatorias suporá a perda automática do dereito ao certificado de participación na actividade.</p>
    <p>As persoas que non completen o 50 % das actividades e tarefas propostas pola titoría pasarán ao final das listaxes de agarda de todas as actividades formativas que soliciten e cuxo prazo de matrícula comece dentro do ano seguinte contado a partir do día da finalización desta actividade.</p>
    <p>Oitava. Certificados</p>
    <p>Para a obtención do certificado de aproveitamento o alumnado deberá obter a avaliación positiva do seu profesorado, o cal emitirá un informe en que declare apto/a ou non apto/a cada alumno/a en función do resultado da proba de avaliación. </p>
    <p>Novena. Facultades da EGAP</p>
    <p>1. A EGAP e o IGCC poderán modificar o desenvolvemento, as datas e os lugares da actividade formativa, así como resolver todas as continxencias que poidan xurdir.</p>
    <p>2. No suposto de que o número de admitidos sexa inferior ao 50 % das prazas convocadas, a EGAP e o IGCC resérvanse o dereito a suspender ou cancelar a actividade, caso en que empregará os medios de notificación ás persoas interesadas previstos na normativa vixente.</p>
    <p>3. A EGAP e o IGCC garantirán na totalidade das actividades derivadas desta convocatoria a promoción da igualdade real e efectiva entre mulleres e homes, a eliminación de calquera tipo de discriminación e o fomento dos dereitos de conciliación.</p>
    <h2>ANEXO II</h2>
    <p>– Código: CV20004.</p>
    <p>– Resolución de conflitos de consumo. A tramitación das súas reclamacións.</p>
    <p>1. Obxectivos. </p>
    <p>Coñecer os dereitos básicos das persoas consumidoras e usuarias e aprender de xeito fácil e comprensible a presentar unha reclamación en materia de consumo, así como coñecer os pasos a seguir antes, durante e despois de presentar unha reclamación. Realizarase unha aproximación ao funcionamento dos servizos do IGCC e as súas vías de resolución de conflitos.</p>
    <p>2. Destinatarios/as. </p>
    <p>Persoal do IGCC; da Dirección Xeral de Xuventude, Participación e Voluntariado; dos espazos xoves; e das OMIX e OMIC.</p>
    <p>3. Desenvolvemento. </p>
    <p>Modalidade: teleformación.</p>
    <p>Duración: 20 horas. </p>
    <p>Datas: do 11 de febreiro ao 10 de marzo de 2020.</p>
    <p>Prazas: 50.</p>
    <p>4. Contido. </p>
    <p>Módulo inicial (1 hora). Guía didáctica e presentación do curso.</p>
    <p>Módulo 1 (3 horas). As relacións de consumo.</p>
    <p>Módulo 2 (4 horas). Dereitos básicos das persoas consumidoras e usuarias.</p>
    <p>Módulo 3 (4 horas). Información previa, contractual e comercial.</p>
    <p>Módulo 4 (4 horas). Protección xurídica, administrativa e técnica.</p>
    <p>Módulo 5 (4 horas). Vías de resolución de conflitos no ámbito do consumo.</p>
    <p>– Código: CV20003.</p>
    <p>– Comercio electrónico.</p>
    <p>1. Obxectivos. </p>
    <p>Adquirir coñecementos básicos sobre consumo e seguridade na rede.</p>
    <p>Coñecer os dereitos básicos das persoas consumidoras nunha relación de consumo, complementándoos cos dereitos e garantías específicas no comercio electrónico.</p>
    <p>Habilitar para o manexo do simulador de compras e para a súa aplicación didáctica.</p>
    <p>2. Destinatarios/as. </p>
    <p>Persoal do IGCC; da Dirección Xeral de Xuventude, Participación e Voluntariado; dos espazos xoves; e das OMIX e OMIC </p>
    <p>3. Desenvolvemento. </p>
    <p>Modalidade: teleformación.</p>
    <p>Duración: 20 horas. </p>
    <p>Datas: do 8 de setembro ao 13 de outubro de 2020.</p>
    <p>Prazas: 50.</p>
    <p>4. Contido. </p>
    <p>Módulo inicial (1 hora). Guía didáctica e presentación do curso.</p>
    <p>Módulo 1 (4 horas). O consumo na rede.</p>
    <p>Módulo 2 (4 horas). A seguridade nas compras pola internet.</p>
    <p>Módulo 3 (4 horas). Dereitos básicos das persoas consumidoras no comercio electrónico.</p>
    <p>Módulo 4 (5 horas). Dereitos específicos nas compras e contratacións a distancia.</p>
    <p>Módulo 5 (2 horas). Simulador de compras.</p>
    <p>– Código: CV20005.</p>
    <p>– Consumo e finanzas.</p>
    <p>1. Obxectivos. </p>
    <p>Analizar os produtos e os servizos financeiros desde unha perspectiva de consumo.</p>
    <p>Coñecer os distintos tipos de financiamento e cales son os aspectos legais que debe cumprir cada un deles.</p>
    <p>Recoñecer os dereitos das persoas consumidoras/usuarias durante o proceso de contratación dun produto ou servizo financeiro.</p>
    <p>Dar a coñecer as distintas vías de resolución de conflitos ante entidades financeiras.</p>
    <p>2. Destinatarios/as. </p>
    <p>Persoal do IGCC; da Dirección Xeral de Xuventude, Participación e Voluntariado; dos espazos xoves; e das OMIX e OMIC.</p>
    <p>3. Desenvolvemento. </p>
    <p>Modalidade: teleformación.</p>
    <p>Duración: 20 horas. </p>
    <p>Datas: do 28 de abril ao 2 de xuño de 2020.</p>
    <p>Prazas: 50.</p>
    <p>4. Contido. </p>
    <p>Módulo inicial (1 hora). Guía didáctica e presentación do curso.</p>
    <p>Módulo 1 (4 horas). Dereitos e obrigas nos servizos e produtos financeiros.</p>
    <p>Módulo 2 (4 horas). Créditos ao consumo.</p>
    <p>Módulo 3 (4 horas). Servizos financeiros a distancia.</p>
    <p>Módulo 4 (4 horas). Préstamos hipotecarios.</p>
    <p>Módulo 5 (3 horas). Vías de reclamación.</p>
    <p>– Código: CV20006.</p>
    <p>– Consumo e publicidade.</p>
    <p>1. Obxectivos. </p>
    <p>Adquirir os coñecementos básicos sobre publicidade.</p>
    <p>Analizar os distintos elementos que empregan as mensaxes publicitarias.</p>
    <p>Identificar as prácticas publicitarias desleais, agresivas e enganosas máis empregadas.</p>
    <p>2. Destinatarios/as. </p>
    <p>Persoal do IGCC; da Dirección Xeral de Xuventude, Participación e Voluntariado; dos espazos xoves; e das OMIX e OMIC. </p>
    <p>3. Desenvolvemento. </p>
    <p>Modalidade: teleformación.</p>
    <p>Duración: 20 horas. </p>
    <p>Datas: do 28 de abril ao 2 de xuño de 2020.</p>
    <p>Prazas: 50.</p>
    <p>4. Contido.</p>
    <p>Módulo inicial (1 hora). Guía didáctica e presentación do curso.</p>
    <p>Módulo 1 (4 horas). Concepto e historia da publicidade.</p>
    <p>Módulo 2 (5 horas). A mensaxe e a linguaxe publicitaria.</p>
    <p>Módulo 3 (5 horas). Estereotipos e valores na publicidade.</p>
    <p>Módulo 4 (5 horas). Dereitos das persoas consumidoras e usuarias fronte ás ofertas publicitarias.</p>
    <p>– Código: CV20007.</p>
    <p>– Consumo e xénero.</p>
    <p>1. Obxectivos. </p>
    <p>Promover a reflexión arredor do consumo e o xénero filtrado polo papel crucial da educación.</p>
    <p>Reflexionar sobre a relación entre o consumo e o xénero como elementos de desigualdade social, cuestionando os estereotipos de xénero asociados ao consumo e analizando os roles de mulleres e homes neste ámbito.</p>
    <p>2. Destinatarios/as. </p>
    <p>Persoal do IGCC; da Dirección Xeral de Xuventude, Participación e Voluntariado; dos espazos xoves; e das OMIX e OMIC. </p>
    <p>3. Desenvolvemento. </p>
    <p>Modalidade: teleformación.</p>
    <p>Duración: 20 horas. </p>
    <p>Datas: do 20 de outubro ao 24 de novembro de 2020.</p>
    <p>Prazas: 50.</p>
    <p>4. Contido. </p>
    <p>Módulo inicial (2 horas). Guía didáctica e presentación do curso.</p>
    <p>Módulo 1 (4 horas). O consumo como elemento de desigualdade social.</p>
    <p>Módulo 2 (4 horas). O xénero como elemento de desigualdade.</p>
    <p>Módulo 3 (5 horas). A interacción entre o consumo e o xénero.</p>
    <p>Módulo 4 (5 horas). A perspectiva de xénero no consumo: o sexismo publicitario.</p>

