---
date: '2020-10-09'
id: G0532-010920-0004
page: 39494
number: 205
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 25 de agosto de 2020, da Dirección Xeral de Calidade Ambiental e
  Cambio Climático, polo que se somete a información pública a documentación
  para a revisión da autorización ambiental integrada outorgada a Safety Kleen
  España, S.A., para o centro de transferencia de residuos (CTR) situado no
  Polígono Industrial do Tambre, concello de Santiago de Compostela (expediente
  2019-IPPC-M-198).
range: Anuncio
url: >-
  https://www.xunta.gal/dog/Publicados/2020/20201009/AnuncioG0532-010920-0004_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31 de decembro), regula a revisión das autorizacións ambientais integradas.</p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19 de outubro de 2013), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013 sométese a información pública, durante un período de vinte (20) días hábiles contados a partir do día seguinte ao da publicación deste anuncio no <em>Diario Oficial de Galicia</em>, o documento titulado:</p>
    <p>– <em>Revisión da AAI do centro de transferencia de residuos de Safety Kleen no Polígono Industrial do Tambre. Santiago de Compostela. Maio 2020</em>.</p>
    <p>Para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que considere convenientes.</p>
    <p>O documento estará á disposición dos administrados nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade»prevención e control de actividades»autorización ambiental integrada »proxectos en información pública).</p>
    <p>Santiago de Compostela, 25 de agosto de 2020</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO</h2>
    <p>Expediente: 2019-IPPC-M-198.</p>
    <p>Número de autorización ambiental integrada: 2014-IPPC-68-282.</p>
    <p>Categoría principal da actividade: anexo I, grupo 5.6.</p>
    <p>Titular: Safety Kleen España, S.A.</p>
    <p>CIF: A-78099660.</p>
    <p>Enderezo do titular: rúa Campezo, 1, edificio 4, 3º A, 28022 Madrid.</p>
    <p>Enderezo da instalación: Polígono Industrial do Tambre, vía Diesel, R7-R8, 15890 Santiago de Compostela (A Coruña).</p>
    <p>Actividade principal: prestación de servizos de limpeza industrial mediante depósito de máquinas con disolventes e produtos acuosos, así como a xestión de residuos perigosos e non perigosos.</p>
    <p>Descrición das instalacións: as liñas de produción con que conta o centro de transferencia de residuos (CTR) son:</p>
    <p>• A subministración de equipamentos de limpeza de pezas metálicas, sobre todo a talleres e unidades de mantemento industrial, en réxime de alugamento.</p>
    <p>• A subministración de produtos químicos, fundamentalmente disolvente non haloxenado (o CTR actúa como provedor de disolvente para o emprego en equipos tipo <em>parts-cleaner</em>).</p>
    <p>• A xestión de residuos perigosos e non perigosos (líquidos ou sólidos): tras ser segregados almacénanse e entréganse a xestor final.</p>
    <p>Verteduras:</p>
    <p>• Augas pluviais: son canalizadas á rede de pluviais do polígono industrial.</p>
    <p>• Augas sanitarias: son canalizadas á rede de saneamento do polígono industrial.</p>
    <p>• Augas residuais industriais: son enviadas a un xestor autorizado.</p>

