---
date: '2020-02-03'
id: G0424-140120-0018
page: 6884
number: 22
agency: 'Consellería de Economía, Emprego e Industria'
section: III. Outras disposicións.
title: >-
  EXTRACTO da Orde do 30 de decembro de 2019 pola que se establecen as bases
  reguladoras para o fomento e a consolidación do emprego a través do Programa I
  para as pequenas empresas de nova creación e do Programa II de incentivos ás
  empresas cualificadas como iniciativas de emprego de base tecnolóxica, e se
  procede á súa convocatoria para o ano 2020. Programa I (código de procedemento
  TR807I).
range: Orde
url: >-
  https://www.xunta.gal/dog/Publicados/2020/20200203/AnuncioG0424-140120-0018_gl.html
---
<p>BDNS (Identif.): 493988.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Entidades beneficiarias</p>
    <p>1. As empresas privadas, calquera que sexa a forma xurídica que adopten, agás as persoas físicas, comunidades de bens, sociedades civís, sociedades cooperativas e sociedades laborais, sempre que cumpran as condicións e os requisitos establecidos nesta orde para cada tipo de axuda e nas cales concorran, na data do seu inicio de actividade, as seguintes circunstancias:</p>
    <p>a) Que sexan empresas de nova creación.</p>
    <p>b) Que sexan viables técnica, económica e financeiramente.</p>
    <p>c) Que xeren emprego estable para persoas desempregadas.</p>
    <p>d) Que teñan o seu domicilio social, fiscal e o seu centro de traballo na Comunidade Autónoma de Galicia.</p>
    <p>e) Que sexan promovidas, como máximo, por cinco persoas e que entre os socios ou as socias promotoras non figure ningunha persoa xurídica.</p>
    <p>f) Que a empresa teña un capital social máximo de 120.202 euros.</p>
    <p>2. As empresas privadas que obtivesen a cualificación como iniciativa local de emprego (ILE).</p>
    <p>3. As persoas promotoras para a axuda para a conciliación da vida persoal, laboral e familiar das propias persoas promotoras.</p>
    <p>Segundo. Obxecto</p>
    <p>Xerar emprego estable para as persoas desempregadas, principalmente entre as mulleres, as persoas con discapacidade e en risco de exclusión social e as unidades familiares con todos os seus membros en situación de desemprego, apoiando e dinamizando o desenvolvemento de novas iniciativas empresariais na Comunidade Autónoma de Galicia, con especial atención aos concellos do rural galego, mediante os seguintes tipos de axuda:</p>
    <p>a) Subvención á xeración de emprego estable.</p>
    <p>b) Subvención para a formación.</p>
    <p>c) Subvención para o inicio da actividade.</p>
    <p>d) Subvención para a conciliación da vida persoal, laboral e familiar das persoas promotoras.</p>
    <p>Terceiro. Bases reguladoras</p>
    <p>Orde do 30 de decembro de 2019 pola que se establecen as bases reguladoras para o fomento e a consolidación do emprego a través do Programa I para as pequenas empresas de nova creación e do Programa II de incentivos ás empresas cualificadas como iniciativas de emprego de base tecnolóxica, e se procede á súa convocatoria para o ano 2020. Programa I (código de procedemento TR807I).</p>
    <p>Cuarto. Importe</p>
    <p>Para a concesión destas axudas destínanse dous millóns de euros (2.000.000 €).</p>
    <p>Quinta. Prazo de presentación de solicitudes</p>
    <p>1. O prazo xeral de presentación de solicitudes de todos os tipos de axudas de programa regulado nesta orde finalizará o 31 de xullo de 2020.</p>
    <p>Santiago de Compostela, 30 de decembro de 2019</p>
    <footer><p>Francisco Conde López<br>Conselleiro de Economía, Emprego e Industria</p></footer>

