---
date: '2020-01-23'
id: G2213-030120-1
page: 3999
number: 15
agency: Xulgado de Primeira Instancia e Instrución número 2 de Caldas de Reis
section: V. Administración de xustiza.
title: EDICTO de notificación de sentenza (PO 396/2018).
range: Edicto
url: >-
  https://www.xunta.gal/dog/Publicados/2020/20200123/AnuncioG2213-030120-1_gl.html
---
<p>Eu, Natalia Senín Casas, letrada da Administración de xustiza do Xulgado de Primeira Instancia e Instrución número 2 de Caldas de Reis, polo presente,</p>
    <p>Anuncio:</p>
    <p>Que no presente procedemento ordinario seguido por instancia de Unión de Créditos Inmobiliarios, S.A. (UCI) contra María José Martins de Faria Barbosa e Manuel da Cunha Barbosa, foi ditada a sentenza cuxo teor literal é o seguinte:</p>
    <p>«Sentenza.</p>
    <p>Caldas de Reis, 29 de novembro de 2019.</p>
    <p>Demandante: Unión de Créditos Inmobiliarios, S.A.</p>
    <p>Letrado: José Velasco Menéndez Morán.</p>
    <p>Procuradora: Elena Medina Cuadros.</p>
    <p>Demandado: Mª José Martins de Faria Barbosa e Manuel da Cunha Barbosa.</p>
    <p>Obxecto: reclamación de cantidade. Contrato de préstamo.</p>
    <p>Antecedentes de feito.</p>
    <p>Primeiro. Con data do 21 de setembro de 2018 Unión de Créditos Inmobiliarios, S.A. presentou demanda de xuízo ordinario contra Mª José Martins de Faria Barbosa e Manuel da Cunha Barbosa en que reclama o aboamento da cantidade de 104.963,58 euros derivada de contrato de préstamo hipotecario do 18 de xullo de 2006.</p>
    <p>Segundo. Mª José Martins de Faria Barbosa e Manuel da Cunha Barbosa non presentaron escrito de contestación, polo que foron declarados en rebeldía por dilixencia de ordenación do 11 de xullo de 2019.</p>
    <p>Terceiro. Con data do 6 de novembro de 2019 celebrouse o acto da audiencia previa con asistencia da parte demandante. No acto da audiencia previa a parte demandante ratificou o seu escrito de demanda.</p>
    <p>Após as alegacións da parte demandante, fixáronse como feitos xurídicos controvertidos os seguintes:</p>
    <p>1. Procedencia da resolución contractual.</p>
    <p>2. Nulidade da cláusula de xuros moratorios, en especial, procedencia da integración da cláusula aplicando o triplo do xuro legal.</p>
    <p>3. Procedencia de aboamento do xuro legal desde a data do vencemento anticipado. Recibido o preito a proba, a parte demandante propuxo exclusivamente a documental.</p>
    <p>Cuarto. Após a admisión da proba deuse de novo a palabra á parte demandante para conclusións.</p>
    <p>Após as conclusións da demandante, o asunto declarouse visto para sentenza.</p>
    <p>– Seguen fundamentos de dereito.</p>
    <p>Parte dispositiva.</p>
    <p>Estímase parcialmente a demanda formulada por Unión de Créditos Inmobiliarios, S.A. contra Mª José Martins de Faria Barbosa e Manuel da Cunha Barbosa e, en consecuencia:</p>
    <p>a) Declárase resolto o contrato de préstamo hipotecario que une as partes, subscrito o 18 de xullo de 2006.</p>
    <p>b) Condénanse os demandados ao pagamento á demandante da suma de 35.811 euros de capital vencido e xuros remuneratorios producidos na data do 5 de abril de 2018, máis as cotas que se produciron desde o 5 de abril de 2018 ata a data desta sentenza, máis o capital pendente de amortización na data de resolución.</p>
    <p>c) Condénanse os demandados a aboaren os xuros remuneratorios producidos polo principal desde a data desta sentenza até a devolución íntegra do préstamo.</p>
    <p>d) As ditas cantidades poderanse realizar en execución de sentenza con cargo á garantía hipotecaria outorgada a favor da parte demandante sobre o predio rexistral número 16.873, rexistrada no Rexistro da Propiedade de Caldas de Reis, tomo 734, libro 148, folio 193, a que se refire a escritura de préstamo hipotecario; e isto sen prexuízo doutras posibles medidas executivas que se poidan solicitar en execución de sentenza.</p>
    <p>Non procede imposición de custas.</p>
    <p>Notifíquese esta resolución ás partes, facéndolles saber que non é firme e que contra ela cabe recurso de apelación, que se poderá interpor ante este xulgado no termo de vinte días desde a notificación, logo de constitución do depósito de 50 euros na conta deste xulgado.</p>
    <p>Así o acorda Cristina Sánchez Neira, maxistrada titular do Xulgado de Primeira Instancia e Instrución número 2 de Caldas de Reis».</p>
    <p>E atopándose os devanditos demandados, María José Martins de Faria Barbosa e Manuel da Cunha Barbosa, en paradoiro descoñecido, expídese este edicto co fin de que lles sirva de notificación en forma.</p>
    <p>Caldas de Reis, 2 de decembro de 2019</p>
    <footer><p>A letrada da Administración de xustiza</p></footer>

