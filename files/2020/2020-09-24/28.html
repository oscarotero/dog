---
date: '2020-09-24'
id: G0424-040920-0003
page: 37216
number: 194
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 3 de setembro do 2020, da Xefatura Territorial da Coruña, pola
  que se concede a autorización administrativa previa, de construción e
  declaración de utilidade pública, en concreto, dunha instalación de
  distribución eléctrica no concello de Mañón (expediente-e IN407A 2019/249-1).
range: Resolución
url: >-
  https://www.xunta.gal/dog/Publicados/2020/20200924/AnuncioG0424-040920-0003_gl.html
---
<p>Expediente-e: IN407A 2019/249-1.</p>
    <p>Promotora: UFD Distribución Electricidad, S.A.</p>
    <p>Instalación: substitución do CTC Porto de Bares polo CTI, no lugar de Porto de Bares.</p>
    <p>Concello: Mañón.</p>
    <p>Feitos:</p>
    <p>1. O 23 de decembro de 2019, a empresa promotora solicitou a autorización administrativa previa, a autorización administrativa de construción e a declaración de utilidade pública da dita instalación de distribución eléctrica. Entregan o proxecto, que inclúe memoria, planos e orzamento, ao abeiro do artigo 123 do Real decreto 1955/2000, que abrangue os documentos seguintes:</p>
    <p>– Proxecto de execución nomeado: substitución do CTC Porto de Bares polo CTI.</p>
    <p>2. O proxecto someteuse ao trámite de información pública mediante resolución publicada nos seguintes medios:</p>
    <p>– Acordo de información pública: 18 de febreiro de 2020.</p>
    <p>– DOG: 10 de marzo de 2020.</p>
    <p>– BOP: 24 de febreiro de 2020.</p>
    <p>– Xornal <em>La Voz de Galicia</em>: 2 de marzo de 2020.</p>
    <p>– Taboleiro de anuncios do Concello: segundo o certificado municipal da secretaria-interventora do Concello de Mañón, do 7 de abril de 2020.</p>
    <p>3. Durante o período en que se someteu o proxecto ao trámite de información pública non se presentou ningunha alegación, reclamación ou suxestión relacionada coa documentación obxecto de publicación.</p>
    <p>4. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectadas, isto é, o Servizo Provincial da AXI-Xefatura Territorial da Consellería de Infraestruturas e Mobilidade da Coruña; Servizo Provincial da Axencia de Protección da Legalidade Urbanística (APLU)-Xefatura Territorial da Consellería de Medio Ambiente, Territorio e Vivenda da Coruña; Servizo de Xestión Cultural-Xefatura Territorial da Consellería de Cultura e Turismo da Coruña; Servizo de Patrimonio Natural-Xefatura Territorial da Consellería de Medio Ambiente, Territorio e Vivenda da Coruña e o Concello de Mañón. A empresa promotora manifestou a súa conformidade cos condicionados establecidos polos organismos afectados de APLU e o Concello. A día de hoxe, non consta no expediente resposta do organismo afectado, a saber, Patrimonio Natural, á solicitude nin á reiteración do condicionado solicitado. A empresa promotora achegou a resolución de autorización da obra a Patrimonio Cultural e, ademais, alegacións ao condicionado da AXI, as cales foron remitidas a este organismo con data do 25 de maio de 2020. Na actualidade, non consta no expediente resposta á ditas alegacións polo que se entende a conformidade coa solución proposta.</p>
    <p>5. Os servizos técnicos da Xefatura Territorial emitiron informe favorable sobre a solicitude de autorización.</p>
    <p>Consideracións legais e técnicas:</p>
    <p>1. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguranza en instalacións eléctricas de alta tensión e as súas instrucións técnicas complementarias ITC-LAT 01 a 09 (BOE núm. 68, do 19 de marzo).</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguranza en instalacións eléctricas de alta tensión e as súas instrucións técnicas complementarias ITC-RAT 01 a 23 (BOE núm. 139, do 9 de xuño).</p>
    <p>– Real decreto 842/2002, do 2 de agosto, polo que se aproba o Regulamento electrotécnico para baixa tensión (BOE núm. 224, do 18 de setembro).</p>
    <p>– Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE núm. 246, do 14 de outubro).</p>
    <p>– Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>– Decreto 146/2016, do 13 de novembro, polo que se establece a estrutura orgánica da Xunta de Galicia (DOG núm. 217, do 14 de novembro).</p>
    <p>– Decreto 135/2017, do 28 de decembro, polo que se establece a estrutura orgánica da Consellería de Economía, Emprego e Industria (DOG núm. 18, do 25 de decembro).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957, polo que se aproba o Regulamento da Lei de expropiación forzosa (BOE núm. 160, do 20 de xuño).</p>
    <p>2. Características técnicas:</p>
    <p>– Retensamento de liña eléctrica de media tensión aérea a 20 kV cunha lonxitude de 107 m, con orixe no apoio número 189-33-5 existente da LMT MEA809, no treito da derivada ao CT Porto de Bares que se vai substituir, condutor tipo LA-56 mm2 Al e remate no apoio número 189-33-6 proxectado da LMT MEA809, no treito da derivada ao CT Porto de Bares que se vai substituír.</p>
    <p>– Novo centro de transformación intemperie Porto de Bares, cunha potencia de 160 kVA e unha relación de transformación de 20.000/400 V.</p>
    <p>– Demolición da caseta de obra civil do existente CT Porto de Bares e a desmontaxe de todos os elementos existentes no interior dela.</p>
    <p>3. Na visita de campo realizada para examinar o lugar da instalación non se apreciou, nos predios sometidos a expropiación, ningunha das limitacións á constitución da servidume sinaladas no artigo 58.a) da Lei 24/2013, do 26 de decembro, do sector eléctrico.</p>
    <p>4. No expediente consta un informe favorable dos servizos técnicos desta xefatura territorial.</p>
    <p>Consonte todo o indicado,</p>
    <p class="dog-titulo">RESOLVO:</p>
    <p>1. Conceder a autorización administrativa previa, a autorización administrativa de construción e a declaración de utilidade pública, en concreto, da dita instalación de distribución eléctrica.</p>
    <p>2. A instalación executarase no prazo dun (1) ano, contado a partir da data de ocupación dos terreos.</p>
    <p>A declaración de utilidade pública leva implícita a necesidade de ocupación dos bens e de adquisición dos dereitos afectados, e implicará a urxente ocupación, para os efectos do artigo 52 da Lei de expropiación forzosa.</p>
    <p>3. Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>– As declaracións de conformidade relativas ao material ou equipamento e as certificacións ou homologacións, se procede.</p>
    <p>– Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas para a montaxe da instalación e posta a punto.</p>
    <p>4. Esta autorización outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada ante o conselleiro de Economía, Emprego e Industria, no prazo dun (1) mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que consideren pertinente.</p>
    <p>Mediante este documento notifícase á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 3 de setembro de 2020</p>
    <footer><p>Isidoro Martínez Arca<br>Xefe territorial da Coruña</p></footer>

