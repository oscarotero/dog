---
date: '2020-09-24'
id: O150-170920-0001
page: 37170
number: 194
agency: Escola Galega de Administración Pública
section: III. Outras disposicións.
title: >-
  RESOLUCIÓN do 17 de setembro de 2020 pola que se convocan cursos na área de
  incendios forestais da Comunidade Autónoma de Galicia.
range: Resolución
url: >-
  https://www.xunta.gal/dog/Publicados/2020/20200924/AnuncioO150-170920-0001_gl.html
---
<p>De acordo co convenio de colaboración subscrito con data do 28 de febreiro de 2020, entre a Escola Galega de Administración Pública (en diante, EGAP) e o Colexio Oficial de Enxeñeiros Técnicos Forestais de Galicia, para o desenvolvemento de actividades de formación, divulgación e investigación, </p>
    <h2>RESOLVO:</h2>
    <p>Convocar os cursos que figuran no anexo II, que deberán desenvolverse segundo as bases detalladas no anexo I. </p>
    <p>Santiago de Compostela, 17 de setembro de 2020</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>
    <h2>ANEXO I</h2>
    <p>Primeira. Requisitos do persoal participante</p>
    <p>Poderá participar nas accións formativas convocadas nesta resolución o persoal laboral da Administración pública da Comunidade Autónoma, das entidades públicas instrumentais e das entidades locais na área de incendios forestais que se encontre en situación de servizo activo (incluído permiso por maternidade ou paternidade, adopción ou acollemento ou excedencia polo coidado dun/dunha fillo/a ou familiar), así como todo aquel profesional e interesado/a na área de incendios forestais da Comunidade Autónoma de Galicia que reúna os requisitos establecidos nesta convocatoria e para cada un dos casos no anexo II.</p>
    <p>Segunda. Desenvolvemento das actividades de formación</p>
    <p>As actividades formativas realizaranse cos requirimentos, a duración e as condicións que para estas actividades se indique na convocatoria. A información relativa ao desenvolvemento das actividades, así como as súas posibles modificacións, será actualizada e ampliada na páxina web <a href="https://egap.xunta.gal">https://egap.xunta.gal</a>.</p>
    <p>Terceira. Solicitudes e prazos</p>
    <p>1. O prazo de presentación de solicitudes será de dez (10) días contados a partir do seguinte ao da publicación desta resolución no Diario Oficial de Galicia.</p>
    <p>2. As solicitudes de participación nas actividades formativas só poderán realizarse mediante o formulario de matrícula telemática dispoñible no enderezo <a href="https://egap.xunta.gal/matricula">https://egap.xunta.gal/matricula</a> desde as 8.00 horas da data de inicio do prazo de presentación de solicitudes e ata as 23.55 horas da data de finalización. As solicitudes entenderanse presentadas unha vez que se complete correctamente o proceso de matriculación.</p>
    <p>3. Serán excluídas automaticamente aquelas solicitudes que non se axusten ao formulario de solicitude, non teñan cubertos correctamente os datos precisos para a realización do proceso de selección ou sexan presentadas fóra de prazo.</p>
    <p>4. As persoas que oculten ou falseen datos esenciais para a selección serán automaticamente excluídas das actividades solicitadas e pasarán ao final das listas de todas as actividades formativas que soliciten e cuxo prazo de matrícula comece dentro do ano seguinte contado desde que se detecte o feito. </p>
    <p>5. As persoas interesadas en recibir mensaxes sobre o proceso de selección deberán facilitar un enderezo de correo electrónico e/ou un número de teléfono móbil e ao tratarse de actividades impartidas nunha modalidade que inclúe telepresenza deberán dispor dun equipo informático que deberá contar cos seguintes compoñentes: </p>
    <p>1. Ordenador de sobremesa, portátil ou smartphone. </p>
    <p>2. Conexión estable á internet. </p>
    <p>3. Navegador web google chrome ou mozilla firefox nas últimas versións. </p>
    <p>4. Webcam (integrada no caso de portátil, externa no caso de sobremesa, xeralmente USB). </p>
    <p>5. Altofalantes (se o monitor ou equipo non dispón deles). </p>
    <p>6. A EGAP adoptará as medidas necesarias para facilitar a presentación das solicitudes. As dúbidas, as dificultades técnicas e as peticións de información complementaria serán atendidas a través dos números de teléfono 981 54 62 57, 981 54 63 35 e do enderezo de correo electrónico <a href="mailto:xestion.egap@xunta.gal">xestion.egap@xunta.gal</a>.</p>
    <p>Cuarta. Comprobación de datos</p>
    <p>1. Consultaranse automaticamente os datos académicos das persoas interesadas necesarios para realizar o proceso de selección das actividades formativas de todo o persoal laboral da Administración pública da Comunidade Autónoma e das entidades públicas instrumentais. O persoal que non pertenza a esta administración deberá presentar a titulación académica indicada no anexo II durante o prazo de presentación de solicitudes no enderezo de correo electrónico <a href="mailto:xestion.egap@xunta.gal">xestion.egap@xunta.gal</a>.</p>
    <p>2. No caso de que as persoas interesadas se opoñan a esta consulta deberán indicalo expresamente e achegar os documentos que indiquen a súa situación administrativa, tipo de persoal e antigüidade na Administración.</p>
    <p>3. Excepcionalmente, no caso de que algunha circunstancia imposibilite a obtención dos citados datos, poderase solicitar ás persoas interesadas a presentación dos documentos correspondentes.</p>
    <p>4. A presentación da solicitude comportará a autorización da persoa solicitante ao órgano xestor para pedir as certificacións necesarias para realizar a selección de acordo cos criterios da EGAP.</p>
    <p>Quinta. Pagamento de matrícula</p>
    <p>O importe da matrícula é de cento cincuenta euros (150 €) salvo o disposto nos puntos seguintes:</p>
    <p>1. Terán un réxime bonificado, correspondéndolles o pagamento do importe da matrícula de cen euros (100 €), aos/ás colexiados/as do Colexio Oficial de Enxeñeiros Técnicos Forestais de Galicia .</p>
    <p>2. Terán un réxime bonificado, correspondéndolles o pagamento do importe da matrícula de cento vinte euros (120 €), ao persoal da Administración xeral da Comunidade Autónoma de Galicia non colexiados/as do Colexio Oficial de Enxeñeiros Técnicos Forestais de Galicia.</p>
    <p>As persoas interesadas que foran seleccionadas nestas actividades formativas deberán realizar unha transferencia bancaria polo importe correspondente á conta titularidade do Colexio Oficial de Enxeñeiros Técnicos Forestais de Galicia ES49 0019 0443 12 4010023220 e enviarase o xustificante da operación a &lt;coetfoga@forestaisgalicia.es &gt; nun prazo de tres (3) días desde a selección nestas actividades.</p>
    <p>As dúbidas ou peticións de información referentes ao pagamento da matrícula serán atendidas preferentemente a través deste enderezo de correo electrónico e no número de teléfono 981 52 00 77 ou 981 52 47 31.</p>
    <p>Sexta. Criterios de selección</p>
    <p>O criterio de selección será por estrita orde de inscrición, reservándose o 50 % das prazas ao persoal das distintas administracións públicas da Comunidade Autónoma de Galicia. </p>
    <p>Sétima. Publicación da relación do alumnado seleccionado</p>
    <p>1. A EGAP publicará no enderezo <a href="https://egap.xunta.gal">https://egap.xunta.gal</a> unha relación das persoas seleccionadas para participar no dito curso, así como un número adecuado de reservas de acordo co disposto no artigo 45.1.b) da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>O prazo de presentación de alegacións será de dez (10) días desde a súa publicación de acordo co artigo 68.1 da Lei 39/2015, do 1 de outubro, do procedemento administrativo común das administracións públicas.</p>
    <p>Entenderase que as persoas que non figuren na relación foron excluídas por algunha das razóns expresadas nas bases da convocatoria ou ocupan un posto máis afastado na listaxe de agarda.</p>
    <p>2. Logo de transcorrer o prazo de alegacións, a EGAP publicará no enderezo <a href="https://egap.xunta.gal">https://egap.xunta.gal</a> a listaxe definitiva de persoas admitidas no curso. Contra esta listaxe poderase interpoñer recurso de alzada no prazo dun (1) mes desde a dita publicación, de acordo co disposto polos artigos 112.1, 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Oitava. Cambios ou substitucións na selección, renuncia e asistencia</p>
    <p>1. Os cambios ou as substitucións na selección:</p>
    <p>En ningún caso serán admitidos cambios ou substitucións entre as persoas seleccionadas.</p>
    <p>2. A renuncia:</p>
    <p>a) As persoas seleccionadas só poderán renunciar á actividade formativa:</p>
    <p>– Por causa de forza maior suficientemente acreditada.</p>
    <p>– Por necesidades do servizo debidamente motivadas por parte dos/das responsables dos centros directivos.</p>
    <p>– Por outras causas xustificadas documentalmente.</p>
    <p>b) A renuncia debe ser comunicada por escrito á EGAP cunha antelación mínima de tres días anteriores ao inicio da actividade formativa. Na páxina web da escola está dispoñible un modelo de renuncia.</p>
    <p>Para isto poderase utilizar, alén do previsto no artigo 16.4 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), o enderezo de correo electrónico <a href="mailto:xestion.egap@xunta.gal">xestion.egap@xunta.gal</a>.</p>
    <p>c) As persoas que incumpran o previsto nas letras a) e b) pasarán ao final das listaxes de espera de todas as actividades formativas que soliciten e cuxo prazo de matrícula comece dentro do ano seguinte contado a partir do día da finalización desta actividade.</p>
    <p>3. Asistencia e puntualidade:</p>
    <p>a) Son obrigatorias a asistencia ás sesións de telepresenza das actividades formativas e mais a puntualidade.</p>
    <p>b) Durante a actividade formativa terá lugar un control permanente de asistencia.</p>
    <p>c) As faltas de asistencia nas actividades telepresenciais:</p>
    <p>1. Non poden superar en ningún caso o 10 % das horas lectivas telepresenciais. En todo caso, as faltas de asistencia deberán xustificarse documentalmente ante as persoas responsables da actividade formativa nun prazo máximo de dez (10) días contados a partir do día da finalización desta actividade. As persoas que incumpran o antedito perderán o dereito ao certificado de participación na actividade formativa.</p>
    <p>2. Aquelas persoas cuxas faltas de asistencia superen o 50 % das horas lectivas telepresenciais pasarán ao final das listaxes de agarda de todas as actividades formativas que soliciten e cuxo prazo de matrícula comece dentro do ano seguinte contado a partir do día da finalización desta actividade.</p>
    <p>Novena. Superación da actividade formativa</p>
    <p>Para poder superar as actividades de formación, o alumnado deberá realizar as actividades propostas pola titoría e superar unha proba de avaliación que se realizará ao final delas. </p>
    <p>Décima. Certificados</p>
    <p>Para a obtención do certificado de aproveitamento o alumnado deberá obter a avaliación positiva do seu profesorado, o cal emitirá un informe en que declare apto/a ou non apto/a cada alumno/a en función do resultado da proba de avaliación. </p>
    <p>Undécima. Facultades da EGAP</p>
    <p>1. A EGAP e o Colexio Oficial de Enxeñeiros Técnicos Forestais de Galicia poderán modificar o desenvolvemento, as datas e os lugares das actividade formativas, así como resolver todas as continxencias que poidan xurdir. </p>
    <p>2. No suposto de que o número de admitidos/as sexa inferior ao 50 % das prazas convocadas, a EGAP e o Colexio Oficial de Enxeñeiros Técnicos Forestais de Galicia resérvanse o dereito a suspender e cancelar as actividades, caso no cal empregará os medios de notificación ás persoas interesadas previstos na normativa vixente.</p>
    <p>3. A EGAP e o Colexio Oficial de Enxeñeiros Técnicos Forestais de Galicia garantirán na totalidade das actividades derivadas desta convocatoria a promoción da igualdade real e efectiva entre mulleres e homes, a eliminación de calquera tipo de discriminación e o fomento dos dereitos de conciliación.</p>
    <h2>ANEXO II</h2>
    <h3>Código: CV20034</h3>
    <h3>Curso de incendios forestais: categoría xefe/a de brigada</h3>
    <p>1. Obxectivos. </p>
    <p>Dotar as persoas asistentes dos coñecementos e habilidades necesarios para desenvolver as funcións e competencias profesionais en materia de prevención e extinción de incendios forestais na categoría de xefe de brigada.</p>
    <p>2. Destinatarios/as. </p>
    <p>Persoal laboral da Administración pública da Comunidade Autónoma, das entidades públicas instrumentais e das entidades locais na área de incendios forestais, así como todo aquel profesional e interesado/a na área de incendios forestais da Comunidade Autónoma de Galicia.</p>
    <p>Será requisito imprescindible contar con algún dos seguintes títulos: título de enxeñeiro técnico forestal ou equivalente, título de enxeñeiro de montes ou equivalente.</p>
    <p>3. Desenvolvemento. </p>
    <p>Modalidade: telepresenza.</p>
    <p>Duración: 23 h. </p>
    <p>Datas: </p>
    <p>– O curso realizarase na modalidade de telepresenza os días 2, 3, 4, 5 e 6 de novembro das 16.00 ás 20.30 horas.</p>
    <p>Prazas: 40.</p>
    <p>4. Contido. </p>
    <p>Plan de prevención e defensa contra incendios forestais de Galicia (Pladiga) e normativa de aplicación.</p>
    <p>Conceptos básicos do lume.</p>
    <p>O comportamento do lume.</p>
    <p>Traballos de prevención e extinción.</p>
    <p>Ferramentas e maquinaria.</p>
    <p>Medios aéreos de extinción.</p>
    <p>Comunicacións en incendios forestais.</p>
    <p>Xestión de equipos de traballo.</p>
    <p>Conceptos básicos de primeiros auxilios.</p>
    <p>Protocolos básicos de seguridade.</p>
    <p>Prevención de riscos laborais: EPI’s/riscos (ferramentas, vehículos, outros).</p>
    <p>Análise de situacións reais e de accidentes (casos prácticos).</p>
    <h3>Código: CV20035</h3>
    <h3>Curso de incendios forestais: categoría de técnico/a en terra</h3>
    <p>1. Obxectivos. </p>
    <p>Dotar as persoas asistentes dos coñecementos e habilidades necesarios para desenvolver as funcións e competencias profesionais en materia de prevención e extinción de incendios forestais na categoría de técnico en terra.</p>
    <p>2. Destinatarios/as. </p>
    <p>Persoal laboral da Administración pública da Comunidade Autónoma, das entidades públicas instrumentais e das entidades locais na área de incendios forestais, así como todo aquel profesional e interesado/a na área de incendios forestais da Comunidade Autónoma de Galicia.</p>
    <p>Será requisito imprescindible contar con algún dos seguintes títulos: título de enxeñeiro técnico forestal ou equivalente, título de enxeñeiro de montes ou equivalente.</p>
    <p>3. Desenvolvemento. </p>
    <p>Modalidade: telepresenza.</p>
    <p>Duración: 23 h. </p>
    <p>Datas: </p>
    <p>– O curso realizarase na modalidade de telepresenza os días 16, 17, 18, 19 e 20 de novembro das 16.00 ás 20.30 horas.</p>
    <p>Prazas: 40.</p>
    <p>4. Contido. </p>
    <p>Plan de prevención e defensa contra incendios forestais de Galicia (Pladiga) e normativa de aplicación.</p>
    <p>Conceptos básicos do lume.</p>
    <p>O comportamento do lume. </p>
    <p>Traballos de prevención e extinción. </p>
    <p>Ferramentas e maquinaria. </p>
    <p>Medios aéreos de extinción.</p>
    <p>Comunicacións en incendios forestais. </p>
    <p>Organización, xestión e coordinación de persoal e medios dispoñibles.</p>
    <p>Xestión de equipos de traballo.</p>
    <p>Conceptos básicos de primeiros auxilios.</p>
    <p>Protocolos básicos de seguridade. </p>
    <p>Prevención de riscos laborais: EPI’s/riscos (ferramentas, vehículos, outros).</p>
    <p>Análise de situacións reais e de accidentes (casos prácticos).</p>
    <h3>Código: CV20036</h3>
    <h3>Curso de incendios forestais: categoría de técnico/a de brigada helitransportada</h3>
    <p>1. Obxectivos. </p>
    <p>Dotar as persoas asistentes dos coñecementos e habilidades necesarios para desenvolver as funcións e competencias profesionais en materia de prevención e extinción de incendios forestais na categoría de técnico/a de brigada helitransportada.</p>
    <p>2. Destinatarios/as. </p>
    <p>Persoal laboral da Administración pública da Comunidade Autónoma, das entidades públicas instrumentais e das entidades locais na área de incendios forestais, así como todo aquel profesional e interesado/a na área de incendios forestais da Comunidade Autónoma de Galicia.</p>
    <p>Será requisito imprescindible contar con algún dos seguintes títulos: título de enxeñeiro técnico forestal ou equivalente, título de enxeñeiro de montes ou equivalente.</p>
    <p>3. Desenvolvemento. </p>
    <p>Modalidade: telepresenza.</p>
    <p>Duración: 23 h. </p>
    <p>Datas: </p>
    <p>– O curso realizarase na modalidade de telepresenza os días 23, 24, 25, 26 e 27 de novembro das 16.00 ás 20.30 horas.</p>
    <p>Prazas: 40.</p>
    <p>4. Contido. </p>
    <p>Plan de prevención e defensa contra incendios forestais de Galicia (Pladiga) e normativa de aplicación.</p>
    <p>Conceptos básicos do lume. </p>
    <p>O comportamento do lume. </p>
    <p>Traballos de prevención e extinción. </p>
    <p>Dispositivos e medios de extinción. </p>
    <p>Medios aéreos: tipos e coordinación de operacións.</p>
    <p>Manual de operacións de medios aéreos. </p>
    <p>Comunicacións. </p>
    <p>A base de helicópteros e a súa organización. </p>
    <p>A brigada e as súas funcións.</p>
    <p>Xestión de equipos de traballo. </p>
    <p>Conceptos básicos de primeiros auxilios. </p>
    <p>Protocolos básicos de seguridade. </p>
    <p>Planificación da seguridade e prevención de riscos laborais. </p>
    <p>Análise de situacións reais e de accidentes (casos prácticos).</p>

