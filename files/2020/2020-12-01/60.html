---
date: '2020-12-01'
id: L176-131120-0001
page: 47558
number: 242
agency: Concello de San Sadurniño
section: VI. Anuncios. b) Administración local.
title: ANUNCIO de requirimento de xestión da biomasa vexetal e retirada de árbores.
range: Anuncio
url: >-
  https://www.xunta.gal/dog/Publicados/2020/20201201/AnuncioL176-131120-0001_gl.html
---
<p>O artigo 21 da Lei 3/2007, do 9 de abril, de prevención e defensa contra os incendios forestais de Galicia, sinala a obriga das persoas responsables (consonte o artigo 21.ter) de xestionar a biomasa vexetal nunha franxa de 50 metros no caso de redes de faixas secundarias. Neste sentido, a disposición adicional terceira determina as especies para os efectos de xestión da biomasa vexetal e ordenación das repoboacións forestais. </p>
    <p>O artigo 22.3 da Lei 3/2007, do 9 de abril, de prevención e defensa contra os incendios forestais de Galicia así como o punto 8 da Instrución 1/2018, do 26 de abril, relativa ás actuacións administrativas en materia de cumprimento das obrigas de xestión da biomasa vexetal e retirada de especias arbóreas, sinalan que «cando non puidese determinar a identidade da persoa responsable da xestión da biomasa vexetal e retirada de especies arbóreas prohibidas ou resultase infrutuosa a notificación da comunicación, a mesma efectuarase mediante un anuncio no <em>Boletín Oficial del Estado</em> e no <em>Diario Oficial de Galicia</em>, no cal se incluirán os datos catastrais da parcela. Nestes supostos o prazo para o cumprimento computarase desde a publicación do anuncio no <em>Boletín Oficial del Estado</em>».</p>
    <p>Instruídos os correspondentes procedementos de acordo co previsto na normativa aplicable, non foi posible a práctica da notificación aos titulares das referencias catastrais que se relacionan na táboa por causas non imputables a esta administración. En consecuencia, por medio deste anuncio comunícaselles a súa obriga de xestión da biomasa e/ou retirada das especies arbóreas prohibidas (sinaladas na disposición adicional terceira da Lei 3/2007, do 9 de abril), para o cal son requiridas, concedéndolles un prazo máximo de quince (15) días naturais desde a publicación no <em>Boletín Oficial del Estado</em> do anuncio preceptivo para que leven a cabo as actuacións necesarias para o cumprimento das súas obrigas.</p>
    <table>
     <thead>
      <tr>
       <td>Expediente</td>
       <td>Referencia catastral</td>
       <td>Propietario/a</td>
      </tr>
     </thead>
     <tbody>
      <tr>
       <td>XB2/2020</td>
       <td>4302204NJ7240S0001FW</td>
       <td>Ricardo Fernández</td>
      </tr>
      <tr>
       <td>XB3/2020</td>
       <td>15077A033006020000UA</td>
       <td>Hdos. Amable Alvariño Fontao</td>
      </tr>
      <tr>
       <td>XB36/2020</td>
       <td>4304205NJ72450001PW</td>
       <td>Hdos. Josefa Fernández Díaz</td>
      </tr>
      <tr>
       <td>XB7/2020</td>
       <td>5313709NJ7251S0001JM</td>
       <td>Hdos. María Castro Pazos</td>
      </tr>
     </tbody>
    </table>
    <p>San Sadurniño, 13 de novembro de 2020</p>
    <footer><p>Secundino García Casal<br>Alcalde</p></footer>

