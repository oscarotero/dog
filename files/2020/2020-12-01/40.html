---
date: '2020-12-01'
id: G0532-091020-0002
page: 47519
number: 242
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 7 de outubro de 2020, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada outorgada a
  Explotaciones Guntimil, S.L. para unha explotación avícola de engorde de polos
  situada no lugar de Guntimil, no Concello de Xinzo de Limia (Ourense)
  (expediente 2019-IPPC-M-94).
range: Anuncio
url: >-
  https://www.xunta.gal/dog/Publicados/2020/20201201/AnuncioG0532-091020-0002_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31 de decembro), regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19 de outubro), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, do 18 de outubro, sométese a información pública, durante un período de vinte (20) días hábiles contados a partir do día seguinte ao da publicación deste anuncio no <em>Diario Oficial de Galicia</em>, o documento titulado:</p>
    <p>Revisión da autorización ambiental integrada.</p>
    <p>Explotación avícola de produción, no lugar de Guntimil, concello de Xinzo de Limia (Ourense).</p>
    <p>Para que calquera persoa interesada poida consultalo e, de ser o caso, presentar dentro do citado prazo as alegacións, suxestións ou observacións que considere convenientes. </p>
    <p>Os documentos estarán á disposición dos administrados nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). </p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 7 de outubro de 2020</p>
    <footer><p>María Sagrario Pérez Castellanos<br>Directora xeral de Calidade Ambiental, <br>Sostibilidade e Cambio Climático</p></footer>
    <h2>ANEXO </h2>
    <p>Expediente: 2019-IPPC-M-94.</p>
    <p>Núm. da autorización ambiental integrada: 2013-IPPC-67-268.</p>
    <p>Categoría principal da actividade: anexo I, categoría 9.3.a) do Real decreto lexislativo 1/2016, do 16 de decembro.</p>
    <p>Titular: Explotaciones Guntimil, S.L.</p>
    <p>NIF: B32382533.</p>
    <p>Localización da instalación: lugar Guntimil, s/n, 32635 Xinzo de Limia (Ourense). Referencia catastral da parcela: 32033A504012090000BH.</p>
    <p>Actividade principal: explotación avícola de engorde de polos.</p>
    <p>Descrición: a explotación está formada por 3 naves con capacidade para 98.832 prazas para polos broiler.</p>
    <p>Os ciclos de produción comezan en cada nave coa entrada de poliños dun día de idade procedentes de salas de incubación e terminan uns sesenta (60) días despois cando os polos acadan un peso medio de 2,5 kg e son trasladados ao matadoiro. Ao final de cada ciclo, procédese á limpeza e desinfección das instalacións tras o cal a explotación permanece pechada durante quince (15) días ata que se introduza un novo lote de aves.</p>
    <p>A totalidade do esterco producido na explotación é valorizado en parcelas agrícolas. A explotación conta cunha esterqueira impermeable de formigón armado e cuberta por medio dunha chapa grecada de aceiro galvanizado lacado sobre estrutura de aceiro laminado.</p>
    <p>Verteduras: as augas de limpeza das naves non son recollidas, senón que se deixan evaporar sobre a soleira das naves. As augas residuais xeradas nos aseos e vestiarios das naves 1 e 2 son conducidas a unha fosa séptica, con arqueta de entrada, arqueta de saída e pozo filtrante. As augas residuais xeradas no aseo da nave 3 serán recollidas e almacenadas nun depósito estanco e enviadas a xestor autorizado.</p>

