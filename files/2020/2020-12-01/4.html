---
date: '2020-12-01'
id: G0599-251120-0005
page: 47346
number: 242
agency: Consellería de Emprego e Igualdade
section: II. Autoridades e persoal. b) Nomeamentos.
title: >-
  ORDE do 16 de novembro de 2020 pola que se procede ao cesamento e nomeamento
  de membros do Consello Galego de Cooperativas.
range: Orde
url: >-
  https://www.xunta.gal/dog/Publicados/2020/20201201/AnuncioG0599-251120-0005_gl.html
---
<p>O Decreto 25/2001, do 18 de xaneiro, polo que se regula a organización e o funcionamento do Consello Galego de Cooperativas, en desenvolvemento das previsións contidas na súa norma de creación, a Lei 5/1998, do 18 de decembro, de cooperativas de Galicia, regula no seu artigo 4 a composición do Consello; no artigo 5, o procedemento de nomeamento e cesamento dos seus membros, e no artigo 6, a duración do mandato e substitucións.</p>
    <p>Os actuais membros do Consello Galego de Cooperativas foron nomeados pola Orde do 16 de outubro de 2017 pola que se procede ao nomeamento de membros do Consello Galego de Cooperativas, e polas ordes do 27 de xuño de 2018, do 4 de setembro de 2018, do 7 de novembro de 2019 e do 2 de marzo de 2020 polas que se procede ao cesamento e nomeamento de membros do Consello Galego de Cooperativas.</p>
    <p>Os cambios de adscrición producidos na Consellería de Emprego e Igualdade e na Consellería de Cultura, Educación e Universidade fan necesario substituír as persoas titulares representantes das ditas consellerías.</p>
    <p>En consecuencia, en virtude das facultades que me confire o artigo 38 da Lei 1/1983, do 22 de febreiro, reguladora da Xunta de Galicia e da súa Presidencia, e o artigo 5 do Decreto 25/2001, do 18 de xaneiro, polo que se regulan a organización e o funcionamento do Consello Galego de Cooperativas,</p>
    <h2>RESOLVO:</h2>
    <p>Primeiro</p>
    <p>Que cese Pablo Casal Espido como vogal titular en representación da Consellería de Emprego e Igualdade e José Manuel Pinal Rodríguez como vogal titular en representación da Consellería de Cultura, Educación e Universidade.</p>
    <p>Segundo</p>
    <p>Nomear a José Ramón Pardo Cabarcos como vogal titular en representación da Consellería de Emprego e Igualdade e a José Luis Mira Lema como vogal titular en representación da Consellería de Cultura, Educación e Universidade.</p>
    <p>Contra esta orde poderase interpor, potestativamente, recurso de reposición ante a conselleira de Emprego e Igualdade no prazo dun (1) mes contado desde o día seguinte ao da súa publicación, de conformidade co establecido no artigo 123 da Lei 39/2015, do 1 de outubro, do procedemento administrativo común das administracións públicas, ou interpor directamente recurso contencioso-administrativo ante o Tribunal Superior de Xustiza de Galicia, no prazo de dous (2) meses, contados desde o día seguinte ao da súa publicación, de conformidade co establecido no artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 16 de novembro de 2020</p>
    <footer><p>Mª Jesús Lorenzana Somoza<br>Conselleira de Emprego e Igualdade</p></footer>

