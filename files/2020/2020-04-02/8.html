---
date: '2020-04-02'
id: G2345-120320-0001
page: 17760
number: 65
agency: Xulgado do Social número 2 da Coruña
section: V. Administración de xustiza.
title: EDICTO (PO 88/2018).
range: Edicto
url: >-
  https://www.xunta.gal/dog/Publicados/2020/20200402/AnuncioG2345-120320-0001_gl.html
---
<p>Eu, Paloma Recalde Álvarez, letrada da Administración de xustiza do Xulgado do Social número 2 da Coruña, fago saber que no procedemento sobre ordinario 88/2018 deste xulgado do social, seguido contra a empresa Taberna El Gallinero, S.L.U., sobre ordinario, se ditou sentenza, cuxa parte dispositiva se xunta:</p>
    <p>«Resolvo</p>
    <p>Que estimando a demanda interposta por María Flor Gómez Rodríguez contra a empresa Taberna El Gallinero, S.L.U. e o Fogasa, condénase a empresa a aboar á demandante a cantidade de tres mil cento oitenta euros e corenta e nove céntimos (3.180,49 €) incrementada co xuro por mora do 10 % só no importe correspondente aos conceptos de natureza salarial (3.055,32 € do total reclamado). </p>
    <p>Así mesmo, absólvese o Fondo de Garantía Salarial, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíquese esta resolución ás partes e fágaselles saber que esta non é firme, e fronte a ela cabe formular recurso de suplicación ante o Tribunal Superior de Xustiza que deberá ser anunciado por comparecencia, ou mediante escrito presentado na oficina xudicial dentro dos cinco días seguintes á notificación desta sentenza, ou por simple manifestación no momento en que se l practique a notificación. Advírtase igualmente ao recorrente que non sexa traballador ou beneficiario do réxime público de Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta aberta no Banco Santander a nome desta oficina xudicial; en caso de ter sido condenado en sentenza ao pagamento dalgunha cantidade, deberá consignar na conta de depósitos e consignacións a cantidade obxecto de condena, ou formalizar aval bancario a primeiro requirimento indefinido pola dita cantidade en que se faga constar a responsabilidade solidaria do avalista, incorporándoos a esta oficina xudicial co anuncio de recurso. </p>
    <p>En todo caso, o recorrente deberá designar letrado ou graduado social para a tramitación do recurso, ao momento de anuncialo. </p>
    <p>Así, por esta sentenza, pronúncioo, mándoo e asínoo».</p>
    <p>E para que sirva de notificación en legal forma a Taberna El Gallinero, S.L.U., en ignorado paradoiro, expido a presente notificación para a súa inserción no <em>Diario Oficial de Galicia</em>.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 12 de marzo de 2020</p>
    <footer><p>A letrada da Administración de xustiza</p></footer>

