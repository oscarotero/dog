---
date: '2020-04-02'
id: G0424-120320-0001
page: 17769
number: 65
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 10 de marzo de 2020, da Xefatura Territorial da Coruña, pola que
  se concede a autorización administrativa previa, de construción e declaración
  de utilidade pública, en concreto, dunha instalación de distribución eléctrica
  no concello de Arteixo (expediente IN407A 2015/297-1 novo).
range: Resolución
url: >-
  https://www.xunta.gal/dog/Publicados/2020/20200402/AnuncioG0424-120320-0001_gl.html
---
<p>Expediente: IN407A 2015/297-1 novo.</p>
    <p>Promotor: UFD Distribución Electricidad, S.A.</p>
    <p>Instalación: recuamento da LMT, CT e RBT Uxes pobación e anexo 1.</p>
    <p>Concello: Arteixo.</p>
    <p>Feitos:</p>
    <p>1. Con data do 28 de marzo de 2017, a empresa promotora solicitou a autorización administrativa previa, a autorización administrativa de construción e a declaración de utilidade pública do proxecto de execución: recuamento da LMT, CT e RBT Uxes poboación. </p>
    <p>O 21 de maio de 2019, a dita empresa solicitou a autorización administrativa previa, a autorización administrativa de construción e a declaración de utilidade pública da dita instalación de distribución eléctrica referente ao anexo 1.</p>
    <p>2. O proxecto someteuse ao trámite de información pública mediante resolución publicada nos seguintes medios:</p>
    <p>– Acordo de información pública: 15 de xullo de 2019.</p>
    <p>– DOG: 13 de agosto de 2019.</p>
    <p>– BOP: 29 de xullo de 2019.</p>
    <p>– Xornal <em>La Voz de Galicia</em>: 1 de agosto de 2019.</p>
    <p>– Taboleiro de anuncios do concello: segundo certificado municipal da secretaria xeral do Concello de Arteixo de 28 de agosto de 2019.</p>
    <p>3. Durante o período en que se someteu ao trámite de información pública José Luís Rama Rodríguez achegou alegacións. Destas alegacións déuselles traslado á empresa promotora, que respondeu en defensa dos seus intereses.</p>
    <p>4. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectadas. A empresa promotora manifestou a súa conformidade cos condicionados establecidos de Augas de Galicia-Zona Hidrográfica Galicia Norte da Xefatura Territorial da Consellería de Infraestruturas e Mobilidade da Coruña, do Servizo de Xestión Cultural da Xefatura Territorial da Consellería de Cultura e Turismo da Coruña, da Deputación Provincial da Coruña e do Concello de Arteixo. </p>
    <p>5. Os servizos técnicos da xefatura territorial emitiron informe favorable sobre a solicitude de autorización.</p>
    <p>Consideracións legais e técnicas:</p>
    <p>1. Lexislación de aplicación:</p>
    <p>– Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>– Lei 40/2015, do 1 de outubro, de réxime xurídico do sector público (BOE núm. 236, do 2 de outubro).</p>
    <p>– Lei 24/2013, do 26 de decembro, do sector eléctrico (BOE núm. 310, do 27 de decembro).</p>
    <p>– Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica (BOE núm. 310, do 27 de decembro).</p>
    <p>– Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en instalación eléctricas de alta tensión e as súas instrucións técnicas complementarias ITC-LAT 01 a 09 (BOE núm. 68, do 19 de marzo).</p>
    <p>– Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalación eléctricas de alta tensión e as súas instrucións técnicas complementarias ITC-RAT 01 a 23 (BOE núm. 139, do 9 de xuño).</p>
    <p>– Real decreto 842/2002, do 2 de agosto, polo que se aproba o Regulamento electrotécnico para baixa tensión (BOE núm. 224, do 18 de setembro).</p>
    <p>– Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma de Galicia en materia de industria, enerxía e minas (BOE núm. 246, do 14 de outubro).</p>
    <p>– Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG núm. 22, do 1 de febreiro).</p>
    <p>– Decreto 146/2016, do 13 de novembro, polo que se establece a estrutura orgánica da Xunta de Galicia (DOG núm. 217, do 14 de novembro).</p>
    <p>– Decreto 135/2017, do 28 de decembro, polo que se establece a estrutura orgánica da Consellería de Economía, Emprego e Industria (DOG núm. 18, do 25 de decembro).</p>
    <p>– Lei do 16 de decembro de 1954, sobre expropiación forzosa (BOE núm. 351, do 17 de decembro).</p>
    <p>– Decreto do 26 de abril de 1957, polo que se aproba o regulamento da Lei de expropiación forzosa (BOE núm. 160, do 20 de xuño).</p>
    <p>2. Características técnicas:</p>
    <p>– Desmantelamento da liña eléctrica de media tensión aérea GRN-704 entre os apoios números 27 e 47 a 15 kV cunha lonxitude de 1,879 km coa orixe no apoio número 27 existente da LMT GRN-704 condutores tipo LA-30 mm2 e tipo LA-56 e remate no apoio número 47 existente da LMT GRN-704. Retirada do CT Uxes poboación actual.</p>
    <p>– Liña eléctrica de media tensión soterrada ao CT Uxes poboación (proxectado) (actuación núm. 1) a 15 kV cunha lonxitude de 0,010 km coa orixe e remate en empalmes proxectados na LMTS GRN-704 no treito entre o CT Breogán III (expediente 282/00) e o CS Souto (15CWB0) condutor tipo RHZ1-2OL-12/20 kV-1x240 AI unha vez entra e saia do novo CT Uxes poboación (proxectado).</p>
    <p>– Liña eléctrica de media tensión soterrada ao CS Uxes (proxectado) (actuación núm. 2) a 15 kV cunha lonxitude de 0,068 km coa orixe e remate en empalmes proxectados na LMTS GRN-704 no treito entre o CT Breogán III (expediente 282/00) e o CS Souto (15CWB0) condutor tipo RHZ1-2OL-12/20 kV-1x40 AI unha vez entra e saia do novo CS Uxes (proxectado).</p>
    <p>– Liña eléctrica de media tensión soterrada a CCTT Uxes estación e Uxes urbanización (actuación núm. 3) a 15 kV cunha lonxitude de 0,251 km coa orixe no novo CS Uxes (proxectado) condutor tipo RHZ1-2OL-12/20 kV-1x240 AI e remate no paso aéreo-soterrado proxectado a realizar no apoio de formigón núm.: 48 existente da LMT GRN-704 (expediente 27.385) no treito entre o CT Uxes estación (expediente 27.385) e o CT Uxes urbanización (expediente: 272/99).</p>
    <p>– Novo centro de transformación prefabricado Uxes poboación, cunha potencia de 250 kVA e unha relación de transformación de 15.000/400-230 V.</p>
    <p>– Novo centro de seccionamento Uxes poboación 3L telecontrolado GSM/GPRS/FO con envolvente de formigón manobra exterior.</p>
    <p>3. Na visita de campo realizada para examinar o lugar da instalación non se apreciou, nos predios sometidos a expropiación, ningunha das limitacións á constitución da servidume sinaladas no artigo 58.a) da Lei 24/2013, do 26 de decembro, do sector eléctrico.</p>
    <p>4 Respecto das alegacións formuladas por José Luís Rama Rodríguez (parcela número 247-polígono 76) solicita que non se autorice o treito de liña que vai paralelo á súa propiedade e que se barallen outras alternativas alegando, coma se reflicte no seu escrito de 6 de xullo de 2017, o seguinte:</p>
    <p>– Que vai impedir a execución material dunha futura resolución ao seu favor nunha demanda interposta contra ADIF.</p>
    <p>– Que existen outras parcelas en que se podería situar o CS proxectado.</p>
    <p>Na súa resposta, UFD Distribución Electricidad, S.A. declara que:</p>
    <p>– Tramitou o permiso de paso do treito en conflito co titular do terreo que é ADIF, o cal amosou a súa conformidade solicitando o cumprimento dunhas determinadas condicións que teñen pensado cumprir.</p>
    <p>– Segundo o sinalado no Real decreto 223/2008, «as liñas eléctricas estudaranse seguindo a traza que considere máis conveniente ao autor do proxecto, no seu intento de acadar a solución máis óptima para o conxunto da instalación, axustándose en todo caso ás prescricións que nesta instrución se establecen».</p>
    <p>Con relación ás alegacións achegadas relativas ao cumprimento regulamentario das instalacións electromecánicas e eléctricas proxectadas e a afectación correspondente na declaración de utilidade pública en concreto solicitada, e segundo as manifestacións de UFD Distribución Electricidad, S.A., infórmase que non procede atender a solicitude realizada por José Luís Rama Rodríguez, por non definir técnica e economicamente a alternativa que propón de localización do CS para a súa valoración.</p>
    <p>5. No expediente consta un informe favorable dos servizos técnicos desta xefatura territorial.</p>
    <p>Consonte con todo o indicado, </p>
    <h2>RESOLVO:</h2>
    <p>1. Conceder a autorización administrativa previa, a autorización administrativa de construción e a declaración de utilidade pública, en concreto, da dita instalación de distribución eléctrica.</p>
    <p>2. A instalación executarase no prazo dun ano, contado a partir da data de ocupación dos terreos.</p>
    <p>A declaración de utilidade pública leva implícita a necesidade de ocupación dos bens e de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa.</p>
    <p>3. Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>– As declaracións de conformidade relativas ao material ou equipamento e as certificacións ou homologacións, se procede.</p>
    <p>– Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas para a montaxe da instalación e posta a punto.</p>
    <p>4. Esta autorización outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao medio ambiente.</p>
    <p>Contra esta resolución, que non é definitiva en vía administrativa, poderá interporse recurso de alzada ante o conselleiro de Economía, Emprego e Industria, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que considere pertinente.</p>
    <p>Mediante este documento notifícaselle á empresa promotora esta resolución, segundo o esixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 10 de marzo do 2020</p>
    <footer><p>Isidoro Martínez Arca<br>Xefe territorial da Coruña</p></footer>

