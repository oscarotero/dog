---
date: '2020-07-27'
id: G0256-220720-0002
page: 29579
number: 149
agency: Axencia Turismo de Galicia
section: III. Outras disposicións.
title: >-
  EXTRACTO da Resolución de 22 de xullo de 2020 pola que se establece o
  procedemento de concesión da tarxeta Bono turístico #QuedamosenGalicia (código
  de procedemento TU985B).
range: Resolución
url: >-
  https://www.xunta.gal/dog/Publicados/2020/20200727/AnuncioG0256-220720-0002_gl.html
---
<p>BDNS (Identif.): 516819.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións:</p>
    <p>(http://pap.minhap.gob.es/bdnstrans/index).</p>
    <p>Primeiro. <em>Persoas beneficiarias </em></p>
    <p>1. Poderán ser persoas beneficiarias deste bono aquelas persoas empregadas públicas, tanto persoal funcionario, estatutario ou persoal laboral, fixo ou temporal, que se atopen nalgún dos seguintes supostos:</p>
    <p>a) Todo o persoal do Sistema público de saúde de Galicia, tanto dependente da Consellería de Sanidade como do Servizo Galego de Saúde e das entidades públicas dependentes deste organismo.</p>
    <p>b) Persoal empregado público destinado nos centros residencias de maiores, discapacidade e menores, calquera que sexa a súa categoría laboral.</p>
    <p>2. Serán requisitos necesarios para a concesión desta axuda:</p>
    <p>a) Que a persoa solicitante teña a condición de empregado publico das categorías establecidas no número anterior.</p>
    <p>b) Que a persoa solicitante estivese prestando servizos dentro do período comprendido entre o 15 de marzo e o 15 de xuño de 2020. </p>
    <p>Segundo. <em>Obxecto, contía e réxime das subvencións</em></p>
    <p>Esta resolución ten por obxecto establecer as condicións polas que se rexerá a concesión do Bono turístico #QuedamosenGalicia, que se fará efectivo a través dunha tarxeta prepagamento que se cargará dunha soa vez cun total de 250 €, para a súa utilización nos establecementos e/ou para as prestacións turísticas ofertadas polas empresas adheridas ao programa Bono turístico e que se atopan publicadas na web da Axencia turismo de Galicia no portal promocional de Turismo de Galicia, https://www.turismo.gal/QuedamosenGalicia (código de procedemento TU985B).</p>
    <p>O procedemento de concesión do Bono turístico é de outorgamento de subvencións en concorrencia non competititiva, ao abeiro do disposto no artigo 19.2 da Lei 9/2007, do 13 de xuño, de subvencións de Galicia, atendendo á orde de presentación de solicitudes ata o esgotamento do crédito previsto na presente resolución.</p>
    <p>Terceiro. <em>Bases reguladoras</em></p>
    <p>Resolución do 22 de xullo de 2020 pola que se establece o procedemento de concesión da tarxeta Bono turístico #QuedamosenGalicia (código de procedemento TU985B).</p>
    <p>Cuarto. <em>Financiamento das actividades subvencionadas</em></p>
    <p>O crédito necesario para cargar as tarxetas financiarase con cargo á aplicación orzamentaria 11.A2.761A.480.0, código de proxecto 2015 00006, polo importe total máximo de 5.000.000 €.</p>
    <p>Quinto. <em>Prazo de presentación de solicitudes </em></p>
    <p>O prazo para a presentación de solicitudes estará aberto a partir do día seguinte ao da publicación desta resolución ata o dia 30 de novembro de 2020 (incluído).</p>
    <p>Santiago de Compostela, 22 de xullo de 2020</p>
    <footer><p>O/a director/a da Axencia Turismo de Galicia<br>P.S. (Artigo 19.6 do Decreto 196/2012, do 27 setembro)<br>Mª Elena Barca Ramos<br>Xerente da Axencia Turismo de Galicia</p></footer>

