---
date: '2020-07-27'
id: G0424-070720-0004
page: 29629
number: 149
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 7 de xullo de 2020, da Xefatura Territorial da Coruña, pola que
  se concede a autorización administrativa previa e de construción dunha
  instalación de distribución eléctrica no concello de Valdoviño (expediente-e
  IN407A 2020/62-1).
range: Resolución
url: >-
  https://www.xunta.gal/dog/Publicados/2020/20200727/AnuncioG0424-070720-0004_gl.html
---
<p>Expediente-e: IN407A 2020/62-1.</p>
    <p>Promotora: UFD Distribución Electricidad, S.A.</p>
    <p>Denominación da instalación: adecuación do CT Robles (15CS57), no lugar do Barreiro.</p>
    <p>Concello: Valdoviño.</p>
    <p>Feitos:</p>
    <p>1. O 20 de marzo de 2020, a empresa promotora solicitou a autorización administrativa previa e a autorización administrativa de construción do proxecto de execución da dita instalación de distribución eléctrica.</p>
    <p>2. O proxecto non se someteu ao trámite de información pública, segundo o artigo 38 da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>3. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectadas, isto é, Servizo Provincial da AXI-Xefatura Territorial da Consellería de Infraestruturas e Mobilidade da Coruña; Concello de Valdoviño e Telefónica de España, S.A. A empresa promotora manifestou a súa conformidade cos condicionados establecidos pola AXI, polo Concello e Telefónica.</p>
    <p>4. Os servizos técnicos da xefatura territorial emitiron informe favorable sobre a dita solicitude. </p>
    <p>Consideracións legais e técnicas:</p>
    <p>1. A Lei 24/2013, do 26 de decembro, do sector eléctrico.</p>
    <p>2. O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>3. O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>4. O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>5. O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>6. A Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>7. As características técnicas da instalación son as que a seguir se describen:</p>
    <p>– Treito liña de media tensión aérea CRN708A entre os apoios D108 e 109 (actuación número 1) a 15 kV cunha lonxitude de 47 m, con orixe no apoio número D108 existente do dobre circuíto que forman as liñas CRN708A e CDR804, condutor tipo LA-110 mm2 Al e remate no apoio número 109 proxectado que se intercalará na LMT CRN708A.</p>
    <p>– Treito liña de media tensión aérea CRN708A entre os apoios 109 e 110 (actuación número 2) a 15 kV cunha lonxitude de 44 m, con orixe no apoio número 109 proxectado que se intercalará na LMT CRN708A, condutor tipo:LA-110 mm2 Al e remate no apoio número 110 existente da LMT CRN708A.</p>
    <p>– Treito liña de media tensión aérea CDR804 entre os apoios D108 e D105 (actuación número 3) a 15 kV cunha lonxitude de 47 m, con orixe no apoio número D108 existente do dobre circuíto que forman as liñas CRN708A e CDR804, condutor tipo LA-110 mm2 Al e remate no apoio D105 proxectado que se intercalará na LMT CDR804.</p>
    <p>– Treito liña de media tensión aérea DC.CDR804 entre os apoios D105 e D104 (actuación número 4) a 15 kV cunha lonxitude de 64 m, con orixe no apoio número D105 proxectado que se intercalará na LMT CDR804, condutor tipo LA-110 mm2 Al e remate no apoio número D104 existente da LMT CDR804.</p>
    <p>– Treito liña de media tensión soterrada CRN708A ao CT Robles (actuación número 1) a 15 kV cunha lonxitude de 44 m, con orixe no paso de aéreo a soterrado que se realizará no apoio número 109 proxectado que se intercalará na LMT CRN708A, condutor tipo RHZ1-2OL 12/20 kV 1×240 mm2 Al e remate no paso de soterrado a aéreo que se realizará no apoio número 109 proxectado que se intercalará na LMT CRN708A, logo de realizar entrada e saída no CT Robles que se reformará.</p>
    <p>– Treito liña de media tensión soterrada CDR804 ao CT Robles (actuación número 2) a 15 kV cunha lonxitude de 44 m, con orixe no paso de aéreo a soterrado que se realizará no apoio número D105 proxectado que se intercalará na LMT CDR804, condutor tipo RHZ1-2OL 12/20 kV 1×240 mm2 Al e remate no paso de soterrado a aéreo que se realizará no apoio número D105 proxectado que se intercalará na LMT CDR804, logo de realizar entrada e saída no CT Robles, que se reformará.</p>
    <p>– Desmantelamento de liñas e apoio existente.</p>
    <p>– Adecuación do CT Robles (expediente IN407A 2016/2602-1); proxéctase a substitución de toda a aparamenta existente por dous bloques de celas de media tensión telecontroladas, unha para a liña CRN708A que alimenta o centro, formado por un conxunto de celas 2L+1P e outro para a liña CDR804, que actualmente non entra no centro, formada por dúas celas de liña. Todas as celas serán compactas con corte en SF6 e as de liña telecontroladas.</p>
    <p>O orzamento da instalación, segundo o proxecto, é de 67.465,46 €.</p>
    <p>8. Aínda que a obra está xa executada, segundo a resposta da promotora ao requirimento desta xefatura territorial e ao non se tratar dunha actuación de emerxencia dado que non se reflicte nin no proxecto nin na solicitude, faise constar un informe favorable dos servizos técnicos desta xefatura territorial.</p>
    <p>De acordo con todo o indicado, </p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á dita instalación de distribución eléctrica.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no <em>Diario Oficial de Galicia</em>.</p>
    <p>3. Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>• As declaracións de conformidade relativas ao material ou equipamento, e as certificacións ou homologacións, se procede.</p>
    <p>• Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o conselleiro de Economía, Emprego e Industria, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que consideren pertinente.</p>
    <p>Mediante este documento notifícaselle á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 7 de xullo de 2020</p>
    <footer><p>Isidoro Martínez Arca<br>Xefe territorial da Coruña</p></footer>

