---
date: '2020-05-18'
id: G0427-280420-0003
page: 20475
number: 95
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 24 de abril de 2020 pola que se autoriza a transmisión mortis
  causa da concesión administrativa e da batea Juan XV.
range: Resolución
url: >-
  https://www.xunta.gal/dog/Publicados/2020/20200518/AnuncioG0427-280420-0003_gl.html
---
<p>Visto o expediente instruído para efectos de transmisión mortis causa da batea Juan XV e da concesión administrativa que a ampara, resulta:</p>
    <p>a) Antecedentes:</p>
    <p>Primeiro. O 2 de maio de 2012, María Elena Dieste Pérez, en representación da comunidade de herdeiros de José Mariño Vázquez, solicitou autorización para a transmisión das bateas C.M.C. IV e Juan XV, e tramitáronse os expedientes de transmisión mortis causa das concesións administrativas e das mencionadas bateas. En ausencia de testamento e para os efectos da identificación das persoas con dereitos hereditarios, a interesada achegou declaración de herdeiros ab intestato do causante.</p>
    <p>Segundo. Mediante a Orde do 28 de maio de 2012 (DOG número 143, do 27 de xullo) autorizouse a transmisión mortis causa das devanditas bateas e das concesións administrativas a favor de María Elena Dieste Pérez (***2032**), María de las Mercedes Mariño Dieste (***3667**) e José Mariño Dieste (***6682**).</p>
    <p>Terceiro. Mediante o Decreto 301/2019 do Xulgado de Primeira Instancia e Instrución número 3 de Ribeira, do 23 de setembro de 2019, relativo á liquidación da sociedade de gananciais e liquidación e división da herdanza 159/2013, acordouse adxudicar a José Mariño Dieste a batea Juan XV.</p>
    <p>Cuarto. Na escritura pública número 2012 de protocolización de operacións particionais aprobadas xudicialmente, formalizada o 18 de novembro de 2019 ante o notario de Boiro, José Prieto Luengo outorgouse a José Mariño Dieste a titularidade da batea Juan XV.</p>
    <p>Quinto. O 14 de xaneiro de 2020 José Mariño Dieste solicitou autorización para a transmisión mortis causa da concesión administrativa e da batea Juan XV.</p>
    <p>Sexto. O solicitante presenta toda a documentación requirida para a tramitación deste tipo de procedementos.</p>
    <p>Sétimo. Os informes do Servizo de Protección dos Recursos sobre as características da batea e da Dirección Xeral de Pesca, Acuicultura e Innovación Tecnolóxica sobre a tramitación do expediente son favorables.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente consonte a Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro), e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administracións públicas (BOE número 236, do 2 de outubro), coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Vistas as disposicións citadas, esta consellería resolve:</p>
    <p>Primeiro. Revogar e deixar sen efecto a Orde do 28 de maio de 2012 pola que se autoriza a transmisión mortis causa da concesión administrativa e da batea Juan XV.</p>
    <p>Segundo. Autorizar a transmisión mortis causa a favor de José Mariño Dieste (***6682**) da concesión administrativa e da batea que se indica a continuación:</p>
    <p>Identificación:</p>
    <p>Tipo: batea.</p>
    <p>Nome: Juan XV.</p>
    <p>Localización:</p>
    <p>Cuadrícula nº 38.</p>
    <p>Polígono: C.</p>
    <p>Distrito: Caramiñal (A Coruña).</p>
    <p>Especies autorizadas: mexillón (Mytilus galloprovincialis).</p>
    <p>Título habilitante: concesión administrativa.</p>
    <p>Orde de outorgamento: 25.9.1966. </p>
    <p>Remate da vixencia: 15.12.2029.</p>
    <p>Antigos titulares: Mª Elena Dieste Pérez (***2032**), José Mariño Dieste (***6682**) e María de las Mercedes Mariño Dieste (***3667**).</p>
    <p>Novo titular: José Mariño Dieste (***6682**).</p>
    <p>O novo titular da concesión queda subrogado nos dereitos e nas obrigas dos anteriores titulares.</p>
    <p>Contra a presente resolución, que esgota a vía administrativa, poderá interpoñerse recurso potestativo de reposición no prazo dun mes ante a conselleira do Mar, ou recurso contencioso-administrativo ante a xurisdición contencioso-administrativa no prazo de dous meses, que comezarán a contar en ambos casos desde o día seguinte ao da súa publicación, conforme os artigos 123 e 124 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Este prazo comezará a contar desde o día seguinte a aquel en que perda vixencia o Real decreto 463/2020, do 14 de marzo, polo que se declara o estado de alarma para a xestión da crise sanitaria ocasionada polo COVID-19, e, se é o caso, as súas prórrogas, contados en ambos casos desde o día seguinte ao da súa publicación.</p>
    <p>A Coruña, 24 de abril de 2020</p>
    <footer><p>A conselleira do Mar<br>P.D. (Orde do 8.9.2017)<br>O xefe territorial da Coruña<br>Por delegación de funcións por Resolución do 6.11.2019<br>Mª José Cancelo Baquero<br>Xefa do Servizo de Recursos Mariños</p></footer>

