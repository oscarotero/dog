---
date: '2020-10-02'
id: G1994-100920-0001
page: 38227
number: 200
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (RSU 5422/2019-PM).
range: Edicto
url: >-
  https://www.xunta.gal/dog/Publicados/2020/20201002/AnuncioG1994-100920-0001_gl.html
---
<p>Tipo e número de recurso: RSU. Recurso de suplicación 5422/2019-PM</p>
    <p>Xulgado de orixe/autos: PO. Procedemento ordinario 572/2017. Xulgado do Social número 1 de Pontevedra</p>
    <p>Recorrente: Elsa Seoane Martínez</p>
    <p>Avogada: María Elisa Otero Domínguez </p>
    <p>Recorridas: María Soledad Feteira Amoedo, Mantelnor Limpiezas, S.L. </p>
    <p>Avogada: Azucena Rey López </p>
    <p>Eu, M. Asunción Barrio Calle, letrada da Administración de xustiza da Sección Primeira desta Sala do Social do Tribunal Superior de Xustiza da Coruña, fago saber que no procedemento de recurso de suplicación 5422/2019 desta sección, seguido por instancia de Elsa Seoane Martínez contra a empresa María Soledad Feteira Amoedo e Mantelnor Limpiezas, S.L., sobre outros dereitos laborais, se ditou a resolución cuxa parte dispositiva é a seguinte:</p>
    <p>«Que, desestimando o recurso de suplicación interposto pola representación legal da traballadora Elsa Seoane Martínez, confirmamos a Sentenza do 13 de maio de 2019, ditada polo Xulgado do Social número 1 dos de Pontevedra, nestes autos 572/2017, sobre ampliación de xornada, pola que se desestimou a demanda fronte á demandada Mantelnor Limpiezas, S.L. e contra María de la Soledad Feteira Amoedo.</p>
    <p>Notifíqueselles esta resolución ás partes e á Fiscalía do Tribunal Superior de Xustiza de Galicia.</p>
    <p>Modo de impugnación. Fáiselles saber ás partes que contra esta sentenza cabe interpoñer recurso de casación para unificación de doutrina que se deberá preparar mediante escrito presentado ante esta sala dentro do improrrogable prazo de dez días hábiles inmediatos seguintes ao da data de notificación da sentenza. Se o recorrente non ten a condición de traballador ou beneficiario do réxime público da Seguridade Social, deberá efectuar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co número 1552 0000 37, seguida de catro díxitos correspondentes ao número do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 no canto do 37, ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo Observacións ou Concepto da transferencia os 16 díxitos que corresponden ao procedemento (1552 0000 80 ou 37 **** ++).</p>
    <p>Así o pronunciamos, mandamos e asinamos por esta nosa sentenza».</p>
    <p>Para que sirva de notificación en legal forma a María Soledad Feteira Amoedo, en ignorado paradoiro, expido este edicto para a súa inserción no Diario Oficial de Galicia.</p>
    <p>Advírteselle á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo no suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 9 de setembro de 2020</p>
    <footer><p>A letrada da Administración de xustiza </p></footer>

