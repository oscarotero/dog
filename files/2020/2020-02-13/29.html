---
date: '2020-02-13'
id: G0532-140120-0006
page: 10138
number: 30
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 26 de decembro de 2019, da Dirección Xeral de Calidade Ambiental e
  Cambio Climático, polo que se somete a información pública a documentación
  para a revisión da autorización ambiental integrada outorgada a Aviporto, S.L.
  para unha granxa de polos de ceba e planta de fabricación de fertilizante
  (expediente 2019-IPPC-M-55).
range: Anuncio
url: >-
  https://www.xunta.gal/dog/Publicados/2020/20200213/AnuncioG0532-140120-0006_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31 de decembro) regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19 de outubro), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013 sométese a información pública, durante un período de 20 días hábiles contados a partir do día seguinte ao da publicación deste anuncio no <em>Diario Oficial de Galicia</em>, o documento titulado:</p>
    <p>– Memoria. Revisión de autorización ambiental integrada AAI. Nº de rexistro AAI: 2004/0071_AIA/IPPC_22. Aviporto, S.L., decembro 2019</p>
    <p>Para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que xulgue convenientes. </p>
    <p>O documento estará á disposición dos administrados nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). </p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade»prevención e control de actividades»autorización ambiental integrada »proxectos en información pública).</p>
    <p>Santiago de Compostela, 26 de decembro de 2019</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO </h2>
    <p>Expediente: 2019-IPPC-M-55.</p>
    <p>Número da autorización ambiental integrada: 2004/0071_AIA/IPPC_022.</p>
    <p>Categoría principal da actividade: anexo I, categoría 9.3.a do Real decreto lexislativo 1/2016, do 16 de decembro.</p>
    <p>Titular: Aviporto, S.L.</p>
    <p>Enderezo da instalación: lugar de Toxibo, Gonzar, s/n, 27170 Portomarín, provincia de Lugo (polígono 40, parcela 74, agrupación 69+70).</p>
    <p>Actividade principal: a explotación constitúe un núcleo de 7 naves con capacidade para 196.338 prazas de polos de engorda e unha planta técnica para a fabricación de fertilizante con galiñaza propia e doutras granxas. </p>
    <p>Verteduras: para as augas fecais e residuais existe unha fosa séptica, previamente á infiltración ao terreo. Para as augas pluviais, cóntase cun sistema de recollida que as dirixe a unha balsa de decantación de sólidos en suspensión, previamente á incorporación ao terreo.</p>

