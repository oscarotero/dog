---
date: '2020-04-08'
id: G0532-110320-0005
page: 18095
number: 69
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 9 de marzo de 2020, da Dirección Xeral de Calidade Ambiental e
  Cambio Climático, polo que se somete á información pública a documentación
  para a revisión da autorización ambiental integrada outorgada a Granjas Zas,
  S.L. para unha explotación porcina de ceba, no concello de Palas de Rei (Lugo)
  (expediente 2019-IPPC-M-109).
range: Anuncio
url: >-
  https://www.xunta.gal/dog/Publicados/2020/20200408/AnuncioG0532-110320-0005_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31 de decembro), regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estad</em>o núm. 251, do 19 de outubro), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, sométese á información pública, durante un período de 20 días hábiles contados a partir do día seguinte ao da publicación deste anuncio no <em>Diario Oficial de Galicia</em>, o documento titulado:</p>
    <p>– Proxecto de revisión de autorización ambiental integrada de Granjas Zas, S.L. en Palas de Rei (Lugo).</p>
    <p>Para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que considere convenientes. </p>
    <p>O documento estará á disposición dos administrados nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro s/n, Santiago de Compostela). </p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada&gt;&gt;proxectos en información pública).</p>
    <p>Santiago de Compostela, 9 de marzo de 2020</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO</h2>
    <p>Expediente: 2019-IPPC-M-109.</p>
    <p>Núm. da autorización ambiental integrada: 2014-IPPC-25-307.</p>
    <p>Categoría principal da actividade: anexo I, categoría 9.3.b) do Real decreto lexislativo 1/2016, do 16 de decembro.</p>
    <p>Titular: Granjas Zas, S.L.</p>
    <p>NIF: B27490374.</p>
    <p>Enderezo social: lugar Ponteferreira s/n, 27206 Palas de Rei (Lugo).</p>
    <p>Localización da instalación: lugar Fontefría, parroquia Augas Santas, polígono 75, parcelas 173 e 166, 27205 Palas de Rei (Lugo).</p>
    <p>Actividade principal: explotación porcina de ceba.</p>
    <p>Descrición: a explotación constitúe un núcleo de oito naves (unha sen construír) con capacidade para 5.675 prazas para porcos de ceba de ata 100 kg de peso vivo e 1.043 prazas para leitóns de ata 20 kg de peso vivo. Ademais, a explotación dispón de tres fosas de xurro exteriores cubertas e está prevista a construción dunha esterqueira cuberta e a transformación dun almacén en esterqueira para almacenar a fase sólida do xurro, tras a instalación na explotación dun separador de fases sólido/líquido dos xurros.</p>
    <p>Na explotación entran leitóns de 60 días de idade, que serán cebados ata a súa venda con 100 kg de peso vivo. O ciclo repetirase 2,5 veces ao ano. Así mesmo, entran leitóns con 30 días de idade, que serán criados ata a súa venda con 20 kg de peso vivo, o ciclo repetirase 8 veces ao ano. A limpeza do interior das naves realízase tras cada crianza.</p>
    <p>Verteduras: as augas de lavado das instalacións son enviadas ás fosas de xurro da explotación para seren valorizadas xunto co xurro xerado en parcelas agrícolas. As augas pluviais incorpóranse directamente ao medio.</p>

