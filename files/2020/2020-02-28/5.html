---
date: '2020-02-28'
id: G0426-240220-0001
page: 13906
number: 40
agency: Consellería do Medio Rural
section: III. Outras disposicións.
title: >-
  ORDE do 24 de febreiro de 2020 pola que se modifica o prazo de presentación
  das solicitudes previsto na Orde do 30 de decembro de 2019 pola que se
  establecen as bases reguladoras das axudas para o apoio aos investimentos nas
  explotacións agrícolas, para a creación de empresas para as persoas
  agricultoras mozas, e para a creación de empresas para o desenvolvemento de
  pequenas explotacións, cofinanciadas co Fondo Europeo Agrícola de
  Desenvolvemento Rural (Feader) no marco do Programa de desenvolvemento rural
  (PDR) de Galicia 2014-2020, e se convocan para o ano 2020 (códigos de
  procedemento MR404A, MR405A e MR405B).
range: Orde
url: >-
  https://www.xunta.gal/dog/Publicados/2020/20200228/AnuncioG0426-240220-0001_gl.html
---
<p>A Orde do 30 de decembro de 2019 pola que se establecen as bases reguladoras das axudas para o apoio aos investimentos nas explotacións agrícolas, para a creación de empresas para as persoas agricultoras mozas, e para a creación de empresas para o desenvolvemento de pequenas explotacións, cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, establece no artigo 20 que o prazo de presentación de solicitudes finalizará o 28 de febreiro de 2020.</p>
    <p>E ante a petición de diferentes colectivos da necesidade de prolongar o dito prazo debido á complexidade da documentación necesaria para solicitar estas axudas, que pode impedir que os solicitantes poidan tramitar correctamente as oportunas solicitudes, cómpre ampliar o devandito prazo de solicitudes.</p>
    <p>En consecuencia, de conformidade co previsto no artigo 30.1.3 do Estatuto de autonomía de Galicia, e en uso das facultades que me confire a Lei 9/2007, do 13 de xuño, de subvencións de Galicia, e no uso das competencias atribuídas pola Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo 1. <em>Ampliación do prazo de solicitude da axuda</em></p>
    <p>Amplíase ata o 31 de marzo de 2020 (incluído) o prazo de presentación das solicitudes. </p>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o mesmo día da súa publicación no <em>Diario Oficial de Galicia.</em></p>
    <p>Santiago de Compostela, 24 de febreiro de 2020</p>
    <footer><p>José González Vázquez<br>Conselleiro do Medio Rural</p></footer>

