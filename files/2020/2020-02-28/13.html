---
date: '2020-02-28'
id: CA01-210220-0010
page: 13972
number: 40
agency: Consellería de Facenda
section: IV. Oposicións e concursos.
title: >-
  RESOLUCIÓN do 21 de febreiro de 2020, da Dirección Xeral da Función Pública,
  pola que se fai público o Acordo do 14 de febreiro de 2020 entre a Consellería
  de Facenda e a Consellería do Medio Rural polo que se encomendan a esta última
  determinados actos de xestión das listas de contratación temporal de persoal
  laboral dedicado ás tarefas de prevención e defensa contra incendios
  forestais.
range: Resolución
url: >-
  https://www.xunta.gal/dog/Publicados/2020/20200228/AnuncioCA01-210220-0010_gl.html
---
<p>As consellerías de Facenda e do Medio Rural asinaron o 14 de febreiro de 2020 un acordo para xestionar determinados actos de xestión das listas de contratación temporal de persoal laboral dedicado ás tarefas de prevención e defensa contra incendios forestais de Galicia.</p>
    <p>Para xeral coñecemento, disponse a súa publicación como anexo á presente resolución.</p>
    <p>Santiago de Compostela, 21 de febreiro de 2020</p>
    <footer><p>José María Barreiro Díaz<br>Director xeral da Función Pública</p></footer>
    <h2>ANEXO</h2>
    <h2>Acordo do 14 de febreiro de 2020 entre a Consellería de Facenda e a Consellería do Medio Rural polo que se encomendan a esta última determinados actos de xestión das listas de contratación temporal de persoal laboral dedicado ás <br>tarefas de prevención e defensa contra incendios forestais</h2>
    <p>Co obxecto de acadar unha maior eficacia na xestión do persoal temporal correspondente a determinadas categorías de persoal laboral dos servizos de prevención e defensa contra incendios forestais, estas consellerías, ao abeiro do disposto no artigo 11 da Lei 40/2015, do 1 de outubro, de réxime xurídico do sector público, e na disposición adicional primeira do Decreto 37/2006, do 2 de marzo, polo que se regula o nomeamento de persoal interino para o desempeño con carácter transitorio de prazas reservadas a funcionarios e a contratación temporal de persoal laboral da Xunta de Galicia, </p>
    <h2>Acordan:</h2>
    <p>Cláusula 1</p>
    <p>Encomendar á Consellería do Medio Rural determinados actos de xestión das listas de contratación temporal reguladas no Decreto 37/2006, do 2 de marzo, do persoal laboral da Xunta de Galicia dedicado ás tarefas de prevención e defensa contra incendios forestais.</p>
    <p>A encomenda abranguerá as seguintes actuacións e terá o alcance que en cada caso se sinala:</p>
    <p>a) A organización e realización da proba física a que deben someterse os distintos integrantes das listas. </p>
    <p>b) A realización dos chamamentos para a cobertura temporal dos distintos postos de traballo reservados ás categorías de persoal laboral dedicadas as tarefas de prevención e defensa contra incendios forestais. Para estes efectos utilizarase unha aplicación informática proporcionada pola Dirección Xeral da Función Pública cando este chamamento se realice desde a lista definitiva de admitidos.</p>
    <p>Cláusula 2</p>
    <p>A encomenda de xestión non supón a cesión da titularidade das competencias.</p>
    <p>Cláusula 3</p>
    <p>A encomenda terá un prazo de vixencia de dous anos a partir da súa publicación. Este prazo poderá ser prorrogado por igual período, por acordo expreso das partes que se publicará antes do remate do seu prazo de vixencia. </p>
    <p>Disposición derradeira</p>
    <p>Este acordo entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 14 de febreiro de 2020</p>
    <table>
     <tbody>
      <tr>
       <td><footer><p>Valeriano Martínez García<br>Conselleiro de Facenda</p></footer></td>
       <td><footer><p>José González Vázquez<br>Conselleiro do Medio Rural </p></footer></td>
      </tr>
     </tbody>
    </table>

