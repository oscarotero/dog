---
date: '2020-12-07'
id: C141-241120-0003
page: 48238
number: 246
agency: Portos de Galicia
section: VI. Anuncios. a) Administración autonómica.
title: >-
  CÉDULA do 23 de novembro de 2020 pola que se notifica o acordo de inicio de
  procedemento administrativo sancionador do expediente 13-17-20-01.
range: Cédula
url: >-
  https://www.xunta.gal/dog/Publicados/2020/20201207/AnuncioC141-241120-0003_gl.html
---
<p>De conformidade co disposto nos artigos 44 e 46 da Lei 39/2015, do procedemento administrativo común das administracións públicas (en diante, LPAC), notifícase ao denunciado cuxos datos persoais se mencionan no anexo, mediante a publicación no Boletín Oficial del Estado, o acordo de inicio do procedemento administrativo sancionador por presunta infracción do Real decreto lexislativo 2/2011, do 5 de setembro, polo que se aproba o texto refundido da Lei de portos do Estado e da mariña mercante, en relación co Regulamento de servizo e policía dos portos aprobado pola Orde ministerial do 12 de xuño de 1976, por non ser posible a notificación no domicilio.</p>
    <p>Así mesmo, este anuncio publicarase no Diario Oficial de Galicia, ben que a eficacia do acto notificado quedará supeditada á súa publicación no Boletín Oficial del Estado.</p>
    <p>O órgano competente para a resolución do expediente é o director do ente público, de acordo coa tipificación e coa contía da sanción, e en virtude do disposto no artigo 39.1.a) do Decreto 227/1995, do 20 de xullo, que aproba o Regulamento do ente público Portos de Galicia.</p>
    <p>De acordo co artigo 64.2.f) da LPAC, dispón dun prazo de quince (15) días contado desde o día seguinte ao da publicación do presente acordo para formular alegacións e, de ser o caso, propoñer proba ante o instrutor, concretando os medios de que se pretenda valer e citando o número de expediente.</p>
    <p>Así mesmo, e con anterioridade ao trámite de audiencia, poderanse formular alegacións e achegar os documentos que se consideren convenientes.</p>
    <p>De non efectuarse alegacións no prazo antes mencionado, este acordo, por aplicación do establecido no artigo 62.2.f) da LPAC, será considerado proposta de resolución. </p>
    <p>Se recoñece voluntariamente a súa responsabilidade, resolverase o procedemento coa imposición da sanción que proceda.</p>
    <p>Poderase pagar voluntariamente a multa cunha redución do 20 por cento sobre o importe da sanción proposta, mediante o ingreso en calquera oficina das entidades de depósito colaboradoras (Banco Sabadell/Gallego, Banco Pastor, Banesto, BBVA, BSCH e Abanca), utilizando o modelo de impreso que se facilitará nos servizos centrais de Portos de Galicia e presentándoo en calquera entidade bancaria; o pagamento reducido comporta a renuncia a formular alegacións, a terminación do procedemento sen necesidade de ditar resolución e a imposibilidade de interposición de recurso en vía administrativa. </p>
    <p>Por outra parte, dispón dun prazo máximo de 10 días contado desde a publicación do presente acordo para identificar o condutor do vehículo na data e na hora da denuncia, no caso de que non fose vostede, indicando o nome, apelidos e documento nacional de identidade, así como o domicilio para os efectos de notificacións. Responderá vostede persoalmente cando non sexa posible a dita notificación por algunha causa que lle sexa imputable e, igualmente, cando se oculte información ou a facilitada sexa falsa ou deliberadamente incorrecta.</p>
    <p>Santiago de Compostela, 23 de novembro de 2020</p>
    <footer><p>Roi Fernández Añón<br>Director xeral de Portos de Galicia</p></footer>
    <h2>ANEXO</h2>
    <table>
     <tbody>
      <tr>
       <td>Expediente
        Matrícula
        Denunciante</td>
       <td>DNI denunciado</td>
       <td>Feito denunciado
        Data-hora-porto</td>
       <td>Precepto&lt;br&gt;infrinxido</td>
       <td>Precepto sancionador</td>
       <td>Sanción proposta</td>
      </tr>
      <tr>
       <td>Sanc. 13-17-20-01
        7ª-BA-5-557-01
        Gardapeiraos</td>
       <td>31337916W</td>
       <td>Atracada sen autorización impedindo a atracada da embarcación autorizada.
        21.7.2020; 8.30 horas; 28.7.2020; 9.00 horas; Bueu&amp;nbsp;(Pontevedra)</td>
       <td>Art. 131.b) e p) da Lei 6/2017, de portos de Galicia (LPG) en relación co artigo&amp;nbsp;78.7 do Regulamento de servizo e policía aprobado pola OM do 12 de xuño de 1976</td>
       <td>Art. 137 da&amp;nbsp;LPG</td>
       <td>720 €</td>
      </tr>
     </tbody>
    </table>

