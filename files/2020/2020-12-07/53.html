---
date: '2020-12-07'
id: G0181-021220-0001
page: 48228
number: 246
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 1 de decembro de 2020, da Área de Planificación e Proxectos,
  pola que se fai pública a resolución pola que se declara finalizado o
  expediente de información pública do proxecto de construción do Plan de
  seguridade viaria de Galicia 2016-2020: mellora da seguridade viaria (MSV) na
  contorna de tramos de concentración de accidentes (TCA) na estrada PO-552,
  punto quilométrico 6+500 a 7+800, de clave PO/17/145.06, e se deixa sen efecto
  a súa tramitación.
range: Resolución
url: >-
  https://www.xunta.gal/dog/Publicados/2020/20201207/AnuncioG0181-021220-0001_gl.html
---
<p>O director da Axencia Galega de Infraestruturas, por delegación da conselleira de Infraestruturas e Mobilidade (Orde do 7 de setembro de 2017, Diario Oficial de Galicia do 20 de setembro de 2017), vistos os informes das administracións afectadas e as alegacións formuladas no trámite de información pública, ditou o 1 de decembro de 2020 a seguinte resolución:</p>
    <p>«Resolución pola que se declara finalizado o expediente de información pública do proxecto de construción do Plan de seguridade viaria de Galicia 2016-2020: mellora da seguridade viaria (MSV) na contorna de tramos de concentración de accidentes (TCA) na estrada PO-552, punto quilométrico 6+500 a 7+800, de clave PO/17/145.06, e se deixa sen efecto a súa tramitación.</p>
    <p>Antecedentes de feito:</p>
    <p>Primeiro. No DOG núm. 17, do 24 de xaneiro de 2018, publicouse o Anuncio do 9 de xaneiro de 2018 polo que se somete ao trámite de información pública a separata para información pública do proxecto de construción do Plan de seguridade viaria de Galicia 2016-2020: mellora da seguridade viaria (MSV) na contorna de tramos de concentración de accidentes (TCA) na estrada PO-552, punto quilométrico 6+500 a 7+800, de clave PO/17/145.06, así como a relación individual de bens, dereitos e propietarios afectados polo citado proxecto, para os efectos do previsto no artigo 56.1 do Regulamento da Lei de expropiación forzosa, aprobado polo Decreto de 26 de abril de 1957.</p>
    <p>Segundo. As administracións afectadas emitiron os correspondentes informes, e no trámite de información pública formularon alegacións as persoas interesadas. A todas elas déuselles resposta motivada, segundo figura no informe que consta no expediente, que lles foi notificado ás administracións ás cales se lles deu trámite de informe e aos particulares que presentaron alegacións.</p>
    <p>Fundamentos de dereito:</p>
    <p>Primeiro. A conselleira de Infraestruturas e Mobilidade é competente para resolver os expedientes de información pública en materia de estradas e informe das administracións afectadas, así como aprobar definitivamente os estudos informativos ou, de ser o caso, os anteproxectos ou proxectos que asuman a súa función segundo o previsto na Lei 8/2013, do 28 de xuño, de estradas de Galicia, de acordo co Decreto 26/2019, do 7 de marzo, polo que se establece a estrutura orgánica da Consellería de Infraestruturas e Mobilidade. Esta competencia atópase delegada na persoa titular da Dirección da Axencia Galega de Infraestruturas, segundo o artigo 8.1.b) da Orde do 7 de setembro de 2017 sobre delegación de competencias no secretario xeral técnico e noutros órganos e entidades públicas adscritos a esta consellería (DOG núm. 179, do 20 de setembro).</p>
    <p>Segundo. O artigo 21.4 da Lei 8/2013, do 28 de xuño, de estradas de Galicia, establece que, transcorridos os prazos dos trámites de información pública e informe das administracións afectadas e recibidas as alegacións e informes presentados, darase resposta motivada ás alegacións formuladas. O informe resultante poñerase á disposición das persoas interesadas e notificaráselles ás administracións ás cales se lles dese trámite de informe e aos particulares que presentasen alegacións. Finalmente, resolverase tamén sobre a aprobación do expediente de información pública.</p>
    <p>Logo de revisados os informes emitidos e as alegacións formuladas, e valoradas novamente as necesidades da contorna, así como a solicitude do Concello de Nigrán relativa á proposta dunha solución e mellora da seguridade viaria con menos incidencia na contorna, proponse o arquivamento do proxecto de construción do Plan de seguridade viaria de Galicia 2016-2020: mellora da seguridade viaria (MSV) na contorna de tramos de concentración de accidentes (TCA) na estrada PO-552, punto quilométrico 6+500 a 7+800, de clave PO/17/145.06, así como a redacción dun novo proxecto que, unha vez elaborado, será novamente sometido a información pública.</p>
    <p>Terceiro. O artigo 22.2 da citada Lei 8/2013, do 28 de xuño, establece que no caso de estudos ou proxectos sometidos aos trámites de información pública e informe das administracións afectadas, unha vez emitido o informe sobre as alegacións presentadas, o órgano competente da Administración promotora da actuación debe adoptar a correspondente resolución, que pode ser de aprobación definitiva de todo o ámbito do estudo ou proxecto, ou ben só dunha parte deste. A resolución tamén pode deixar sen efecto a tramitación do estudo ou proxecto ou parte deste, ou ben pode acordar a suspensión, total ou parcial, da súa tramitación.</p>
    <p>De acordo con todo o exposto,</p>
    <h2>RESOLVO:</h2>
    <p>1. Declarar finalizado o expediente de información pública do proxecto de construción do Plan de seguridade viaria de Galicia 2016-2020: mellora da seguridade viaria (MSV) na contorna de tramos de concentración de accidentes (TCA) na estrada PO-552, punto quilométrico 6+500 a 7+800, de clave PO/17/145.06, coas consideracións que se indican no fundamento de dereito segundo.</p>
    <p>2. Deixar sen efecto a tramitación do proxecto de construción do Plan de seguridade viaria de Galicia 2016-2020: mellora da seguridade viaria (MSV) na contorna de tramos de concentración de accidentes (TCA) na estrada PO-552, punto quilométrico 6+500 a 7+800, de clave PO/17/145.06. Procederase á redacción dun novo proxecto que, unha vez elaborado, será novamente sometido a información pública.</p>
    <p>Contra esta resolución, que pon fin á vía administrativa, as persoas interesadas poderán formular un recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da publicación desta resolución no Diario Oficial de Galicia, de conformidade co establecido nos artigos 10, 14 e 46.1 da Lei 29/1998, do 13 de xullo, reguladora da xurisdición contencioso-administrativa».</p>
    <p>O que se fai público para xeral coñecemento.</p>
    <p>Santiago de Compostela, 1 de decembro de 2020</p>
    <footer><p>Carlos Lefler Gullón<br>Xefe da Área de Planificación e Proxectos</p></footer>

