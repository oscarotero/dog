---
date: '2020-12-07'
id: G0599-301120-0002
page: 48156
number: 246
agency: Consellería de Emprego e Igualdade
section: III. Outras disposicións.
title: >-
  RESOLUCIÓN do 27 de novembro de 2020, da Dirección Xeral de Emprego, Traballo
  Autónomo e Economía Social, pola que se publica a reasignación dos créditos
  orzamentarios recollidos na Orde do 8 de agosto de 2019 pola que se establecen
  as bases reguladoras de axudas a centros especiais de emprego (CEE) co fin de
  promover a integración laboral das persoas con discapacidade, e se procede á
  súa convocatoria para as anualidades 2019-2020.
range: Resolución
url: >-
  https://www.xunta.gal/dog/Publicados/2020/20201207/AnuncioG0599-301120-0002_gl.html
---
<p>No DOG núm. 147, do 23 de xullo de 2020, publicouse a Orde do 9 de xullo de 2020 pola que se establecen as bases reguladoras de axudas a centros especiais de emprego (CEE) co fin de promover a integración laboral das persoas con discapacidade, e se procede á súa convocatoria para as anualidades 2020-2021 (códigos de procedemento TR341K, TR341E, TR341N e TR341M).</p>
    <p>Segundo o punto 2 do artigo 50 da Orde do 9 de xullo de 2020, de producirse remanentes de crédito na asignación inicial para o financiamento de cada programa, procederase á reasignación das contías sobrantes para atender as necesidades de crédito doutros programas. </p>
    <p>No programa I de subvencións ás unidades de apoio á actividade profesional (procedemento TR341K) e no programa III de axudas ao custo salarial das persoas con discapacidade nos centros especiais de emprego, non existe crédito suficiente na anualidade 2020 para atender a todas as solicitudes. Por outra parte, no programa II de axudas para a creación de postos de traballo estables, adaptación de postos e asistencia técnica nos centros especiais de emprego (procedementos TR341E e TR341N), unha vez revisados todos os expedientes compróbase que existe remanente de crédito que se pode reasignar a os outros programas.</p>
    <p>En consonancia co parágrafo anterior, o artigo 31 do Regulamento da Lei 9/2007, do 13 de xuño, de subvencións de Galicia, aprobado polo Decreto 11/2009, do 8 de xaneiro, establece que a alteración da distribución entre os créditos consignados non precisará de nova convocatoria, pero si das modificacións que procedan no expediente de gasto e da publicación nos mesmos medios que a convocatoria.</p>
    <p>Por todo o exposto e co fin de atender máis solicitudes dos programas de axudas I e III da Orde do 9 de xullo de 2020</p>
    <h2>RESOLVO:</h2>
    <p>Primeiro. Modificar o crédito destinado ás axudas convocadas pola Orde do 9 de xullo de 2020 pola que se establecen as bases reguladoras de axudas a centros especiais de emprego (CEE) co fin de promover a integración laboral das persoas con discapacidade, e se procede á súa convocatoria para as anualidades 2020-2021, redistribuíndo o crédito asignado en cada programa de axudas para a anualidade 2020 e sen variar o orzamento total consignado na convocatoria.</p>
    <table>
     <tbody>
      <tr>
       <td>Procedementos</td>
       <td>Programa de axudas</td>
       <td>Aplicacións</td>
       <td>Incremento</td>
       <td>Minoración</td>
      </tr>
      <tr>
       <td rowspan="3">TR341K</td>
       <td rowspan="2">Programa I</td>
       <td>09.40.324C.470.3</td>
       <td></td>
       <td></td>
      </tr>
      <tr>
       <td>09.40.324C.481.3</td>
       <td>5.000</td>
       <td></td>
      </tr>
      <tr>
       <td></td>
       <td>Total</td>
       <td>5.000</td>
       <td></td>
      </tr>
      <tr>
       <td rowspan="3">TR341E 
        TR341N</td>
       <td rowspan="2">Programa II</td>
       <td>09.40.324C.470.3</td>
       <td></td>
       <td>150.000</td>
      </tr>
      <tr>
       <td>09.40.324C.481.3</td>
       <td></td>
       <td>15.000</td>
      </tr>
      <tr>
       <td></td>
       <td>Total</td>
       <td></td>
       <td>165.000</td>
      </tr>
      <tr>
       <td rowspan="3">TR341M</td>
       <td rowspan="2">Programa III</td>
       <td>09.40.324C.470.4</td>
       <td>150.000</td>
       <td></td>
      </tr>
      <tr>
       <td>09.40.324C.481.4</td>
       <td>10.000</td>
       <td></td>
      </tr>
      <tr>
       <td></td>
       <td>Total</td>
       <td>160.000</td>
       <td></td>
      </tr>
      <tr>
       <td colspan="3"></td>
       <td>165.000</td>
       <td>165.000</td>
      </tr>
     </tbody>
    </table>
    <p>Segundo. Esta modificación, unha vez publicada no Diario Oficial de Galicia, non implicará apertura de prazo para presentar novas solicitudes.</p>
    <p>Santiago de Compostela, 27 de novembro de 2020</p>
    <footer><p>Covadonga Toca Carús<br>Directora xeral de Emprego, Traballo Autónomo e Economía Social</p></footer>

