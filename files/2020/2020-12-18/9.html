---
date: '2020-12-18'
id: G0425-111220-0004
page: 49765
number: 254
agency: Consellería de Política Social
section: III. Outras disposicións.
title: >-
  RESOLUCIÓN do 10 de decembro de 2020, da Dirección Xeral de Xuventude,
  Participación e Voluntariado, pola que se publican os requirimentos de emenda
  da documentación das xustificacións presentadas ao abeiro da Orde do 7 de
  xaneiro de 2020 pola que se regulan as bases das subvencións para entidades de
  acción voluntaria e entidades locais enmarcadas no programa Servizo de
  voluntariado xuvenil, e se procede á súa convocatoria para o ano 2020 (código
  de procedemento BS320A).
range: Resolución
url: >-
  https://www.xunta.gal/dog/Publicados/2020/20201218/AnuncioG0425-111220-0004_gl.html
---
<p>A Consellería de Política Social convocou, para o ano 2020, a través da Orde do 7 de xaneiro de 2020, as subvencións para entidades de acción voluntaria e entidades locais enmarcadas no programa Servizo de voluntariado xuvenil (DOG núm. 22, do 3 de febreiro).</p>
    <p>O artigo 17 da orde de convocatoria establece o prazo e a forma de presentación da xustificación das axudas concedidas. A data límite para a presentación da xustificación estableceuse para o día 8 de novembro de 2020. </p>
    <p>Así mesmo, nos números 2 e 3 do artigo 17 da orde determínase a documentación complementaria necesaria para a tramitación do procedemento para as entidades de acción voluntaria e para as entidades locais beneficiarias, respectivamente.</p>
    <p>Unha vez revisadas as xustificacións presentadas ao abeiro da dita orde de convocatoria polo órgano encargado da instrución, identificáronse aquelas que non reúnen a documentación necesaria, ben por non tela presentado ben por conter erros ou por non ser suficiente para a determinación do cumprimento das condicións impostas e da consecución dos obxectivos previstos no acto da concesión da subvención.</p>
    <p>O artigo 18 da dita orde indica que, transcorrido o prazo establecido de xustificación sen se ter presentado esta ante o órgano administrativo competente, este requirirá o beneficiario para que no prazo improrrogable de dez días a presente para os efectos previstos neste artigo. No dito artigo establece que a falta de presentación da xustificación no dito prazo comportará a perda do dereito ao cobramento total ou parcial da subvención, a exixencia do reintegro e demais responsabilidades establecidas na Lei 9/2007, do 13 de xuño, de subvencións de Galicia. A presentación da xustificación no dito prazo adicional non eximirá o beneficiario das sancións que, conforme a lei, correspondan. </p>
    <p>Así mesmo, o artigo 15 da orde de convocatoria establece que se publicarán no Diario Oficial de Galicia, de conformidade co previsto no artigo 45 da Lei 39/2015, do 1 de outubro, do procedemento administrativo común das administracións públicas, os actos administrativos e as correspondentes resolucións deste procedemento e que esta publicación producirá os efectos de notificación.</p>
    <p>Por todo o exposto,</p>
    <h2>RESOLVO:</h2>
    <p>1. Ordenar a publicación no Diario Oficial de Galicia da relación de entidades beneficiarias requiridas para emendaren as xustificacións que non estean debidamente completadas e/ou presentaren a documentación preceptiva exixida segundo o establecido nas bases reguladoras. Esta relación figura como anexo desta resolución.</p>
    <p>2. Facer indicación expresa a todas as entidades beneficiarias recollidas no anexo, que son requiridas para que, no prazo de dez días, contados a partir do día seguinte ao da publicación desta resolución no Diario Oficial de Galicia, emenden a falta ou acheguen os documentos preceptivos conforme se establece na orde de convocatoria recollidos no dito anexo. Non o facer, de conformidade co artigo 18.3 da orde, co artigo 28.10 da Lei 9/2007, do 13 de xuño e co artigo 45 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, comportará a perda do dereito ao cobramento total ou parcial da subvención, a exixencia do reintegro e demais responsabilidades que correspondan.</p>
    <p>3. En caso de dúbida, dificultades técnicas ou necesidade de máis información durante o proceso de emenda da documentación das xustificacións, poderán dirixirse á Consellería de Política Social a través dos teléfonos 981 95 79 20 ou 881 99 65 30.</p>
    <p>Santiago de Compostela, 10 de decembro de 2020</p>
    <footer><p>Cristina Pichel Toimil<br>Directora xeral de Xuventude, Participación e Voluntariado</p></footer>
    <h2>ANEXO</h2>
    <h3>Entidades de acción voluntaria e entidades locais enmarcadas no programa Servizo voluntariado xuvenil</h3>
    <table>
     <thead>
      <tr>
       <td>Nº exp.</td>
       <td>Solicitante</td>
       <td>NIF da entidade</td>
       <td>Documentación requirida</td>
      </tr>
     </thead>
     <tbody>
      <tr>
       <td>BS320A 2020/014</td>
       <td>Concello de Cangas-Oficina Municipal de Voluntariado</td>
       <td>P3600800A</td>
       <td>– Certificación de estar ao día nas obrigas coa consellería competente en materia de facenda da Xunta de Galicia</td>
      </tr>
      <tr>
       <td>BS320A 2020/027</td>
       <td>Natural Ardai, Terapia, Ocio y Formación</td>
       <td>G32456097</td>
       <td>– Anexos II, IV e V
        – Xustificación de ter solicitado a inscrición das experiencias voluntarias e dos certificados das experiencias (art. 17.2.a)
        – Memoria explicativa das actividades realizadas (art. 17.2.a)
        – Memoria económica (art. 17.2.b)
        – Certificación de estar ao día nas obrigas coa Axencia Estatal de Administración Tributaria
        – Relación nominal de persoas voluntarias (art. 15.8)</td>
      </tr>
      <tr>
       <td>BS320A 2020/046</td>
       <td>Concello de Cervo</td>
       <td>P2701300B</td>
       <td>– Completar solicitude de inscrición das experiencias voluntarias e dos certificados de experiencias voluntarias (art. 17.2.a))
        – Presentar os xustificantes de pagamento dos seguros para acreditar a cobertura durante toda a execución do proxecto (art. 17.2.d.3º)
        – Memoria explicativa: motivar o cambio na data de fin de proxecto</td>
      </tr>
      <tr>
       <td>BS320A 2020/057</td>
       <td>Asociación Cultural, Social, Deportiva, Lúdica, Ecolóxica, da Muller, de Inclusión, do Rural, Vive Vilariño</td>
       <td>G32504508</td>
       <td>– Memoria económica en que se reflicta a vinculación de cada gasto executado co proxecto subvencionado (art. 17.2.b)
        – Aportar xustificante de pagamento da factura nº F-0021079 (art. 17.2.d.1º)
        – Xustificación de ter solicitado a inscrición das experiencias voluntarias e dos certificados das experiencias (art. 17.2.a)</td>
      </tr>
      <tr>
       <td>BS320A 2020/065</td>
       <td>Concello de Mos</td>
       <td>P3603300I</td>
       <td>– Completar solicitude de inscrición das experiencias voluntarias e dos certificados de experiencias voluntarias (art. 17.3.a)
        – Conta xustificativa: engadir o importe que corresponde aos gastos de manutención e desprazamento de J.G.T</td>
      </tr>
      <tr>
       <td>BS320A 2020/075</td>
       <td>Asociación Sustinea</td>
       <td>G32422834</td>
       <td>– Anexos IV e V
        – Xustificación de ter solicitado a inscrición das experiencias voluntarias e dos certificados das experiencias (art. 17.2.a)
        – Memoria explicativa das actividades realizadas (art. 17.2.a)
        – Memoria económica (art. 17.2.b)</td>
      </tr>
      <tr>
       <td>BS320A 2020/077</td>
       <td>Concello das Pontes de García Rodríguez</td>
       <td>P1507100D</td>
       <td>– Xustificación de ter solicitado a inscrición das experiencias voluntarias e dos certificados das experiencias (art. 17.3.a)
        – Anexo III: indicar os números de factura e importes dos gastos correntes e seguros que correspondan ao proxecto subvencionado e, de ser o caso, corrixir os puntos cuarto e quinto do anexo II
        – Conta xustificativa acorde ao art. 17.3.d)</td>
      </tr>
      <tr>
       <td>BS320A 2020/099</td>
       <td>Asociación Ecos do Sur</td>
       <td>G15354483</td>
       <td>– Anexo II: revisar os puntos 3 e 5
        – Anexo IV: rectificar o número de días, horas e orzamento de Leidy e Elba en «Gastos das persoas voluntarias» e completar o xustificante de pagamento das facturas do aluguer fv20-alq-00152 e fv20-alq-00171</td>
      </tr>
      <tr>
       <td>BS320A 2020/100</td>
       <td>Concello de Ponteareas-Oficina Municipal de Voluntariado</td>
       <td>P3604200J</td>
       <td>– Completar solicitude de inscrición das experiencias voluntarias e dos certificados de experiencias voluntarias (art. 17.3.a)
        – Memoria de actividades realizadas (art. 17.3.a): xustificar os cambios na participación das persoas voluntarias e engadir os datos de Y.A. segundo o art. 15.8</td>
      </tr>
     </tbody>
    </table>

