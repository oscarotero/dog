---
date: '2020-12-18'
id: L319-151220-0001
page: 49847
number: 254
agency: Concello do Carballiño
section: VI. Anuncios. b) Administración local.
title: >-
  ANUNCIO de aprobación do texto inicial do Convenio urbanístico entre o
  Concello do Carballiño e o Concello de Maside para a modificación puntual do
  Plan xeral de ordenación municipal do Carballiño e das normas subsidiarias de
  planeamento municipal de Maside para o desenvolvemento de solo industrial.
range: Anuncio
url: >-
  https://www.xunta.gal/dog/Publicados/2020/20201218/AnuncioL319-151220-0001_gl.html
---
<p>O Pleno municipal do Concello do Carballiño, na sesión extraordinaria que tivo lugar o día 26 de novembro de 2020, acordou: </p>
    <p>Aprobar o texto inicial do Convenio urbanístico entre o Concello do Carballiño e o Concello de Maside para a modificación puntual do Plan xeral de ordenación municipal do Carballiño e das normas subsidiarias de planeamento municipal de Maside para o desenvolvemento de solo industrial.</p>
    <p>Unha vez asinado o convenio, sométese ao trámite de información pública, mediante anuncio publicado no Diario Oficial de Galicia e nun dos xornais de maior difusión da provincia, por un período dun mes. O anuncio indicará o lugar ou punto de acceso electrónico a un enderezo en que se poida consultar o seu contido íntegro; no anuncio constará a identidade das partes. </p>
    <p>Tras a información pública, de non se presentaren alegacións, o texto inicial aprobado e o documento administrativo asinado entenderanse definitivos sen necesidade de nova sinatura nin da súa ratificación por parte do Pleno municipal, e producirá esta aprobación e a formalización acadada plenos efectos xurídicos. Calquera das partes poderá solicitar a elevación do documento administrativo a escritura pública. O texto íntegro do convenio publicarase no Diario Oficial de Galicia, anotarase no Rexistro de Convenios e remitirase copia ao Arquivo de Convenios, de conformidade co previsto no artigo 403 do Regulamento da Lei do solo de Galicia. </p>
    <p>A eficacia do dito convenio queda condicionada á aprobación definitiva das modificacións dos respectivos planeamentos urbanísticos. </p>
    <p>Durante o período de información pública, o texto íntegro do convenio, xunto co resto do expediente administrativo, atoparanse á disposición do público en xeral na páxina web do Concello do Carballiño http://www.carballino.gal/, no portal de transparencia, así como nas dependencias municipais (sitas na Casa do Concello, número 1, da Praza Maior do Carballiño), das 9.00 ás 13.00 horas, para a súa consulta e a presentación de cantos documentos ou escritos de alegacións consideren convenientes. </p>
    <p>O Carballiño, 1 de decembro de 2020</p>
    <footer><p>Francisco José Fumega Piñeiro<br>Alcalde</p></footer>

