---
date: '2020-12-18'
id: G0425-111220-0003
page: 49768
number: 254
agency: Consellería de Política Social
section: III. Outras disposicións.
title: >-
  RESOLUCIÓN do 10 de decembro de 2020, da Dirección Xeral de Xuventude,
  Participación e Voluntariado, pola que se publican os requirimentos de emenda
  da documentación das xustificacións presentadas ao abeiro da Orde do 8 de
  xaneiro de 2020 pola que se regulan as bases das subvencións para entidades de
  acción voluntaria e entidades locais enmarcadas no programa Voluntariado
  Sénior e se procede á súa convocatoria para o ano 2020 (código de procedemento
  BS508C).
range: Resolución
url: >-
  https://www.xunta.gal/dog/Publicados/2020/20201218/AnuncioG0425-111220-0003_gl.html
---
<p>A Consellería de Política Social convocou, para o ano 2020, a través da Orde do 8 de xaneiro de 2020, as subvencións para entidades de acción voluntaria e entidades locais enmarcadas no programa Voluntariado Sénior (DOG núm. 22, do 3 de febreiro).</p>
    <p>O artigo 17 da orde de convocatoria establece o prazo e a forma de presentación da xustificación das axudas concedidas. A data límite para a presentación da xustificación estableceuse o día 8 de novembro de 2020.</p>
    <p>Así mesmo, nos números 2 e 3 do artigo 17 da orde determínase a documentación complementaria necesaria para a tramitación do procedemento para as entidades de acción voluntaria e para as entidades locais beneficiarias, respectivamente.</p>
    <p>Unha vez revisadas as xustificacións presentadas ao abeiro da dita orde de convocatoria polo órgano encargado da instrución, identificáronse aquelas que non reúnen a documentación necesaria, ben por non tela presentado ben por conter erros ou por non ser suficiente para a determinación do cumprimento das condicións impostas e da consecución dos obxectivos previstos no acto da concesión da subvención.</p>
    <p>O artigo 18 da dita orde establece que, transcorrido o prazo establecido de xustificación sen se ter presentado esta ante o órgano administrativo competente, este requirirá o beneficiario para que no prazo improrrogable de dez días a presente para os efectos previstos neste artigo. No dito artigo establece que a falta de presentación da xustificación no dito prazo comportará a perda do dereito ao cobramento total ou parcial da subvención, a exixencia do reintegro e demais responsabilidades establecidas na Lei 9/2007, do 13 de xuño, de subvencións de Galicia. A presentación da xustificación no dito prazo adicional non eximirá o beneficiario das sancións que, conforme a lei, correspondan.</p>
    <p>Así mesmo, o artigo 15 da orde de convocatoria establece que se publicarán no Diario Oficial de Galicia (DOG), de conformidade co previsto no artigo 45 da Lei 39/2015, do 1 de outubro, do procedemento administrativo común das administracións públicas, os actos administrativos e as correspondentes resolucións deste procedemento e que esta publicación producirá os efectos de notificación.</p>
    <p>Por todo o exposto,</p>
    <h2>RESOLVO:</h2>
    <p>1. Ordenar a publicación no Diario Oficial de Galicia da relación de entidades beneficiarias requiridas para emendar as xustificacións que non están debidamente completadas e/ou presentar a documentación preceptiva exixida segundo o establecido nas bases reguladoras. Esta relación figura como anexo desta resolución.</p>
    <p>2. Facer indicación expresa a todas as entidades beneficiarias recollidas no anexo, que son requiridas para que, no prazo de dez (10) días, contados a partir do día seguinte ao da publicación desta resolución no Diario Oficial de Galicia (DOG), emenden a falta ou acheguen os documentos preceptivos conforme se establece na orde de convocatoria recollidos no dito anexo. De non o facer, de conformidade co artigo 18.3 da orde, co artigo 28.10 da Lei 9/2007, do 13 de xuño, e co artigo 45 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, comportará a perda do dereito ao cobramento total ou parcial da subvención, a exixencia do reintegro e demais responsabilidades que correspondan.</p>
    <p>3. En caso de dúbida, dificultades técnicas ou necesidade de máis información durante o proceso de emenda da documentación das xustificacións, poderán dirixirse á Consellería de Política Social a través dos teléfonos 981 95 79 20 ou 881 99 65 30.</p>
    <p>Santiago de Compostela, 10 de decembro de 2020</p>
    <footer><p>Cristina Pichel Toimil<br>Directora xeral de Xuventude, Participación e Voluntariado</p></footer>
    <h2>ANEXO</h2>
    <h3>Entidades de acción voluntaria e entidades locais enmarcadas<br>no programa Voluntariado Sénior</h3>
    <table>
     <thead>
      <tr>
       <td>Nº exp.</td>
       <td>Solicitante</td>
       <td>NIF da entidade</td>
       <td>Documentación requirida</td>
      </tr>
     </thead>
     <tbody>
      <tr>
       <td>BS508C 2020/012</td>
       <td>Asociación de Familiares de&amp;nbsp;Enfermos de Alzhéimer de Ourense, Afaor</td>
       <td>G32198970</td>
       <td>– Completar solicitude de inscrición das experiencias voluntarias e dos certificados de experiencias voluntarias (artigo&amp;nbsp;17.2.a).</td>
      </tr>
      <tr>
       <td>BS508C 2020/021</td>
       <td>Natural Ardai, Terapia, Ocio y&amp;nbsp;Formación</td>
       <td>G32456097</td>
       <td>– Anexos II , IV e V.
        – Xustificación de ter solicitado a inscrición das experiencias voluntarias e dos certificados das experiencias (artigo&amp;nbsp;17.2.a).
        – Memoria explicativa das actividades realizadas (artigo&amp;nbsp;17.2.a).
        – Memoria económica (artigo&amp;nbsp;17.2.b).
        – Certificacións de estar ao día nas obrigas coa Axencia Estatal de Administración Tributaria.
        – Relación nominal de persoas voluntarias (artigo&amp;nbsp;15.8).</td>
      </tr>
      <tr>
       <td>BS508C 2020/029</td>
       <td>Asociación Protectora de Animais Os Biosbardos</td>
       <td>G27753268</td>
       <td>– Xustificación de ter solicitado a inscrición das experiencias voluntarias e dos certificados das experiencias (artigo&amp;nbsp;17.2.a).
        – Anexo II: debidamente asinado.
        – Anexo IV: debidamente asinado e revisar datos das persoas voluntarias e gasto total dos seguros.
        – Memoria económica: revisar gasto dos seguros de responsabilidade civil e accidentes.</td>
      </tr>
      <tr>
       <td>BS508C 2020/036</td>
       <td>Concello de Mos</td>
       <td>P3603300I</td>
       <td>– Completar solicitude de inscrición das experiencias voluntarias e dos certificados das experiencias (artigo&amp;nbsp;17.3.a).</td>
      </tr>
      <tr>
       <td>BS508C 2020/037</td>
       <td>Concello da Veiga</td>
       <td>P3208400F</td>
       <td>– Completar solicitude de inscrición das experiencias voluntarias e dos certificados das experiencias (artigo&amp;nbsp;17.3.a).</td>
      </tr>
      <tr>
       <td>BS508C 2020/044</td>
       <td>Fundación Banco Farmacéutico de&amp;nbsp;Galicia</td>
       <td>G70558887</td>
       <td>– Anexo II: revisar sinaturas.
        – Anexo IV: revisar sinaturas, presentar TC II das nóminas imputadas, rectificar o número de matrícula na declaración responsable sobre os gastos de combustible e presentar xustificante de pagamento das facturas de combustible á Fundación Amigos de Galicia.
        – Presentar os xustificantes de pagamento dos seguros para acreditar a cobertura durante toda a execución do proxecto (artigo&amp;nbsp;17.2.d.3º).
        – Memoria económica: rectificar cálculo da nómina de outubro, usando só o líquido.
        – Certificacións de estar ao día nas obrigas coa Axencia Estatal de Administración Tributaria.</td>
      </tr>
      <tr>
       <td>BS508C 2020/050</td>
       <td>Fundación Eduardo Pondal</td>
       <td>G70262951</td>
       <td>– Memoria económica: engadir os gastos de seguros e das persoas voluntarias.
        – Completar solicitude de inscrición das experiencias voluntarias e dos certificados de experiencias voluntarias (artigo&amp;nbsp;17.2.a).
        – Certificacións de estar ao día nas obrigas coa Axencia Estatal de Administración Tributaria.</td>
      </tr>
     </tbody>
    </table>

