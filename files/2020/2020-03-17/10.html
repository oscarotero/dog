---
date: '2020-03-17'
id: G2185-260220-0001
page: 16764
number: 53
agency: Xulgado de Primeira Instancia número 2 de Vigo
section: V. Administración de xustiza.
title: EDICTO (179/2019).
range: Edicto
url: >-
  https://www.xunta.gal/dog/Publicados/2020/20200317/AnuncioG2185-260220-0001_gl.html
---
<p>Eu, Pilar Sández González, letrada da Administración de xustiza do Xulgado de Primeira Instancia número 2 de Vigo, dou fe que no procedemento ordinario seguido ante este xulgado co número 179/2019, se ditou sentenza, cuxo encabezamento e resolución son do teor literal seguinte:</p>
    <p>«Sentenza</p>
    <p>En Vigo, 13 de decembro de 2019</p>
    <p>Vistos por min, Mª Belén Martínez Pato, maxistrada xuíza do Xulgado de Primeira Instancia número 2 desta cidade e o seu partido xudicial, os autos de xuízo ordinario número 179/2019, promovidos pola entidade Banco Mediolanum, S.A., representada polo procurador dos tribunais José Antonio Fandiño Carnero e asistida polo letrado Gustavo A. López Ferrer, contra Leonard Partridge, en rebeldía procesual, autos dos que resultan os seguintes,</p>
    <p>(Seguen antecedentes de feito e fundamentos de dereito)</p>
    <p>Resolución</p>
    <p>Que debo estimar e estimo parcialmente a demanda interposta pola entidade Banco Mediolanum, S.A., representada polo procurador dos tribunais José Antonio Fandiño Carnero e asistida polo letrado Gustavo A. López Ferrer, contra Leonard Partridge, en rebeldía procesual, e en consecuencia, declaro resolto o préstamo de data 29 de maio de 2017 celebrado entre as partes polo incumprimento da parte demandada, e condeno o referido demandado a satisfacer á parte demandante a cantidade de dezanove mil douscentos corenta e un euros con vinte e un céntimos (19.241,21 euros), máis os xuros que se devindiquen ao tipo de xuro ordinario do 6,68 % desde o 8 de xaneiro de 2019 ata o seu completo pagamento.</p>
    <p>Non se efectúa expresa imposición de custas.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Notifíquese esta resolución ás partes, e fágaselles saber que non é firme e fronte a ela cabe interpoñer no prazo de vinte días recurso de apelación ante este xulgado do que coñecerá, é de ser o caso, a Audiencia Provincial de Pontevedra.</p>
    <p>Así, por esta a miña sentenza, xulgando definitivamente nesta instancia, pronúncioo, mándoo e asínoo».</p>
    <p>E, encontrándose o devandito demandado, Leonard Partridge, en paradoiro descoñecido, expido e asino o presente co fin de que sirva de notificación en forma a este.</p>
    <p>Vigo, 12 de febreiro de 2020</p>
    <footer><p>A letrada da Administración de xustiza</p></footer>

