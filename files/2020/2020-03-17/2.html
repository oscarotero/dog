---
date: '2020-03-17'
id: G0424-090320-0004
page: 16677
number: 53
agency: 'Consellería de Economía, Emprego e Industria'
section: II. Autoridades e persoal. b) Nomeamentos.
title: >-
  ORDE do 2 de marzo de 2020 pola que se procede ao cesamento e nomeamento de
  membros do Consello da Economía Social de Galicia.
range: Orde
url: >-
  https://www.xunta.gal/dog/Publicados/2020/20200317/AnuncioG0424-090320-0004_gl.html
---
<p>A Lei 6/2016, do 4 de maio, da economía social de Galicia, regula no seu artigo 11 a composición e réxime de elección das persoas que integran o Consello da Economía Social de Galicia e no artigo 12, o seu nomeamento e cesamento, duración do mandato e substitucións.</p>
    <p>A composición do Consello da Economía Social de Galicia foi publicada no <em>Diario Oficial de Galicia</em> núm 37, do 21 de febreiro de 2019. Esta composición foi modificada pola Orde do 7 de novembro de 2019 pola que se procede ao cesamento e nomeamento de membros do Consello da Economía Social de Galicia. </p>
    <p>Con posterioridade a esta data, as universidades do Sistema universitario de Galicia comunicaron a modificación do representante titular das universidades de Galicia no Consello da Economía Social de Galicia.</p>
    <p>Así mesmo, os cambios de adscrición producidos na secretaría xeral competente en materia de economía social, fan necesario substituír a persoa titular da secretaría do consello.</p>
    <p>En consecuencia, en virtude das facultades que me confire o artigo 38 da Lei 1/1983, do 22 de febreiro, reguladora da Xunta de Galicia e da súa Presidencia, e o artigo 12 da Lei 6/2016, do 4 de maio, da economía social de Galicia,</p>
    <h2>RESOLVO:</h2>
    <p>Primeiro.</p>
    <p>Que cese Rafael Vallejo Pousada como vogal titular en representación das universidades de Galicia e Sofía Vales Fernández como secretaria do Consello da Economía Social de Galicia.</p>
    <p>Segundo.</p>
    <p>Nomear a Mª José Cabaleiro Casal como vogal titular en representación das universidades de Galicia e a José Luis Trincado Álvarez como secretario do Consello da Economía Social de Galicia.</p>
    <p>Contra esta orde poderase interpoñer, potestativamente, recurso de reposición ante o conselleiro de Economía, Emprego e Industria no prazo dun mes contado desde o día seguinte ao da súa publicación, de conformidade co establecido no artigo 123 da Lei 39/2015, do 1 de outubro, do procedemento administrativo común das administracións públicas, ou interpoñer directamente recurso contencioso-administrativo ante o Tribunal Superior de Xustiza de Galicia, no prazo de dous meses, contados desde o día seguinte ao da súa publicación, de conformidade co establecido no artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 2 de marzo de 2020</p>
    <footer><p>Francisco Conde López<br>Conselleiro de Economía, Emprego e Industria</p></footer>

