---
date: '2020-03-17'
id: G0181-060320-0003
page: 16835
number: 53
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 3 de marzo de 2020 polo que se somete ao trámite de información
  pública o proxecto de construción acondiciomanento da AC-110 no concello das
  Somozas, de clave AC/19/003.10, así como a relación individual de bens,
  dereitos e propietarios afectados polo proxecto referenciado.
range: Anuncio
url: >-
  https://www.xunta.gal/dog/Publicados/2020/20200317/AnuncioG0181-060320-0003_gl.html
---
<p>Antecedentes:</p>
    <p>Por resolución da Axencia Galega de Infraestruturas con data do 13 de febreiro do 2020 aprobouse provisionalmente o proxecto de construción: acondicionamento da AC-110 no concello das Somozas, de clave AC/19/003.10.</p>
    <p>O obxecto do proxecto é levar a cabo o acondicionamento puntual do trazado da estrada AC-110, ao seu paso polo concello das Somozas, no treito comprendido entre os puntos quilométricos (pp.qq.) 11+500 e 11+700, mediante a mellora dos raios de curvatura que teñen as dúas curvas consecutivas existentes e de xeito que se facilite a circulación dos transportes especiais que transitan por esta estrada.</p>
    <p>Considerando todo o exposto e o establecido na normativa vixente,</p>
    <h2>RESOLVO:</h2>
    <p>Primeiro. De acordo co establecido no artigo 21.1 da Lei 8/2013, do 28 de xuño, de estradas de Galicia, e no artigo 50 do Decreto 66/2016, do 26 de maio, polo que se aproba o Regulamento xeral de estradas de Galicia o mencionado proxecto de construción sométese ao trámite de información pública, para que as persoas que o consideren oportuno poidan formular por escrito, ante a Axencia Galega de Infraestruturas, as observacións que crean convenientes relativas á concepción global do trazado deseñado.</p>
    <p>Segundo. Que simultaneamente ao trámite sinalado no parágrafo anterior, e para os efectos previstos no artigo 56.1 do Decreto do 26 de abril de 1957, polo que se aproba o Regulamento de expropiación forzosa, sométese a información pública a relación individual de bens, dereitos e propietarios afectados pola realización da obra correspondente, para que os afectados presenten cantas alegacións ou rectificacións consideren convenientes en canto aos bens e dereitos descritos na relación anexa.</p>
    <p>Terceiro. A exposición ao público, para os efectos da presente resolución será por un período de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, e realízase na Axencia Galega de Infraestruturas (San Caetano, s/n, 15781, Santiago de Compostela), no Servizo de Infraestruturas da Coruña (rúa Vicente Ferrer, 2, 15008, A Coruña), e na Casa do Concello das Somozas (lugar Igrexa, 1, 15565, As Somozas, A Coruña). Así mesmo, na páxina web da Consellería de Infraestruturas e Mobilidade (https://infraestruturasemobilidade.xunta.gal/organizacion/c/CIV_Axencia_Galega_de_Infraestruturas) atópase a disposición dos interesados o documento completo do proxecto de construción.</p>
    <p>Santiago Compostela, 3 de marzo de 2020</p>
    <footer><p>Francisco Menéndez Iglesias<br>Director da Axencia Galega Infraestruturas</p></footer>
    <h2>ANEXO</h2>
    <h2>Relación de bens, dereitos e propietarios afectados</h2>
    <h2>Proxecto de construción</h2>
    <h2>Acondiciomanento da AC-110 no concello das Somozas</h2>
    <h2>Clave: AC/19/003.10</h2>
    <p>Concello das Somozas</p>
    <table>
     <tbody>
      <tr>
       <td>Nº de parcela</td>
       <td>Referencia catastral</td>
       <td>Titular</td>
       <td>DNI</td>
       <td>Sup. afectada (m2)</td>
       <td>Sup. total (m2)</td>
       <td>Destino</td>
       <td>Cualificación urbanística</td>
       <td>Situación do solo</td>
       <td>Bens afectados</td>
      </tr>
      <tr>
       <td>1</td>
       <td>15082A50101176</td>
       <td>Siemens Gamesa Renewable Energy Eólica, S.L.</td>
       <td>B31907330</td>
       <td>484,00</td>
       <td>1.393,00</td>
       <td>Monte alto</td>
       <td>– Núcleo rural tradicional viario: 11 m2
        – Núcleo rural tradicional: 461 m2
        – Solo rústico protección agropecuaria: 12 m2</td>
       <td>Urbanizado/Rural</td>
       <td>484,0 m2 arboredo</td>
      </tr>
      <tr>
       <td>2</td>
       <td>15082A50101174</td>
       <td>Sueiras Pita, Marina</td>
       <td>***6497**</td>
       <td>21,00</td>
       <td>6.157,00</td>
       <td>Monte alto</td>
       <td>– Solo rústico protección infraestruturas</td>
       <td>Rural</td>
       <td>21,0 m2 arboredo</td>
      </tr>
      <tr>
       <td>3</td>
       <td>002101900NJ82B</td>
       <td>Abella Hermida, Luís</td>
       <td>***5439**</td>
       <td>668,00</td>
       <td>3.833,00</td>
       <td>Pradería</td>
       <td>– Núcleo rural tradicional viario: 15 m2
        – Núcleo rural tradicional: 24 m2
        – Solo rústico protección agropecuaria: 530 m2
        – Solo rústico protección infraestruturas: 99 m2</td>
       <td>Urbanizado/Rural</td>
       <td>1,0 traslado de cancela de dúas follas
        14,0 árbore madeireira
        19,0 m2 peche bloque de formigón
        19,0 m2 celosía de formigón
        9,0 poste de formigón</td>
      </tr>
      <tr>
       <td>4</td>
       <td>002101600NJ82B</td>
       <td>Hermida Freire, Pilar (herdeiros de) (50 %) e Hermida Freire, Visitación (herdeiros de) (50 %)</td>
       <td>***0887**</td>
       <td>729</td>
       <td>729</td>
       <td>Edificación/Pradería</td>
       <td>– Núcleo rural tradicional viario: 189 m2
        – Núcleo rural tradicional: 236 m2
        – Solo rústico protección agropecuaria: 294 m2
        – Solo rústico protección infraestruturas: 110 m2</td>
       <td>Urbanizado/Rural</td>
       <td>1 edificación 335 m2</td>
      </tr>
      <tr>
       <td>5</td>
       <td>15082A50101180</td>
       <td>Orjales Orjales, Gerardo</td>
       <td>***2277**</td>
       <td>315</td>
       <td>832</td>
       <td>Pradería</td>
       <td>– Solo rústico protección agropecuaria: 137 m2
        – Solo rústico protección infraestruturas: 178 m2</td>
       <td>Rural</td>
       <td>9,0 árbore madeireira</td>
      </tr>
     </tbody>
    </table>

