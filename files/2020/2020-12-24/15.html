---
date: '2020-12-24'
id: G0023-271120-0001
page: 50517
number: 258
agency: Xulgado do Social número 4 de Pontevedra
section: V. Administración de xustiza.
title: EDICTO (SSS 395/2020).
range: Edicto
url: >-
  https://www.xunta.gal/dog/Publicados/2020/20201224/AnuncioG0023-271120-0001_gl.html
---
<p>Eu, Blanca Susana Janeiro Amela, letrada da Administración de xustiza do Xulgado do Social número 4 de Pontevedra, fago saber que por resolución ditada no día da data, no proceso seguido por instancia de Rafael Simón Paz contra Traverpon, S.L., Instituto Nacional da Seguridade Social, Tesouraría Xeral da Seguridade Social, Egarsat Mutua Colaboradora de la Seguridad Social número 276, en reclamación por Seguridade Social, rexistrado co número seguridade social 395/2020 acordouse, en cumprimento do que dispón o artigo 59 da LXS, citar a Traverpon, S.L., en ignorado paradoiro, co fin de que compareza o día 13.4.2021 ás 10.30 horas, en planta 1, sala 15, edificio na rúa Hortas, para a celebración dos actos de conciliación e, de ser o caso, xuízo, podendo comparecer persoalmente ou mediante persoa legalmente apoderada, e que deberá acudir con todos os medios de proba de que intente valerse, coa advertencia de que é única convocatoria e que os devanditos actos non se suspenderán por falta inxustificada de asistencia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>En caso de que pretenda comparecer ao acto do xuízo asistido de avogado ou representado tecnicamente por graduado social colexiado, ou representado por procurador, poñerá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, trasladada tal intención ao demandante, poida estar este representado tecnicamente por graduado social colexiado, ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de valerse no acto de xuízo de avogado, procurador ou graduado social colexiado.</p>
    <p>E para que sirva de citación a Traverpon, S.L., expídese a presente cédula para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>Pontevedra, 26 de novembro de 2020</p>
    <footer><p>A letrada da Administración de xustiza</p></footer>

