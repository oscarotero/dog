---
date: '2020-01-09'
id: G0007-121219-0001
page: 936
number: 5
agency: Xulgado do Social número 3 de Santiago de Compostela
section: V. Administración de xustiza.
title: EDICTO (PO 346/2018).
range: Edicto
url: >-
  https://www.xunta.gal/dog/Publicados/2020/20200109/AnuncioG0007-121219-0001_gl.html
---
<p>Eu, María Iria Román Vidarte, letrada da Administración de xustiza do Xulgado do Social número 3 de Santiago de Compostela, fago saber que no procedemento ordinario 346/2018 deste xulgado do social, se ditou a seguinte resolución:</p>
    <p>Sentenza.</p>
    <p>Santiago de Compostela, 18 de xuño de 2019.</p>
    <p>Sandra María Iglesias Barral, maxistrada do Xulgado do Social número 3 de Santiago de Compostela, despois de ver os presentes autos seguidos neste xulgado co número 346/2018, en que son parte, como demandante, María Castiñeiras Santos, asistida pola graduada social Sra. Mallo Nieves e, como demandada, a empresa Fun Kitchen, S.L., que non comparece malia a súa citación en legal forma, ao igual que o Fogasa (Fondo de Garantía Salarial), pronunciou esta sentenza, en nome do rei, con base nos seguintes</p>
    <p>Resolución:</p>
    <p>Estímase parcialmente a demanda interposta por María Castiñeiras Santos fronte á empresa Fun Kitchen, S.L. e, en consecuencia, condénase a demandada a aboar á demandante a cantidade de 4.858,04 euros en concepto de salarios e cantidades asimiladas, cos xuros do 10 % por demora, con desestimación do resto de pretensións.</p>
    <p>Todo iso sen prexuízo da responsabilidade do Fogasa, se é o caso.</p>
    <p>Notifíquese a presente resolución ás partes, contra a que cabe recurso de suplicación ante o Tribunal Superior de Xustiza de Galicia, que deberá ser anunciado por comparecencia, ou mediante escrito presentado na oficina xudicial dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtase, igualmente, ao recorrente que non sexa traballador ou beneficiario do réxime público da Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros na conta bancaria aberta a nome desta oficina xudicial, acreditando mediante a presentación do xustificante de ingreso no período comprendido ata a formalización do recurso e, no caso de ter sido condenado en sentenza ao pagamento dalgunha cantidade, deberá consignar na conta de depósitos e consignacións aberta a cantidade obxecto de condena, ou formalizar aval bancario en primeiro requirimento indefinido pola devandita cantidade en que se faga constar a responsabilidade solidaria do avalista, incorporándoos a esta oficina xudicial co anuncio de recurso. En todo caso, o recorrente deberá designar letrado para a tramitación do recurso, no momento de anuncialo.</p>
    <p>Así o acorda, manda e asina Sandra María Iglesias Barral, maxistrada do Xulgado do Social número 3 de Santiago de Compostela.</p>
    <p>Para que sirva de notificación en legal forma a Fun Kitchen, S.L., en ignorado paradoiro, expido o presente para a súa inserción no Diario Oficial de Galicia e no taboleiro de anuncios deste xulgado.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 12 de decembro de 2019</p>
    <footer><p>A letrada da Administración de xustiza</p></footer>

