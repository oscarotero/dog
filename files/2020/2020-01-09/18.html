---
date: '2020-01-09'
id: G2177-051219-0001
page: 926
number: 5
agency: Xulgado de Primeira Instancia número 6 de Santiago de Compostela
section: V. Administración de xustiza.
title: EDICTO de notificación de sentenza (492/2019).
range: Edicto
url: >-
  https://www.xunta.gal/dog/Publicados/2020/20200109/AnuncioG2177-051219-0001_gl.html
---
<p>Sentencia 492/2019</p>
    <p>Vistos por min, Roberto Soto Sola, maxistrado xuíz titular do Xulgado de Primeira Instancia número 6 de Santiago de Compostela, os autos de modificación de medidas definitivas número 704/2019 por instancia do procurador Sr. Fernández Pérez, en nome e representación de Óscar Míguez Carollo, asistido do letrado Sr. Pérez Rubín fronte a Noelia López Roa, declarada en rebeldía procesual, con intervención da representante do Ministerio Fiscal ao concorrer menor de idade.</p>
    <p>Decido que debo estimar e estimo substancialmente a demanda deducida polo procurador Sr. Fernández Pérez, en nome e representación de Óscar Míguez Carollo, asistido do letrado Sr. Pérez Rubín, fronte a Noelia López Roa, declarada en rebeldía procesual, con intervención da representante do Ministerio Fiscal ao concorrer menor de idade, e fíxanse, en consecuencia, as seguintes medidas definitivas:</p>
    <p>1º. A atribución do exclusivo exercicio da patria potestade ao pai da menor María Dolores Míguez López, con suspensión simultánea do exercicio da patria potestade á demandada.</p>
    <p>O citado exercicio en exclusiva da patria potestade do demandante sobre a menor tida en común alcanzará calquera cuestión médica, sanitaria, tratamentos psicolóxicos e terapias, cuestións educativas, incluídas excursións e campamentos, saídas de territorio estatal, expedición e renovación do pasaporte e DNI, cambios de domicilio e empadroamento, e demais cuestións análogas.</p>
    <p>2º. A suspensión do réxime de visitas acordada na sentenza do 30.4.2012 e de toda comunicación da nai coa filla menor en tanto non acredite cumpridamente acharse capacitada para iso.</p>
    <p>3º. O mantemento do resto de medidas acordadas na sentenza do 20.4.2012.</p>
    <p>Cada parte pagará as custas causadas pola súa instancia e as comúns por metade.</p>
    <p>Notifíquese esta sentenza ás partes, con advertencia de que esta non é firme e contra ela cabe recurso de apelación, nos termos e prazos dos artigos 458 e seguintes da Lei de axuizamento civil, logo de consignación do depósito previsto na disposición adicional décimo quinta da LOPX.</p>
    <p>Lévese testemuño desta resolución aos autos da súa razón.</p>
    <p>Así, por esta miña sentenza, pronúncioo, mándoo e asínoo, Roberto Soto Sola, maxistrado xuíz titular do Xulgado de Primeira Instancia número 6 de Santiago de Compostela.</p>
    <p>Publicación. Lida e publicada a anterior resolución en audiencia pública polo xuíz que a ditou, no día da data, dou fe.</p>
    <p>Santiago de Compostela, 3 de decembro de 2019</p>

