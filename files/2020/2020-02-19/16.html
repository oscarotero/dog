---
date: '2020-02-19'
id: CA01-120220-0004
page: 11813
number: 34
agency: Consellería de Facenda
section: IV. Oposicións e concursos.
title: >-
  RESOLUCIÓN do 7 de febreiro de 2020, do tribunal designado para xulgar o
  proceso selectivo para o ingreso, pola quenda de promoción interna, no corpo
  de xestión da Administración xeral da Comunidade Autónoma de Galicia, subgrupo
  A2, convocado pola Orde do 1 de marzo de 2018, pola que se resolven as
  alegacións presentadas con relación ás puntuacións do segundo exercicio do
  proceso selectivo.
range: Resolución
url: >-
  https://www.xunta.gal/dog/Publicados/2020/20200219/AnuncioCA01-120220-0004_gl.html
---
<p>En sesión que tivo lugar o 7 de febreiro de 2020, o tribunal nomeado pola Orde do 1 de marzo de 2019 (DOG número 48, do 8 de marzo), modificada polas ordes do 12 de marzo de 2019 (DOG número 51, do 13 de marzo), do 24 de abril de 2019 (DOG número 79, do 25 de abril) e do 5 de decembro de 2019 (DOG número 240, do 18 de decembro), encargado de cualificar o proceso selectivo para o ingreso, pola quenda de promoción interna, no corpo de xestión da Administración xeral da Comunidade Autónoma de Galicia, subgrupo A2,</p>
    <h2>ACORDOU:</h2>
    <p>Primeiro. Desestimar, na súa totalidade, as reclamacións presentadas polas persoas aspirantes contra a puntuación obtida no segundo exercicio da fase de oposición deste proceso selectivo.</p>
    <p>Segundo. Publicar este acordo no lugar onde se realizou a proba e no portal web da Xunta de Galicia, funcionpublica.xunta.gal</p>
    <p>Terceiro. De conformidade co disposto na base III.13 da orde de convocatoria, contra este acordo poderase interpoñer recurso de alzada, ante o conselleiro de Facenda nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 7 de febreiro de 2020</p>
    <footer><p>Francisco Tomás Couso González<br>Presidente do tribunal</p></footer>

