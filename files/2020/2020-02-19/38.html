---
date: '2020-02-19'
id: G0424-300120-0003
page: 11910
number: 34
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 27 de xaneiro de 2020, da Xefatura Territorial de Ourense, pola
  que se conceden as autorizacións administrativas previa e de construción dunha
  instalación eléctrica no concello do Barco de Valdeorras (expediente IN407A
  2019/034-3).
range: Resolución
url: >-
  https://www.xunta.gal/dog/Publicados/2020/20200219/AnuncioG0424-300120-0003_gl.html
---
<p>Visto o expediente para outorgamento da autorización administrativa previa e da autorización administrativa de construción das instalacións eléctricas que a seguir se describen, tal e como se recollen no proxecto asinado polo enxeñeiro industrial Sacristán Heras Javier, colexiado número 19917 COIIM, en Madrid, o día 13 de setembro de 2019, e con visado número 201903005, do 17 de setembro, do sinalado colexio profesional:</p>
    <p>Solicitante: Unión Fenosa Distribución Electricidad, S.A.</p>
    <p>Enderezo: A Batundeira, nº 2, Velle, 32960 Ourense.</p>
    <p>Denominación: subestación do Barco, ampliación de potencia T-II 132/15 kV 30 MVA.</p>
    <p>Situación: O Barco de Valdeorras (Ourense).</p>
    <p>Orzamento: 538.697,81 €.</p>
    <p>Características técnicas: substitución do actual transformador de potencia T-II (avariado) –expediente 926-AT–, por un novo transformador de potencia trifásico 132/15 kV de 30 MVA de potencia aparente, con grupo de conexión Yd11; o equipamento permite a regulación en carga no lado de alta e dispón de sistema de refrixeración do tipo ONAN, estará provisto de bornes convencionais en 132 kV e pfisterer en 15 kV; a conexión realizarase á cela do edificio existente mediante dúas ternas de cables unipolares RHZ1-2OL(S) 12/20 kV Cu 1×630 mm²+H16. Os servizos auxiliares da subestación e a aparellaxe asociada non se ven modificados pola citada actuación.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e os regulamentarios previstos no capítulo II do título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Dirección Xeral de Enerxía e Minas do 19 de febreiro de 2014 (DOG do 19 de marzo), esta xefatura territorial, á vista do informe do Servizo de Enerxía e Minas emitido ao respecto, resolve:</p>
    <p>Conceder a autorización administrativa previa e a autorización administrativa de construción das ditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos, de ser o caso, polos ministerios, organismos ou corporacións que constan no expediente.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e, en especial, as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>Contra a presente resolución poderase interpor recurso de alzada ante o conselleiro de Economía, Emprego e Industria no prazo dun mes, contado a partir do día seguinte ao da notificación ou publicación desta resolución; tamén poderá interpor calquera outro recurso que considere pertinente ao seu dereito.</p>
    <p>Ourense, 27 de xaneiro de 2020</p>
    <footer><p>O xefe territorial de Ourense<br>P.S.L. (Decreto 135/2017, artigo 62.3)<br>Sofía Rodríguez Rodríguez<br>Xefa do Servizo de Coordinación Administrativa e Xestión Económica</p></footer>

