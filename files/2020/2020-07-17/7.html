---
date: '2020-07-17'
id: G0425-100720-0001
page: 28485
number: 142
agency: Consellería de Política Social
section: III. Outras disposicións.
title: >-
  RESOLUCIÓN do 10 de xullo de 2020, da Dirección Xeral de Xuventude,
  Participación e Voluntariado, pola que se publica a Resolución do 9 de xullo
  de 2020 relativa á adxudicación do uso de residencias xuvenís ao abeiro da
  Orde do 22 de xuño de 2020 pola que se regula o uso das residencias xuvenís
  dependentes desta consellería para favorecer, por parte de entidades xuvenís,
  a programación de actividades do ámbito do ocio e o tempo libre durante a
  campaña de verán 2020.
range: Resolución
url: >-
  https://www.xunta.gal/dog/Publicados/2020/20200717/AnuncioG0425-100720-0001_gl.html
---
<p>Mediante a Orde do 22 de xuño de 2020 (DOG nº 127, do 29 de xuño) establecéronse as bases reguladoras e convocouse o procedemento para adxudicar o uso das residencias xuvenís dependentes da Consellería de Política Social para favorecer, por parte de entidades xuvenís, a programación de actividades do ámbito do ocio e tempo libre durante a campaña de verán 2020, nos termos establecidos na orde e coa distribución de prazas recollida no seu anexo I.</p>
    <p>De conformidade co disposto no artigo 8.5 da orde de convocatoria, o órgano competente para resolver é a Dirección Xeral de Xuventude, Participación e Voluntariado, por delegación da persoa titular da Consellería de Política Social.</p>
    <p>Así mesmo, o artigo 9 da citada orde establece que se publicarán no <em>Diario Oficial de Galicia</em> (DOG), de conformidade co previsto no artigo 45 da Lei 39/2015, do 1 de outubro, do procedemento administrativo común das administracións públicas, os actos administrativos e as correspondentes resolucións deste procedemento. Esta publicación producirá os efectos de notificación.</p>
    <p>Polo exposto, </p>
    <p class="dog-titulo">RESOLVO:</p>
    <p>Primeiro. Ordenar a publicación no <em>Diario Oficial de Galicia</em> do contido íntegro da Resolución do 9 de xullo de 2020, ditada no procedemento BS304B, relativa á adxudicación do uso de residencias xuvenís ao abeiro da Orde do 22 de xuño de 2020 pola que se regula o uso das residencias xuvenís dependentes da Consellería de Política Social para favorecer, por parte de entidades xuvenís, a programación de actividades do ámbito do ocio e tempo libre durante a campaña de verán 2020.</p>
    <p>Segundo. Comunicar que a Resolución do 9 de xullo de 2020 que finaliza este procedemento esgota a vía administrativa e contra ela pode interporse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, de conformidade co disposto no artigo 46 da Lei 29/1988, do 13 de xullo, reguladora da xurisdición contencioso-administrativa, no prazo de dous meses contados a partir do día seguinte ao da súa notificación a través desta publicación no <em>Diario Oficial de Galicia</em>. </p>
    <p>Non obstante, poderá interporse potestativamente recurso de reposición, ante o mesmo órgano que a ditou, no prazo dun mes contado a partir do día seguinte ao da súa notificación a través desta publicación no <em>Diario Oficial de Galicia</em>, de acordo co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 10 de xullo de 2020</p>
    <footer><p>Cristina Pichel Toimil<br>Directora xeral de Xuventude, Participación e Voluntariado</p></footer>
    <h2>ANEXO</h2>
    <p>Resolución do 9 de xullo de 2020, ditada no procedemento BS304B, relativa á adxudicación do uso de residencias xuvenís ao abeiro da Orde do 22 de xuño de 2020 pola que se regula o uso das residencias xuvenís dependentes da Consellería de Política Social para favorecer, por parte de entidades xuvenís, a programación de actividades do ámbito do ocio e o tempo libre durante a campaña de verán 2020.</p>
    <p>Mediante a Orde do 22 de xuño de 2020 (DOG nº 127, do 29 de xuño) establecéronse as bases reguladoras e convocouse o procedemento para adxudicar o uso das residencias xuvenís dependentes da Consellería de Política Social para favorecer, por parte de entidades xuvenís, a programación de actividades do ámbito do ocio e o tempo libre durante a campaña de verán 2020, nos termos establecidos na orde e coa distribución de prazas recollida no anexo I desta.</p>
    <p>Unha vez comprobadas as solicitudes polo Instituto da Xuventude de Galicia, órgano instrutor do procedemento, a comisión de valoración prevista no artigo 8 da orde de convocatoria avaliou as solicitudes admitidas a trámite de acordo cos criterios de adxudicación que se recollen no artigo 7. </p>
    <p>Á vista do expediente e da acta da comisión de valoración, o órgano instrutor formulou a proposta de resolución conforme o regulado no artigo 8.</p>
    <p>Esta Dirección Xeral de Xuventude, Participación e Voluntariado é competente para resolver, por delegación da conselleira de Política Social, segundo o disposto no artigo 8.5 da orde de convocatoria.</p>
    <p>Con base no exposto, </p>
    <p class="dog-titulo">RESOLVO:</p>
    <p>Primeiro. Adxudicar o uso temporal de residencias xuvenís para favorecer a programación de actividades do ámbito do ocio e o tempo libre durante a campaña de verán 2020 ás entidades relacionadas no anexo, nos termos que se expoñen na dita relación.</p>
    <p>Segundo. As entidades adxudicatarias deberán cumprir as obrigas previstas nos artigos 11, 12 e 13 da Orde do 22 de xuño de 2020.</p>
    <p>A documentación indicada nos citados artigos deberán presentala no Servizo de Xuventude e Voluntariado da Xefatura Territorial da Consellería de Política Social correspondente á provincia en que estea a instalación adxudicada, conforme o sinalado nos artigos 11 e 12 da orde.</p>
    <p>Se transcorridos os prazos que se indican nos citados artigos non se cumprisen as obrigas correspondentes, declararase, mediante a oportuna resolución, o incumprimento das condicións da resolución de adxudicación e a desistencia da solicitude.</p>
    <p>Terceiro. A presente resolución esgota a vía administrativa e contra ela pode interporse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, de conformidade co disposto no artigo 46 da Lei 29/1988, do 13 de xullo, reguladora da xurisdición contencioso-administrativa, no prazo de dous meses contados a partir do día seguinte ao da súa notificación. </p>
    <p>Non obstante, poderá interporse potestativamente recurso de reposición, ante o mesmo órgano que a ditou, no prazo dun mes contado a partir do día seguinte ao da súa notificación, de acordo co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Cuarto. A publicación desta resolución producirá os efectos de notificación, nos termos establecidos no artigo 9 da Orde do 22 de xuño de 2020 e no artigo 45 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 9 de xullo de 2020</p>
    <p>A conselleira de Política Social; P.D. (Orde do 22.6.2020); Cristina Pichel Toimil, directora xeral de Xuventude, Participación e Voluntariado</p>
    <h2>ANEXO</h2>
    <h3>Entidades adxudicatarias</h3>
    <table>
     <thead>
      <tr>
       <td>Nº de expediente</td>
       <td>Entidade adxudicataria</td>
       <td>Localidade</td>
       <td>Instalación adxudicada</td>
       <td>Datas</td>
       <td>Prazas</td>
      </tr>
     </thead>
     <tbody>
      <tr>
       <td>BS304B-2020/01</td>
       <td>Asoc. Grupo Scout Ilex 695</td>
       <td>Ourense</td>
       <td>Res. Xuv. Lug I</td>
       <td>15-19 xullo</td>
       <td>30</td>
      </tr>
      <tr>
       <td>BS304B-2020/02</td>
       <td>Asoc. Grupo Scout Ilex 695</td>
       <td>Ourense</td>
       <td>Res. Xuv. Lug I</td>
       <td>19-23 agosto</td>
       <td>30</td>
      </tr>
      <tr>
       <td>BS304B-2020/03</td>
       <td>Concello de Touro</td>
       <td>Touro</td>
       <td>Res. Xuv. Lug I</td>
       <td>29 xullo-2 agosto</td>
       <td>30</td>
      </tr>
     </tbody>
    </table>

