---
date: '2020-07-20'
id: G0424-260620-0002
page: 28731
number: 144
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 25 de xuño de 2020, da Xefatura Territorial de Lugo, pola que se
  somete a información pública o proxecto de explotación e o plan de
  restauración da autorización de explotación de recursos da sección A)
  denominada Peñarredonda número 268, situada no termo municipal da Pobra do
  Brollón, na provincia de Lugo.
range: Resolución
url: >-
  https://www.xunta.gal/dog/Publicados/2020/20200720/AnuncioG0424-260620-0002_gl.html
---
<p>En cumprimento do disposto no artigo 21 da Lei 3/2008, do 23 de maio, de ordenación da minaría de Galicia, e no artigo 6 do Real decreto 975/2009, do 12 de xuño, sobre xestión dos residuos das industrias extractivas e de protección e rehabilitación do espazo afectado por actividades mineiras, sométese ao trámite de información pública o proxecto de explotación e o plan de restauración da autorización de explotación de recursos da sección A) denominada Peñarredonda número 268, situada no termo municipal da Pobra do Brollón na provincia de Lugo.</p>
    <p>O que se fai público facendo constar que, durante o prazo de trinta días hábiles contados a partir do día seguinte ao da publicación deste anuncio no <em>Diario Oficial de Galicia</em>, o proxecto de explotación e o plan de restauración se atopa dispoñible ao público, para a súa consulta, no Servizo de Enerxía e Minas da Xefatura Territorial da Consellería de Economía, Emprego e Industria de Lugo, e no portal da dita consellería (http://economiaeindustria.xunta.es/expediente-explotacions-mineiras). As posibles alegacións presentaranse durante o prazo sinalado, dirixidas á xefa territorial, en calquera das oficinas previstas no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Lugo, 25 de xuño de 2020</p>
    <footer><p>Pilar Fernández López<br>Xefa territorial de Lugo</p></footer>

