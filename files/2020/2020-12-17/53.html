---
date: '2020-12-17'
id: L420-251120-0001
page: 49675
number: 253
agency: Concello de Friol
section: VI. Anuncios. b) Administración local.
title: ANUNCIO da convocatoria para a selección de vixilante municipal.
range: Anuncio
url: >-
  https://www.xunta.gal/dog/Publicados/2020/20201217/AnuncioL420-251120-0001_gl.html
---
<p>Mediante a Resolución da Alcaldía, do 26 de outubro, aprobáronse as bases da convocatoria para a selección de vixilante municipal. As bases publicáronse no BOP número 252, do 3 de novembro, e o anuncio da convocatoria, no Diario Oficial de Galicia número 237, do 24 de novembro.</p>
    <p>Non obstante, en relación co proceso selectivo, o Pleno do Concello, na sesión do 13 de novembro, acordou deixar sen efecto a convocatoria, así como a sinatura de convenio, co fin de que a Comunidade Autónoma de Galicia asuma a convocatoria e o desenvolvemento do proceso selectivo.</p>
    <p>O acordo poderá ser obxecto de impugnación, de conformidade co establecido na Lei 39/2015, do 1 de outubro, así como na Lei 29/1988, do 13 de xullo.</p>
    <p>O que se fai público para xeral coñecemento e para os efectos oportunos, especialmente das persoas interesadas en concorrer ao proceso selectivo, que será convocado no seu momento pola Administración autonómica a través da consellería competente en materia de seguridade.</p>
    <p>Friol, 24 de novembro de 2020</p>
    <footer><p>José Ángel Santos Sánchez<br>Alcalde</p></footer>

