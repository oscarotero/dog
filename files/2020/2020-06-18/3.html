---
date: '2020-06-18'
id: G0474-100620-0002
page: 24261
number: 119
agency: Axencia Instituto Enerxético de Galicia
section: III. Outras disposicións.
title: >-
  RESOLUCIÓN do 5 de xuño de 2020 pola que se redistribúen os créditos
  orzamentarios por epígrafes recollidos na Resolución do 19 de decembro de 2019
  pola que se establecen as bases reguladoras e se anuncia a convocatoria de
  subvencións para a realización de auditorías enerxéticas, implantación de
  sistemas de xestión e proxectos de aforro e eficiencia enerxética nas empresas
  dos sectores de industria e servizos para o ano 2020 (código de procedemento
  IN417Y).
range: Resolución
url: >-
  https://www.xunta.gal/dog/Publicados/2020/20200618/AnuncioG0474-100620-0002_gl.html
---
<p>Mediante a Resolución do 19 de decembro de 2019, que foi publicada no DOG número 12, do 20 de xaneiro de 2020, establecéronse as bases reguladoras e anunciouse a convocatoria de subvencións para a realización de auditorías enerxéticas, implantación de sistemas de xestión e proxectos de aforro e eficiencia enerxética nas empresas dos sectores de industria e servizos.</p>
    <p>O artigo 3.1 das bases reguladoras prevé a posibilidade de redistribuír o orzamento se nalgunha das epígrafes non se rexistraron solicitudes suficientes para esgotar os fondos dispoñibles. O prazo de presentación de solicitudes rematou o día 20 de febreiro e non se rexistraron solicitudes suficientes para esgotar os fondos dispoñibles nas epígrafes de auditorías enerxéticas, implantación de sistemas de xestión e proxectos de aforro no sector industrial e, porén, non se dispón de dispoñibilidade orzamentaria na epígrafe de aforro enerxético no sector de servizos.</p>
    <p>O artigo 31 do Decreto 11/2009 establece que cando a contía total máxima das subvencións convocadas se distribúa entre distintos créditos orzamentarios, a alteración desa distribución non precisará de nova convocatoria pero si das modificacións que procedan no expediente de gasto e da publicación nos mesmos medios que a convocatoria. </p>
    <p>Por todo o anterior, e dado que nas aplicacións orzamentarias correspondentes existe crédito dispoñible e coa finalidade de incrementar a eficacia administrativa e a eficiencia na asignación de recursos públicos, maximizando o impulso de proxectos de aforro e eficiencia enerxética nas empresas do sector da industria e servizos,</p>
    <h2>RESOLVO:</h2>
    <p>Primeiro. Redistribuír os fondos destinados ás subvencións para auditorías enerxéticas, implantación de sistemas de xestión e proxectos de aforro e eficiencia enerxética nas empresas dos sectores de industria e servizos en función do volume de solicitudes recibido, e modificar a táboa do artigo 3.1 da Resolución do 10 de decembro de 2019 do seguinte xeito:</p>
    <table>
     <tbody>
      <tr>
       <td>Tipo de beneficiario</td>
       <td>Dotación orzamentaria inicial (€)</td>
       <td>Modificacións (€)</td>
       <td>Dotación orzamentaria final (€)</td>
      </tr>
      <tr>
       <td>AE - auditorías enerxéticas</td>
       <td>100.000</td>
       <td>-50.000</td>
       <td>50.000</td>
      </tr>
      <tr>
       <td>SX - implantación de sistemas de xestión</td>
       <td>100.000</td>
       <td>-50.000</td>
       <td>50.000</td>
      </tr>
      <tr>
       <td>PAEI - proxectos de aforro e eficiencia enerxética no sector industrial</td>
       <td>2.800.000</td>
       <td>-1.000.000</td>
       <td>1.800.000</td>
      </tr>
      <tr>
       <td>PAES - proxectos de aforro e eficiencia enerxética no sector de servizos</td>
       <td>500.000</td>
       <td>1.100.000</td>
       <td>1.600.000</td>
      </tr>
      <tr>
       <td>Total</td>
       <td>3.500.000</td>
       <td>0</td>
       <td>3.500.000</td>
      </tr>
     </tbody>
    </table>
    <p>Segundo. A presente modificación, unha vez publicada no <em>Diario Oficial de Galicia</em>, non implicará a modificación do prazo establecido para presentar solicitudes.</p>
    <p>Santiago de Compostela, 5 de xuño de 2020</p>
    <footer><p>Ángel Bernardo Tahoces<br>Director da Axencia Instituto Enerxético de Galicia</p></footer>

