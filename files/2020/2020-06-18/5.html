---
date: '2020-06-18'
id: O92-080620-0002
page: 24265
number: 119
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 8 de xuño de 2020 pola que se modifica a Resolución do 8 de
  xaneiro de 2020 pola que se lle dá publicidade ao acordo do Consello de
  Dirección que aproba as bases reguladoras das axudas á internacionalización
  dixital das empresas galegas (Galicia Exporta Dixital), e se procede á súa
  convocatoria en réxime de concorrencia competitiva (código de procedemento
  IG401D).
range: Resolución
url: >-
  https://www.xunta.gal/dog/Publicados/2020/20200618/AnuncioO92-080620-0002_gl.html
---
<p>No DOG núm. 16, do 24 de xaneiro de 2020, publicouse a Resolución do 8 de xaneiro de 2020 pola que se lle deu publicidade ao acordo do Consello de Dirección do Instituto Galego de Promoción Económica que aproba as bases reguladoras das axudas á internacionalización dixital das empresas galegas (Galicia Exporta Dixital), e se procedeu á súa convocatoria en réxime de concorrencia competitiva.</p>
    <p>No punto terceiro da resolución establecíase:</p>
    <p>«Terceiro. Os prazos de presentación de solicitudes serán os seguintes:</p>
    <table>
     <tbody>
      <tr>
       <td>Convocatoria</td>
       <td>Inicio do prazo de presentación de solicitudes</td>
       <td>Fin do prazo de presentación de&amp;nbsp;solicitudes</td>
      </tr>
      <tr>
       <td>2020.1</td>
       <td>O día seguinte ao da publicación desta resolución no Diario Oficial de Galicia</td>
       <td>24.3.2020</td>
      </tr>
      <tr>
       <td>2020.2</td>
       <td>25.3.2020</td>
       <td>25.5.2020»</td>
      </tr>
     </tbody>
    </table>
    <p>De conformidade co punto cuarto da resolución establecíase:</p>
    <p>«Cuarto. Os créditos dispoñibles para concesións nesta convocatoria aboaranse con cargo á seguinte aplicación orzamentaria e polos seguintes importes e coa seguinte distribución plurianual:</p>
    <table>
     <tbody>
      <tr>
       <td>Convocatoria</td>
       <td>Código proxecto</td>
       <td>Partida orzamentaria</td>
       <td>Ano 2020</td>
       <td>Ano 2021</td>
       <td>Total</td>
      </tr>
      <tr>
       <td>2020.1</td>
       <td>2020.00001&amp;nbsp;</td>
       <td>09.A1.741A.7708&amp;nbsp;</td>
       <td>400.000 €</td>
       <td>800.000 €</td>
       <td>1.200.000 €</td>
      </tr>
      <tr>
       <td>2020.2</td>
       <td>2020.00001&amp;nbsp;</td>
       <td>09.A1.741A.7708&amp;nbsp;</td>
       <td>100.000 €</td>
       <td>700.000 €</td>
       <td>800.000 €</td>
      </tr>
      <tr>
       <td>Total</td>
       <td>&amp;nbsp;</td>
       <td>&amp;nbsp;</td>
       <td>500.000 €</td>
       <td>1.500.000 €</td>
       <td>2.000.000 €»</td>
      </tr>
     </tbody>
    </table>
    <p>(...)</p>
    <p>De conformidade co punto quinto da resolución establecíase:</p>
    <p>«Quinto. Prazos de duración do procedemento, de execución do proxecto e para solicitar o cobramento:</p>
    <p>O prazo máximo para resolver e publicar a resolución será de cinco meses contados desde a publicación desta resolución no <em>Diario Oficial de Galicia</em>, transcorrido o cal se poderá entender rexeitada por silencio administrativo a solicitude de concesión de axuda. </p>
    <p>Para os proxectos da primeira convocatoria o prazo máximo de execución iniciarase no momento da solicitude da axuda e rematará o 31 de xaneiro de 2021, esta data será a última admisible de facturación e pagamento. Dentro deste prazo de execución deberase presentar a solicitude de cobramento. </p>
    <p>Para os proxectos da segunda convocatoria o prazo máximo de execución será o 30 de xuño de 2021, esta data será a última admisible de facturación e pagamento. Dentro deste prazo de execución deberase presentar a solicitude de cobramento». </p>
    <p>(...)</p>
    <p>O día 14 de marzo de 2020 publicouse no <em>Boletín Oficial del Estado</em> e entrou en vigor o Real decreto 463/2020, do 14 de marzo, polo que se declara o estado de alarma para a xestión da situación de crise sanitaria ocasionada por COVID-19. Nas súas disposicións adicionais terceira e cuarta decretábase a suspensión de prazos administrativos. O Decreto 465/2020, do 17 de marzo (BOE nº 73, do 18 de marzo), dálle nova redacción ao número 4 da disposición adicional terceira e establece que as entidades do sector público poderán acordar motivadamente a continuación daqueles procedementos administrativos que veñan referidos a situacións estreitamente vinculadas aos feitos xustificativos do estado de alarma, ou que sexan indispensables para a protección do interese xeral ou para o funcionamento básico dos servizos.</p>
    <p>O Acordo do Consello da Xunta de Galicia do 24 de abril de 2020, sobre a continuación da tramitación de determinados expedientes e procedementos en materia de subvencións, no eido da Administración xeral e das entidades instrumentais do sector público autonómico, establece aspectos relativos á continuación dos procedementos de concesión de subvencións cuxas bases e convocatoria se tivesen aprobado e publicado no momento da entrada en vigor do devandito Real decreto 463/2020, do 14 de marzo, pero que non se tivese ditado a resolución de concesión, entre os cales se atopa o programa Galicia Exporta Dixital, e aspectos relativos á modificación das bases reguladoras para ampliar os prazos de execución da actividade subvencionada e, se é o caso, de xustificación e comprobación desa execución.</p>
    <p>O día 23 de maio de 2020 publicouse no <em>Boletín Oficial del Estado</em> o Real decreto 537/2020, do 22 de maio, polo que se reinicia o cómputo dos prazos administrativos que tiveran sido suspendidos en virtude do Real decreto 463/2020, do 14 de marzo, con efectos desde o 1 de xuño de 2020, reanudándose, por conseguinte, nesta data o prazo de presentación de solicitudes da primeira convocatoria e finalizando este o 11 de xuño de 2020.</p>
    <p>Dado o elevado número de solicitudes da primeira convocatoria do programa Galicia Exporta Dixital, faise preciso eliminar a segunda convocatoria prevista e incrementar o crédito da primeira co previsto para a segunda; así como ante crecente e urxente necesidade de aplicar medidas estratéxicas orientadas á internacionalización dixital das empresas motivadas pola incidencia e polo novo escenario que no comercio internacional se están a producir por motivos da emerxencia sanitaria COVID-19 e de conformidade co disposto no artigo 32 da Lei 39/2015, do 1 de outubro, do procedemento administrativo común das administracións públicas, e dado que non se causan prexuízos a terceiros, </p>
    <p class="dog-titulo">RESOLVO:</p>
    <p>Artigo 1</p>
    <p>Modificar a Resolución do 8 de xaneiro de 2020 pola que se lle dá publicidade ao acordo do Consello de Dirección que aproba as bases reguladoras das axudas á internacionalización dixital das empresas galegas (Galicia Exporta Dixital), e se procede á súa convocatoria en réxime de concorrencia competitiva, no seguinte sentido:</p>
    <p>O punto terceiro da resolución queda redactado do seguinte xeito:</p>
    <table>
     <tbody>
      <tr>
       <td>Convocatoria</td>
       <td>Inicio do prazo de presentación de solicitudes</td>
       <td>Fin do prazo de presentación de&amp;nbsp;solicitudes</td>
      </tr>
      <tr>
       <td>2020.1</td>
       <td>O día seguinte ao da publicación desta resolución no <em>Diario Oficial de Galicia</em></td>
       <td>11 de xuño de 2020</td>
      </tr>
     </tbody>
    </table>
    <p>Elimínase a segunda convocatoria prevista ante a necesidade de atender ao elevado número de solicituides presentadas na primeira convocatoria.</p>
    <p>O punto cuarto da resolución queda redactado do seguinte xeito:</p>
    <p>Cuarto. Os créditos dispoñibles para concesións nesta convocatoria aboaranse con cargo á seguinte aplicación orzamentaria e polos seguintes importes e coa seguinte distribución plurianual:</p>
    <table>
     <thead>
      <tr>
       <td>Convocatoria</td>
       <td>Código proxecto</td>
       <td>Partida orzamentaria</td>
       <td>Ano 2020</td>
       <td>Ano 2021</td>
       <td>Total</td>
      </tr>
     </thead>
     <tbody>
      <tr>
       <td>2020.1</td>
       <td>2020.00001</td>
       <td>09.A1.741A.7708</td>
       <td>500.000 €</td>
       <td>1.500.000 €</td>
       <td>2.000.000 €</td>
      </tr>
     </tbody>
    </table>
    <p>(...)</p>
    <p>O punto quinto da resolución queda redactado como segue:</p>
    <p>Quinto. Prazos de duración do procedemento, de execución do proxecto e para solicitar o cobramento:</p>
    <p>O prazo máximo para resolver e publicar a resolución será de cinco meses contados desde a publicación desta resolución no <em>Diario Oficial de Galicia</em>, transcorrido o cal se poderá entender rexeitada por silencio administrativo a solicitude de concesión de axuda. </p>
    <p>O prazo máximo de execución iniciarase no momento da solicitude da axuda e rematará o 30 de xullo de 2021, esta data será a última admisible de facturación e pagamento. Dentro deste prazo de execución deberase presentar a solicitude de cobramento. </p>
    <p>Artigo 2</p>
    <p>Esta modificación entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 8 de xuño de 2020</p>
    <footer><p>Juan Manuel Cividanes Roger<br>Director xeral do Instituto Galego de Promoción Económica</p></footer>

