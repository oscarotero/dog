---
date: '2020-06-18'
id: G0474-100620-0003
page: 24259
number: 119
agency: Axencia Instituto Enerxético de Galicia
section: III. Outras disposicións.
title: >-
  RESOLUCIÓN do 5 de xuño de 2020 pola que se redistribúen os créditos
  orzamentarios por epígrafes recollidos na Resolución do 30 de decembro de 2019
  pola que se establecen as bases reguladoras e se anuncia a convocatoria de
  subvencións relativas ao Plan de transición a unha mobilidade eficiente para o
  ano 2020 (código de procedemento IN421U).
range: Resolución
url: >-
  https://www.xunta.gal/dog/Publicados/2020/20200618/AnuncioG0474-100620-0003_gl.html
---
<p>Mediante a Resolución do 30 de decembro de 2019, que foi publicada no DOG número 21, do 31 de xaneiro de 2020, establecéronse as bases reguladoras e anunciouse a convocatoria de subvencións relativas ao Plan de transición a unha mobilidade eficiente, así como a selección das entidades colaboradoras que participarán na súa xestión.</p>
    <p>O artigo 2.1 das bases reguladoras prevé a posibilidade de redistribuír o orzamento se pasado un mes desde a apertura do prazo de solicitudes nalgunha das epígrafes non se rexistran solicitudes suficientes para esgotar os fondos dispoñibles e noutra das epígrafes existe lista de espera. O prazo de presentación de solicitudes comezou o día 21 de febreiro e o día 2 de xuño existía listaxe de espera na epígrafe dirixida a persoas físicas, ao tempo que non se rexistraron solicitudes suficientes para esgotar os fondos na epígrafe de autónomos ou empresas.</p>
    <p>O artigo 31 do Decreto 11/2009 establece que cando a contía total máxima das subvencións convocadas se distribúa entre distintos créditos orzamentarios, a alteración desa distribución non precisará de nova convocatoria pero si as modificacións que procedan no expediente de gasto, e da publicación nos mesmos medios ca a convocatoria. </p>
    <p>Por todo o anterior, e dado que nas aplicacións orzamentarias correspondentes existe crédito dispoñible e coa finalidade de incrementar a eficacia administrativa e a eficiencia na asignación de recursos públicos, maximizando o impulso de proxectos de aforro e de mobilidade eficiente,</p>
    <h2>RESOLVO:</h2>
    <p>Primeiro. Redistribuír os fondos destinados ás subvencións relativas ao Plan de transición a unha mobilidade eficiente para 2020 en función do volume de solicitudes recibido, e modificar a táboa do artigo 2.1 da Resolución do 30 de decembro do 2019 do seguinte xeito:</p>
    <table>
     <tbody>
      <tr>
       <td>Tipo de beneficiario</td>
       <td>Aplicación orzamentaria</td>
       <td>Dotación orzamentaria inicial (€)</td>
       <td>Modificacións (€)</td>
       <td>Dotación orzamentaria final (€)</td>
      </tr>
      <tr>
       <td>Persoas físicas</td>
       <td>09.A2.733A.780.4</td>
       <td>600.000</td>
       <td>15.000</td>
       <td>615.000</td>
      </tr>
      <tr>
       <td>Autónomos ou empresas</td>
       <td>09.A2.733A.772.2</td>
       <td>100.000</td>
       <td>-15.000</td>
       <td>85.000</td>
      </tr>
      <tr>
       <td>Total</td>
       <td>&amp;nbsp;</td>
       <td>700.000</td>
       <td>0</td>
       <td>700.000</td>
      </tr>
     </tbody>
    </table>
    <p>Segundo. A presente modificación, unha vez publicada no <em>Diario Oficial de Galicia</em>, non implicará a modificación do prazo establecido para presentar solicitudes.</p>
    <p>Santiago de Compostela, 5 de xuño de 2020</p>
    <footer><p>Ángel Bernardo Tahoces<br>Director da Axencia Instituto Enerxético de Galicia</p></footer>

