---
date: '2020-06-29'
id: G0532-030620-0003
page: 25639
number: 127
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 1 de xuño de 2020, da Dirección Xeral de Calidade Ambiental e
  Cambio Climático, polo que se somete a información pública o estudo de impacto
  ambiental e a solicitude de autorización ambiental integrada para a
  explotación avícola de produción de ovos campeiros en Monte Estraviz de Finca
  Bosqueval, S.L., no concello de Curtis, provincia da Coruña (expediente
  2020-IPPC-I-5).
range: Anuncio
url: >-
  https://www.xunta.gal/dog/Publicados/2020/20200629/AnuncioG0532-030620-0003_gl.html
---
<p>Para os efectos previstos no artigo 29 da Lei 5/2017, do 19 de outubro, de fomento da implantación de iniciativas empresariais de Galicia (BOE núm. 273, do 10 de novembro), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposto o documento titulado: </p>
    <p>– Proxecto básico de solicitude de autorización ambiental integrada e estudo de impacto ambiental. Finca Bosqueval, S.L. Maio de 2020.</p>
    <p>Para que calquera interesado poida consultalos e, se é o caso, formular no citado prazo as alegacións, suxestións ou observacións que considere oportunas, o documento estará á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental e Cambio Climático–Servizo de Prevención e Control Integrados da Contaminación (rúa de San Lázaro s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal/→medioambiente e sostibilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 1 de xuño de 2020</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO</h2>
    <h2>Memoria resumo</h2>
    <p>Clave do expediente: 2020-IPPC-I-5.</p>
    <p>Peticionaria: Finca Bosqueval, S.L.</p>
    <p>CIF: B27343896.</p>
    <p>Domicilio social: Ximonde, estr. nacional 547, km 27, 27217 Palas de Rei, Lugo.</p>
    <p>Localización da instalación: Monte Estraviz, 15310 Curtis, A Coruña.</p>
    <p>Actividade: explotación avícola de produción de ovos campeiros.</p>
    <p>Descrición: a explotación avícola para a produción de ovos campeiros contará con nove naves que se construirán en catro fases distintas. O número de prazas de galiñas por nave será de vinte e catro mil, o total de prazas na explotación será de duascentas dezaseis mil. Cada nave terá libre circulación de galiñas no interior e unha parcela anexa onde as galiñas poden estar ao aire libre. Na primeira fase construiranse tres naves e as instalacións auxiliares comúns ás catro fases. Na segunda, terceira e cuarta fase construiranse dúas naves por fase. A instalación contará cunha esterqueira cuberta e con solo impermeable.</p>
    <p>As augas fecais, as augas residuais dos vestiarios e as augas residuais da limpeza das naves ao final de cada ciclo condúcense a depósitos estancos enterrados, dous por cada nave, de onde serán recollidas por un xestor autorizado. As augas pluviais verten, sen tratamento previo, ao terreo.</p>
    <p>Inclúese na documentación presentada o grao de implantación das mellores técnicas dispoñibles, atendendo ao recollido na Decisión de execución (UE) 2017/302, da Comisión, do 15 de febreiro, pola que se establecen as conclusións sobre as mellores técnicas dispoñibles (MTD) no marco da Directiva 2010/75/UE, do Parlamento Europeo e do Consello, respecto á cría intensiva de aves de curral ou de porcos.</p>

