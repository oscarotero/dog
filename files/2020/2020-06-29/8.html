---
date: '2020-06-29'
id: O92-190620-0001
page: 25551
number: 127
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 19 de xuño de 2020 pola que se amplía o crédito dispoñible para
  o exercicio 2020 nas bases reguladoras dos préstamos previstos no Instrumento
  financeiro préstamos pemes Galicia-programa operativo Feder Galicia 2014-2020,
  préstamos IFI Innova.
range: Resolución
url: >-
  https://www.xunta.gal/dog/Publicados/2020/20200629/AnuncioO92-190620-0001_gl.html
---
<p>Mediante Resolución do 16 de outubro de 2017 publicouse o acordo do Consello de Dirección do Instituto Galego de Promoción Económica que aproba as bases reguladoras dos préstamos previstos no Instrumento financeiro préstamos pemes Galicia-programa operativo Feder Galicia 2014-2020 (DOG núm. 206, do 30 de outubro de 2017). </p>
    <p>Na dita resolución, no seu punto terceiro, establécense os créditos dispoñibles, que para a liña de préstamos IFI Innova eran inicialmente de 1.000.000 de euros para cada un dos anos 2017, 2018 e 2019 na partida orzamentaria 09.A1-741A-8310.</p>
    <p>Mediante Resolución do 27 de decembro de 2018 (DOG núm. 247, do 28 de decembro), publicouse unha modificación das bases reguladoras, nas cales, entre outros aspectos, se estendeu o prazo de presentación de solicitudes e se redistribuíron as anualidades dos créditos orzamentarios, que en particular para os préstamos IFI Innova quedaron establecidos en 2.000.000 de euros para o ano 2018, 500.000 € para o 2019 e 500.000 € para o ano 2020.</p>
    <p>Posteriormente, por Resolución do 7 de outubro de 2019 (DOG núm. 197, do 16 de outubro), foi introducida unha modalidade de préstamos IFI TUR, cuxo orzamento se estableceu conxuntamente coas liñas de préstamos IFI Industria 4.0 e IFI Relanzamento. A liña de préstamos IFI Innova non foi modificada.</p>
    <p>Conforme o establecido na Resolución do 16 de outubro de 2017, o director xeral do Igape poderá ampliar os créditos e modificar as partidas orzamentarias, logo de declaración de dispoñibilidade dos créditos nos termos referidos no artigo 30.2 do Decreto 11/2009, mediante resolución publicada para o efecto.</p>
    <p>Tendo en conta o volume de solicitudes recibidas pendentes de resolver e tratando de dar resposta á ampla demanda de axuda, logo de achega orzamentaria procedente da Axencia Galega de Innovación (Gain), semella oportuno incrementar o importe aprobado para as axudas establecidas nestas bases na partida orzamentaria 09.A1-741A-8310, liña de préstamo IFI Innova para o exercicio 2020 nun importe de 1.200.000 €.</p>
    <p>Na súa virtude, e de conformidade coas facultades que teño conferidas,</p>
    <h2>RESOLVO:</h2>
    <p>Único. Amplíase o crédito establecido na partida 09.A1-741A-8310, liña de préstamos IFI Innova en 1.200.000 € para o exercicio 2020 nas bases reguladoras dos préstamos previstos no Instrumento financeiro préstamos pemes Galicia-programa operativo Feder Galicia 2014-2020, publicadas mediante Resolución do 16 de outubro de 2016 (DOG núm. 206, do 30 de outubro de 2017), e modificadas polas resolucións do 27 de decembro de 2018 (DOG núm. 247, do 28 de decembro) e 7 de outubro de 2019 (DOG núm. 197, do 16 de outubro), co que queda establecida a distribución por anualidades como segue:</p>
    <table>
     <tbody>
      <tr>
       <td>Partida orzamentaria</td>
       <td>Liña préstamo</td>
       <td>Ano 2018</td>
       <td>Ano 2019</td>
       <td>Ano 2020</td>
      </tr>
      <tr>
       <td>09.A1-741A-8310</td>
       <td>IFI Innova</td>
       <td>2.000.000 €</td>
       <td>500.000 €</td>
       <td>1.700.000 €</td>
      </tr>
     </tbody>
    </table>
    <p>Santiago de Compostela, 19 de xuño de 2020</p>
    <footer><p>Juan Manuel Cividanes Roger<br>Director xeral do Instituto Galego de Promoción Económica</p></footer>

