---
date: '2020-01-22'
id: G0181-130120-0001
page: 3589
number: 14
agency: Axencia Galega de Infraestruturas
section: III. Outras disposicións.
title: >-
  RESOLUCIÓN do 10 de xaneiro de 2020 pola que se lle dá publicidade á
  Resolución do 10 de xaneiro de 2020 pola que se encomenda a Xestión do Solo de
  Galicia-Xestur, S.A. a realización de traballos técnicos (anticipado de
  gastos).
range: Resolución
url: >-
  https://www.xunta.gal/dog/Publicados/2020/20200122/AnuncioG0181-130120-0001_gl.html
---
<p>De conformidade co disposto no artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade á seguinte encomenda coas seguintes características:</p>
    <p>Resolución do 10 de xaneiro de 2020, da Axencia Galega de Infraestruturas, pola que se encarga ao medio propio Xestión do Solo de Galicia-Xestur, S.A. a realización de traballos técnicos.</p>
    <p>– Actividade: os traballos que se van realizar baixo a cobertura da encomenda consistirán no traballos de apoio técnico á Axencia Galega de Infraestruturas no desenvolvemento daquelas tarefas en que a experiencia acumulada por Xestur na execución de obras permita complementar o traballo do persoal da mencionada axencia.</p>
    <p>– Natureza e alcance da xestión encomendada: encomenda de xestión a medios propios, ao ter a empresa Xestión do Solo de Galicia-Xestur, S.A. a consideración de medio propio e de servizo técnico da Administración xeral e do sector público autonómico de Galicia, ao abeiro do establecido nos artigos 10, 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia: doce (12) meses contados a partir do 1 de xaneiro de 2020, prorrogable por doce meses máis.</p>
    <p>– Modalidade de financiamento: esta encomenda tramítase con cargo aos orzamentos da Axencia Galega de Infraestruturas para o ano 2020, aplicación orzamentaria 08.A1.512B.640.1.</p>
    <p>– Orzamento: 57.592,35 €.</p>
    <p>Santiago de Compostela, 10 de xaneiro de 2020</p>
    <footer><p>Francisco Menéndez Iglesias<br>Director da Axencia Galega de Infraestruturas</p></footer>

