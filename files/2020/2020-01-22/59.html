---
date: '2020-01-22'
id: L328-020120-0001
page: 3712
number: 14
agency: Concello de Cualedro
section: VI. Anuncios. b) Administración local.
title: >-
  ANUNCIO de información pública do Plan parcial do solo urbanizable non
  delimitado SUND-01 A Brea e o estudo ambiental estratéxico.
range: Anuncio
url: >-
  https://www.xunta.gal/dog/Publicados/2020/20200122/AnuncioL328-020120-0001_gl.html
---
<p>O Pleno deste concello, en sesión celebrada o 14 de novembro de 2019, adoptou o seguinte acordo:</p>
    <p>«Primeiro. Aprobar inicialmente o Plan parcial do solo urbanizable non delimitado SUND-01 A Brea e o estudo ambiental estratéxico.</p>
    <p>Segundo. Publicar na web municipal o acordo de aprobación inicial e o documento aprobado.</p>
    <p>Terceiro. Conforme o artigo 75 da Lei 2/2016, do solo de Galicia, someter o documento a información pública durante dous meses, mediante anuncio que se publicará no Diario Oficial de Galicia e nun dos xornais de maior difusión na provincia. O expediente estará exposto ao público na Casa do das 9.00 as 14.00 horas durante o prazo de información pública.</p>
    <p>Cuarto. Notificar individualmente a todas as persoas titulares catastrais dos terreos afectados.</p>
    <p>Quinto. Solicitar ás administracións públicas competentes os informes sectoriais e consultas que resulten preceptivas».</p>
    <p>En cumprimento do disposto anteriormente, sométese a información pública o Plan parcial do solo urbanizable non delimitado SUND-01 A Brea e o estudo ambiental estratéxico, polo prazo de dous meses contado a partir da publicación deste anuncio no Diario Oficial de Galicia.</p>
    <p>Durante o referido prazo, calquera persoa poderá examinar o documento, en horario de oficina, nas dependencias da Casa do Concello de Cualedro, sita na avda. de Portugal, 8 de Cualedro, ou na paxina web do Concello de Cualedro (www.cualedro.es) e formular as alegacións, documentos e xustificacións que se consideren pertinentes.</p>
    <p>Consonte o establecido no artigo 47 da Lei 2/2016, do 10 de febreiro, do solo de Galicia, e o artigo 86.2 do seu regulamento, aprobado polo Decreto 143/2016, do 22 de setembro (RLSG), o acordo de aprobación inicial determinará por si só a suspensión do outorgamento de licenzas de parcelación, edificación e demolición no ámbito do territorio obxecto do plan parcial cuxas novas determinacións supoñan a modificación da ordenación urbanística vixente. </p>
    <p>O ámbito do Plan parcial do solo urbanizable non delimitado SUND-01 A Brea do Concello de Cualedro, que abrangue 16,03 ha na zona a carón do enlace da A-52 en Lamas.</p>
    <p>A delimitación do ámbito correspóndese co fixado nos planos de información e ordenación.</p>
    <p>Asemade, na memoria do Plan parcial inclúese a relación de parcelas catastrais que abranguen o ámbito do devandito plan.</p>
    <p>De acordo co establecido no artigo 86.3 do Regulamento da Lei 2/2016, do 10 de febreiro, do solo de Galicia, a suspensión de licenzas non afectará:</p>
    <p>a) As obras de mantemento, conservación e reforma, salvo no caso de obras de rehabilitación integral que sexan equiparables á reconstrución total do edificio non xustificadas en razóns de urxencia ou que supoñan un aumento do volume edificado.</p>
    <p>b) As licenzas de primeira ocupación.</p>
    <p>c) Os proxectos que cumpran simultaneamente o instrumento de planeamento en vigor e o Plan especial aprobado inicialmente.</p>
    <p>d) Os actos suxeitos ao trámite de comunicación previa, sempre e cando se trate de obras ou actos para a implantación de usos ou actividades autorizados polo novo planeamento.</p>
    <p>A suspensión de licenzas terá unha duración máxima de dous anos contando desde a aprobación inicial do plan especial e, en calquera caso, extinguirase coa aprobación definitiva do planeamento.</p>
    <p>Mentres dure a suspensión de licenzas, poderán autorizarse usos e obras provisionais nos termos do artigo 89 da Lei 2/2016, do 10 de febreiro, e do artigo 204 do regulamento.</p>
    <p>Cualedro, 2 de xaneiro de 2020</p>
    <footer><p>Luciano Rivero Cuquejo<br>Alcalde</p></footer>

