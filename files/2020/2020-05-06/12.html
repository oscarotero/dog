---
date: '2020-05-06'
id: L109-150420-0001
page: 19171
number: 86
agency: Concello de Betanzos
section: VI. Anuncios. b) Administración local.
title: >-
  ANUNCIO da aprobación definitiva da modificación puntual do Plan parcial de
  Piadela SAUI-5 (expediente 2018/X999/00054237).
range: Anuncio
url: >-
  https://www.xunta.gal/dog/Publicados/2020/20200506/AnuncioL109-150420-0001_gl.html
---
<p>O Pleno municpal, na sesión que tivo lugar o 27 de febreiro de 2020, adoptou, entre outros, o seguinte acordo:</p>
    <p>Primeiro. Aprobar definitivamente a modificación puntual do Plan parcial do sector SAUI-5, polígono de Piadela.</p>
    <p>Segundo. Publicar a aprobación definitiva no <em>Diario Oficial de Galicia</em>, para os efectos do establecido no artigo 82 da Lei 2/2016, do 10 de febreiro, do solo de Galicia. Esta publicación deberá realizarse no prazo dun mes desde a adopción da aprobación definitiva.</p>
    <p>Terceiro. Comunicar o acordo de aprobación definitiva, en virtude do artigo 88 da Lei 2/2016, do 10 de febreiro, do solo de Galicia, á consellería competente en materia de urbanismo, para a súa inscrición no Rexistro de Planeamento Urbanístico de Galicia, e achegar un exemplar en soporte dixital, debidamente dilixenciado.</p>
    <p>Cuarto. Notificar individualmente a aprobación definitiva do Plan parcial a todas as persoas titulares catastrais dos terreos afectados ás cales xa se lles notificou a súa aprobación inicial, de conformidade co artigo 186.4 do Regulamento da Lei 2/2016, do 10 de febreiro, do solo de Galicia, aprobado polo Decreto 143/2016, do 22 de setembro.</p>
    <p>O contido íntegro da modificación puntual aprobada pódese consultar nas dependencias municipais de Urbanismo.</p>
    <p>Contra este acordo, con carácter de disposición administrativa de carácter xeral, cabe interpoñer directamente recurso contencioso-administrativo, ante a sala correspondente do Tribunal Superior de Xustiza de Galicia (artigo 84.1 da Lei 2/2016, do 10 de febreiro, do solo de Galicia, e artigo 201.1 do seu regulamento), no prazo de dous meses que se contarán a partir do día seguinte ao da publicación deste anuncio, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de interpoñer calquera outro recurso que se considere máis procedente e sexa conforme a dereito.</p>
    <p>Betanzos, 12 de marzo de 2020</p>
    <footer><p>A alcaldesa<br>P.D. (Decreto 129/2020, do 6.2.2020)<br>Andrés Teijo Hermida<br>Delegado de Urbanismo</p></footer>

