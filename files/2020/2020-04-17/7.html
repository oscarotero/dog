---
date: '2020-04-17'
id: G0532-020320-0004
page: 18467
number: 74
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 28 de febreiro de 2020, da Dirección Xeral de Calidade Ambiental e
  Cambio Climático, polo que se somete a información pública a solicitude de
  autorización ambiental integrada para unha planta de procesamento de leite no
  polígono industrial de Teixeiro, concello de Curtis (A Coruña). Titular:
  Inleit Ingredients, S.L.
range: Anuncio
url: >-
  https://www.xunta.gal/dog/Publicados/2020/20200417/AnuncioG0532-020320-0004_gl.html
---
<p>Conforme o disposto no artigo 16 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control da contaminación (BOE núm. 316, do 31 de decembro), faise público que, por espazo de 30 días hábiles contados a partir do seguinte ao da publicación deste anuncio no <em>Diario Oficial de Galicia</em>, estará á disposición do público a documentación presentada por Inleit Ingredients, S.L. para solicitar a autorización ambiental integrada da planta referida no encabezamento, co fin de que calquera persoa interesada poida consultala e, de ser o caso, formular dentro do dito prazo as alegacións, suxestións ou observacións que considere convenientes.</p>
    <p>A documentación estará á disposición das persoas interesadas nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, 15781 Santiago de Compostela). </p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (https://cmatv.xunta.gal/→medio ambiente e sostibilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 28 de febreiro de 2020</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>

