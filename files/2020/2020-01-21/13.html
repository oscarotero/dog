---
date: '2020-01-21'
id: O90-191219-0002
page: 3177
number: 13
agency: Axencia Galega de Desenvolvemento Rural
section: III. Outras disposicións.
title: >-
  EXTRACTO da Resolución do 18 de decembro de 2019 pola que se aproban as bases
  reguladoras de subvencións para proxectos de rehabilitación e reforma de
  mercados municipais de venda de produtos agroalimentarios, cofinanciadas co
  Fondo Europeo Agrícola de Desenvolvemento Rural (Feader) no marco do Programa
  de desenvolvemento rural (PDR) de Galicia 2014-2020, e se anuncia a
  convocatoria para o ano 2020 (código de procedemento MR712A).
range: Resolución
url: >-
  https://www.xunta.gal/dog/Publicados/2020/20200121/AnuncioO90-191219-0002_gl.html
---
<p>BDNS (Identif.): 491562.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Entidades beneficiarias</p>
    <p>Todos os concellos de Galicia.</p>
    <p>Segundo. Obxecto</p>
    <p>Apoio á execución de proxectos de rehabilitación e reforma de mercados municipais de venda de produtos agroalimentarios.</p>
    <p>Terceiro. Bases reguladoras</p>
    <p> Resolución do 18 de decembro de 2019 pola que se aproban as bases reguladoras de subvencións para proxectos de rehabilitación e reforma de mercados municipais de venda de produtos agroalimentarios, cofinanciadas co Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e se anuncia a convocatoria para o ano 2020 (código de procedemento MR712A).</p>
    <p>Cuarto. Contía</p>
    <p>Os proxectos subvencionados ao abeiro desta convocatoria están confinanciados con Feader no marco da medida 7.4 do PDR de Galicia 2014-2020, de acordo coa seguinte distribución plurianual e por fontes financeiras:</p>
    <table>
     <tbody>
      <tr>
       <td rowspan="2">Anualidade</td>
       <td rowspan="2">Importe</td>
       <td colspan="3">Desagregación por fontes financeiras</td>
      </tr>
      <tr>
       <td>Feader (75 %)</td>
       <td>Fondos Mapa (7,5 %)</td>
       <td>Fondos Xunta (17,5 %)</td>
      </tr>
      <tr>
       <td>2020</td>
       <td>860.000 €</td>
       <td>645.000 €</td>
       <td>64.500 €</td>
       <td>150.500 €</td>
      </tr>
      <tr>
       <td>2021</td>
       <td>860.000 €</td>
       <td>645.000 €</td>
       <td>64.500 €</td>
       <td>150.500 €</td>
      </tr>
      <tr>
       <td>Total</td>
       <td>1.720.000 €</td>
       <td>1.290.000 €</td>
       <td>129.000 €</td>
       <td>301.000 €</td>
      </tr>
      <tr>
       <td colspan="5">Conta orzamentaria 14.A1.712A.760.0 
        Código proxecto: 2019-00003</td>
      </tr>
     </tbody>
    </table>
    <p>Quinto. Prazo de presentación de solicitudes</p>
    <p>O prazo para presentar as solicitudes será de corenta e cinco (45) días naturais, contado a partir do día seguinte ao da publicación da resolución da convocatoria no Diario Oficial de Galicia (DOG).</p>
    <p>Sexto. Outros datos</p>
    <p>A concesión de axudas tramitarase en réxime de concorrencia competitiva.</p>
    <p>Os proxectos subvencionados recibirán unha porcentaxe de subvención do 80 % dos custos subvencionables, ata un máximo de 50.000 € de axuda. </p>
    <p>Santiago de Compostela, 18 de decembro de 2019</p>
    <footer><p>Miguel Ángel Pérez Dubois<br>Director xeral da Axencia Galega de Desenvolvemento Rural</p></footer>

