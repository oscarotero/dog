---
date: '2020-01-21'
id: G0003-080120-0001
page: 3228
number: 13
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 8 de xaneiro de 2020, da Xerencia da Área Sanitaria de Ferrol,
  pola que se resolve a convocatoria pública do 9 de setembro de 2019 para a
  provisión, polo sistema de avaliación colexiada, dun posto de xefa/e do
  Servizo de Cardioloxía.
range: Resolución
url: >-
  https://www.xunta.gal/dog/Publicados/2020/20200121/AnuncioG0003-080120-0001_gl.html
---
<p>Convocada mediante a Resolución AC-01/2019, do 9 de setembro de 2019 (DOG núm. 181, do 24 de setembro), a provisión dun posto de xefa/e do Servizo de Cardioloxía, polo sistema de avaliación colexiada, esta xerencia de Área Sanitaria, de conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, así como na Orde do 24 de maio de 2006 pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuidas polo Decreto 137/2019, do 10 de outubro (DOG núm. 208, do 31 de outubro), polo que se establece a estrutura orgánica do Servizo Galego de Saúde; Decreto 134/2019, do 10 de outubro (DOG núm. 204, do 25 de outubro), polo que se regulan ás áreas sanitarias e os distritos sanitarios do Sistema público de saúde de Galicia, e a Orde do 5 de xullo de 2012 (DOG núm. 139, do 20 de xullo) sobre delegación de competencias en órganos centrais e periféricos do Servizo Galego de Saúde,</p>
    <h2>DISPÓN:</h2>
    <p>Primeiro. Resolver a convocatoria pública para a provisión dun posto de xefa/e do Servizo de Cardioloxía, realizada mediante a Resolución AC-01/2019, do 9 de setembro de 2019 (DOG núm. 181, do 24 de setembro).</p>
    <p>Segundo. Nomear, para o posto que se indica, a persoa relacionada no anexo a esta resolución. </p>
    <p>Terceiro. De conformidade coa base décima da convocatoria, a persoa nomeada será avaliada, antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período de tempo, ou proceder á súa remoción.</p>
    <p>Cuarto. O réxime de cesamento na praza de orixe e de toma de posesión da praza adxudicada será o establecido no artigo 27 da Orde do 24 de maio de 2006 (DOG núm. 106, do 5 de xuño) pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde.</p>
    <p>Contra esta resolución poderase interpoñer, nos termos previstos na Lei 39/2015, do 1 de outubro, do procedemento administrativo común das administracións públicas, recurso de alzada, perante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Ferrol, 8 de xaneiro de 2020</p>
    <footer><p>Ángel José Facio Villanueva<br>Xerente da Área Sanitaria de Ferrol</p></footer>
    <h2>ANEXO</h2>
    <p>1. Posto de traballo: xefa/e do Servizo de Cardioloxía.</p>
    <p>Nome e apelidos: Raquel Marzoa Rivas.</p>
    <p>DNI: ***2096**.</p>

