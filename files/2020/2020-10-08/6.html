---
date: '2020-10-08'
id: G0533-300920-0001
page: 38803
number: 204
agency: Consellería de Infraestruturas e Mobilidade
section: III. Outras disposicións.
title: >-
  RESOLUCIÓN do 29 de setembro de 2020, da Secretaría Xeral Técnica da
  Consellería de Infraestruturas e Mobilidade, pola que dá publicidade a unha
  encomenda de xestión de carácter técnico á Axencia Galega de Infraestruturas
  para a supervisión do proxecto de demolición da estación de autobuses de Lugo.
range: Resolución
url: >-
  https://www.xunta.gal/dog/Publicados/2020/20201008/AnuncioG0533-300920-0001_gl.html
---
<p>De conformidade cos artigos 8 e 9 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, dáse publicidade á encomenda de xestión de carácter técnico da Consellería de Infraestruturas e Mobilidade á Axencia Galega de Infraestruturas para a supervisión do proxecto de demolición da estación de autobuses de Lugo, que ten as seguintes características: </p>
    <p>– Obxecto. A elaboración dun informe técnico co fin de verificar que se tiveron en conta as disposicións xerais de carácter legal ou regulamentario así como a normativa técnica que resulten de aplicación para o proxecto, así como calquera outro informe de carácter técnico que en relación co procedemento de adxudicación deste contrato de obras e a súa execución sexa solicitado polo órgano encomendante.</p>
    <p>– Os ditos documentos serán emitidos por persoal técnico cualificado da AXI.</p>
    <p>– Natureza e alcance da xestión encomendada: esta encomenda ten natureza intersubxectiva ao ser a Consellería de Infraestruturas e Mobilidade e a AXI órganos pertencentes á mesma consellería con personalidade xurídica propia.</p>
    <p>– Prazo de vixencia: a presente encomenda terá a duración estritamente necesaria para a elaboración do/dos informe/s técnico/s solicitado/s, finalizando coa súa entrega e, en todo caso, coa finalización da execución das obras de referencia.</p>
    <p>– Supostos de finalización anticipada: por incumprimento total ou parcial dalgunha das partes ou por mutuo acordo.</p>
    <p>– Taxas: a encomenda non liquidará ningunha taxa a favor da AXI en concepto de custo polos servizos que se presten en desenvolvemento desta.</p>
    <p>Santiago de Compostela, 29 de setembro de 2020</p>
    <footer><p>Joaquín Macho Canales<br>Secretario xeral técnico da Consellería de<br>Infraestruturas e Mobilidade</p></footer>

