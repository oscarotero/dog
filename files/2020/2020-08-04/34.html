---
date: '2020-08-04'
id: L102-150720-0002
page: 31141
number: 155
agency: Concello de Ames
section: VI. Anuncios. b) Administración local.
title: >-
  ANUNCIO de aprobación definitiva do estudo de detalle das parcelas R.4 e R.5,
  APE P.B7-04 Rego dos Pasos Sur II, do Plan xeral de ordenación municipal de
  Ames (expediente 2020/213/000005).
range: Anuncio
url: >-
  https://www.xunta.gal/dog/Publicados/2020/20200804/AnuncioL102-150720-0002_gl.html
---
<p>Mediante Acordo plenario do 25 de xuño de 2020 prestouse aprobación definitiva do estudo de detalle nas parcelas R.4 e R.5, APE P.B7-04 Rego dos Pasos Sur II do PXOM de Ames, promovido por Juan Francisco Buján, presidente da Entidade Urbanística de Xestión do Ámbito, documento subscrito polos arquitectos Javier Rivadulla Montaña e Manuel Cid Rodríguez (COAG nº 1553 e 897, respectivamente), de agosto de 2019.</p>
    <p>Ben que o acordo de aprobación definitiva se publica no DOG, a normativa e as ordenanzas do referido documento serán publicadas no BOP. </p>
    <p>Así mesmo, remitirase á Consellería de Medio Ambiente e Ordenación do Territorio a documentación exixida polo artigo 88.3 da Lei do solo de Galicia, para efectos de inscribir o estudo de detalle aprobado definitivamente no Rexistro de Planeamento de Galicia.</p>
    <p>En todo caso, de conformidade co previsto no artigo 199.4 do Regulamento da Lei do solo de Galicia, a eficacia do acto de aprobación definitiva e a entrada en vigor do estudo de detalle quedan condicionadas ao cumprimento dos anteriores trámites e ao sinalado no artigo 70.2 da Lei 7/1985, do 2 de abril, reguladora das bases do réxime local, en relación co artigo 65.4 da mesma lei.</p>
    <p>Contra o acordo de aprobación definitiva do citado estudo de detalle poderase interpor directamente recurso contencioso-administrativo ante o Tribunal Superior de Xustiza de Galicia, no prazo de dous (2) meses, contados a partir do día seguinte ao da publicación deste anuncio.</p>
    <p>O texto do documento aprobado definitivamente pode ser consultado no seguinte enderezo electrónico www.concellodeames.gal, dentro do portal de transparencia.</p>
    <p>Ames, 9 de xullo de 2020</p>
    <footer><p>José M. Miñones Conde<br>Alcalde</p></footer>

