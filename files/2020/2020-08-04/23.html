---
date: '2020-08-04'
id: G0424-191119-0003
page: 31116
number: 155
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 19 de novembro de 2019, da Xefatura Territorial da Coruña, pola
  que se concede a autorización administrativa previa e de construción dunha
  instalación eléctrica no concello de Cedeira (expediente IN407A 2019/133-1).
range: Resolución
url: >-
  https://www.xunta.gal/dog/Publicados/2020/20200804/AnuncioG0424-191119-0003_gl.html
---
<p>Visto o expediente para outorgamento de autorización administrativa previa e de construción da instalación eléctrica que a seguir se cita:</p>
    <p>Solicitantes: Construcciones Josapi, S.L. e CCPP Regueiro, 28.</p>
    <p>Domicilio social: rúa Rubalcava, 1, 1, 15402 Ferrol.</p>
    <p>Denominación: proxecto de execución de liñas eléctricas soterradas de media e baixa tensión e centro de transformación en edificio non prefabricado para dous edificios de vivendas sitos nas rúas Regueiro, 28 e Coruña, 2 en Cedeira (A Coruña).</p>
    <p>Situación: edificios de vivendas sitos nas rúas Regueiro, 28 e Coruña, 2 en Cedeira (A Coruña).</p>
    <p>Características técnicas: </p>
    <p>– Liña de media tensión soterrada de 20 kV con inicio e fin na liña de distribución existente CDR807, entre o CT 15CU76 e o 15SGBWEIR, logo de entrar e saír no centro de transformación proxectado, condutor RHZ1-2OL 12/20 kV 3×(1×240 mm²) Al, lonxitude 130+130 m.</p>
    <p>– Centro de transformación compacto en edificio non prefabricado. Celas prefabricadas de seccionamento, seccionamento telecontrolada e protección con interruptor-seccionador con fusible combinado (24 kV, 400 A, 16 kA). Transformador de 400 kVA, refrixeración 20 /0.42 kV.</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico, e no título VII, capítulo II, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, na Lei 5/2017, do 19 de outubro, de fomento da implantación de iniciativas empresariais, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da dita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>O prazo de vixencia da autorización é dun (1) ano, contado a partir do día seguinte ao da publicación desta resolución no Diario Oficial de Galicia.</p>
    <p>A presente autorización entenderase outorgada, salvo o dereito de propiedade e sen prexuízo de terceiro, e non poderá ser invocada para excluír ou diminuír a responsabilidade civil ou penal en que puider incorrer o beneficiario no exercicio da actividade ou na explotación da instalación autorizada.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra o presente acordo, que non é definitivo en vía administrativa, cabe interpor recurso de alzada ante o conselleiro de Economía, Emprego e Industria no prazo dun (1) mes contado a partir do día seguinte ao da súa notificación ou publicación, nos termos establecidos nos artigos 112, 115, 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 19 de novembro de 2019</p>
    <footer><p>Isidoro Martínez Arca<br>Xefe territorial da Coruña</p></footer>

