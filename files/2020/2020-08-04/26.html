---
date: '2020-08-04'
id: G0424-210720-0009
page: 31122
number: 155
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  CÉDULA do 17 de marzo de 2020, da  Xefatura Territorial de Ourense, pola que
  se notifica o escrito de trámite de audiencia dun expediente sancionador por
  infracción na orde social 55146497H/09/03/2020/2.1.E.
range: Cédula
url: >-
  https://www.xunta.gal/dog/Publicados/2020/20200804/AnuncioG0424-210720-0009_gl.html
---
<p>Intentada a notificación do escrito de trámite de audiencia, ditado polo xefe territorial da Consellería de Economía, Emprego e Industria de Ourense, polo que se acorda o inicio do expediente sancionador arriba referenciado, e non sendo posible a súa práctica, polo medio da presente cédula e segundo o disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, procédese a efectuar a notificación polo medio de anuncio no Boletín Oficial del Estado (BOE), quedando condicionada a súa eficacia á publicación no taboleiro de edictos único (TEU) do Boletín Oficial del Estado (BOE).</p>
    <p>Así mesmo, fáiselle saber que o dito escrito de trámite de audiencia non pon fin á vía administrativa e que contra el cabe formular escrito de alegacións, ante esta xefatura territorial, dentro do prazo dos quince (15) días hábiles seguintes ao da publicación deste anuncio no Boletín Oficial del Estado (BOE), conforme o previsto no artigo 37.3 do Real decreto 928/1998, do 14 de maio, regulador dos procedementos para a imposición de sancións por infraccións da orde social e para os expedientes liquidatorios de cotas da Seguridade Social.</p>
    <p>Sen prexuízo do anterior, e en virtude do disposto nos artigos 44 e 46 da Lei 39/2015, do 1 de outubro, este anuncio publícase no Diario Oficial de Galicia.</p>
    <p>A persoa interesada, durante este prazo, poderase presentar ante a oficina de emprego Ourense Centro, situada na rúa Progreso, 11, baixo, Ourense, das 9.00 ás 14.00 horas, de luns a venres, para os efectos de coñecer integramente o contido do escrito de trámite de audiencia ditado polo xefe territorial.</p>
    <p>Advírteselle á persoa interesada que, se non formula alegacións en tempo e forma, a proposta de inicio do expediente sancionador adquirirá firmeza.</p>
    <p>Ourense, 17 de marzo de 2020</p>
    <footer><p>Santiago Álvarez González<br>Xefe territorial de Ourense </p></footer>
    <h2>ANEXO</h2>
    <table>
     <tbody>
      <tr>
       <td>Persoa interesada</td>
       <td>Nº de expediente</td>
       <td>Preceptos infrinxidos</td>
       <td>Preceptos sancionadores</td>
       <td>Proposta de sanción</td>
      </tr>
      <tr>
       <td>55146497H</td>
       <td>55146497H/09/03/2020/2.1.E</td>
       <td>Artigo 24.4.b)</td>
       <td>Artigo 47.1.a)</td>
       <td>Perda do dereito á percepción da prestación/subsidio durante un mes</td>
      </tr>
     </tbody>
    </table>

