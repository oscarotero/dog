---
date: '2020-08-04'
id: L130-150720-0003
page: 31142
number: 155
agency: Concello da Coruña
section: VI. Anuncios. b) Administración local.
title: >-
  ANUNCIO de información pública sobre a modificación puntual do Plan xeral de
  ordenación municipal/13 no ámbito do polígono P39 Peñarredonda 1A, execución
  da Sentenza 574/2015 (expediente 631/2019/98).
range: Anuncio
url: >-
  https://www.xunta.gal/dog/Publicados/2020/20200804/AnuncioL130-150720-0003_gl.html
---
<p>O Pleno municipal, na sesión que tivo lugar o 4 de xuño de 2020, acordou aprobar inicialmente o documento de modificación puntual do Plan xeral de ordenación municipal da Coruña no ámbito do polígono P39 Peñarredonda, xaneiro 2020, redactado pola Oficina de Planeamiento, S.A., e asinado polo arquitecto Alfonso Díaz Revilla e a avogada Delfina Losa García.</p>
    <p>En cumprimento do artigo 60.6 da Lei 2/2016, do 10 de febreiro, do solo de Galicia, e dos artigos 144.6 e 207 do seu regulamento (Decreto 143/16), o expediente sométese a información pública polo prazo de dous meses, contado desde o día seguinte ao da última das publicacións deste anuncio no <em>Diario Oficial de Galicia </em>e nun dos xornais de maior difusión na provincia, para que as persoas interesadas poidan consultalo e formular, de ser o caso, as alegacións que consideren oportunas.</p>
    <p>O contido íntegro da modificación aprobada pódese consultar fisicamente no Departamento de Planeamento da Área de Urbanismo, Vivenda, Infraestruturas e Mobilidade (praza de Indalecio Prieto, 1-3), en horario laboral de luns a venres; na sede electrónica do Concello https://sede.coruna.gob.es/; na páxina web de urbanismo do Concello https://www.coruna.gal/urbanismo, na epígrafe /informacion-e-normativa/exposicion-publica; ou ben, desde a mesma web, a través do visor desenvolvemento do planeamento.</p>
    <p>A Coruña, 3 de xullo de 2020</p>
    <footer><p>A alcaldesa<br>P.D. (Decreto 3847/2019, BOP núm. 124, do 3 de xullo)<br>Juan Manuel Díaz Villoslada<br>Concelleiro delegado de Urbanismo, Vivenda, Infraestruturas e Mobilidade</p></footer>

