---
date: '2020-05-12'
id: G0424-290120-0003
page: 19886
number: 91
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 24 de xaneiro de 2020, da Xefatura Territorial da Coruña, polo que
  se somete a información pública a solicitude de actualización do proxecto de
  explotación, estudo de impacto ambiental e plan de restauración da concesión
  de explotación Sonia número 5644, situada no termo municipal de Mañón (A
  Coruña), promovido pola sociedade Cuarzos Industriales, S.A.
range: Anuncio
url: >-
  https://www.xunta.gal/dog/Publicados/2020/20200512/AnuncioG0424-290120-0003_gl.html
---
<p>Para os efectos previstos no artigo 36 da Lei 21/2013, do 9 de decembro, de avaliación de impacto ambiental, no artigo 6 do Real decreto 975/2009, do 12 de xuño, sobre xestión dos residuos das industrias extractivas e de protección e rehabilitación do espazo afectado por actividades mineiras, e no artigo 23 da Lei 3/2008, do 23 de maio, de ordenación da minaría de Galicia, esta xefatura territorial</p>
    <h2>RESOLVE:</h2>
    <p>Someter a información pública, durante un prazo de trinta (30) días hábiles contados desde o seguinte ao da publicación deste anuncio, a actualización do proxecto de explotación Sonia número 5644, situada no termo municipal de Mañón (A Coruña), promovido pola sociedade Cuarzos Industriales, S.A.</p>
    <p>Durante o prazo indicado, aquelas persoas ou entidades que se consideren afectadas polo citado proxecto poderán examinar o expediente nas dependencias da Sección de Minas da Xefatura Territorial da Consellería de Economía, Emprego e Industria da Coruña, Edificio Administrativo Monelos, 2ª planta, rúa Vicente Ferrer, número 2, 15071 A Coruña, ou no portal da dita consellería:</p>
    <p>https://ceei.xunta.gal/transparencia/informacion-publica/en-tramitacion/explotacions-mineiras e formular as súas alegacións por escrito ante este órgano administrativo, presentándoas en calquera das oficinas previstas no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Transcorrido o período de información pública, proseguirase coa tramitación da avaliación de impacto ambiental ordinaria prevista na Lei 21/2013, do 9 de decembro, a que está sometido o presente proxecto, cuxa autorización compete, como órgano substantivo, á Consellería de Economía, Emprego e Industria, ao abeiro do establecido na Lei 3/2008, do 23 de maio.</p>
    <p>A Coruña, 24 de xaneiro de 2020</p>
    <footer><p>Isidoro Martínez Arca<br>Xefe territorial da Coruña</p></footer>

