---
date: '2020-04-03'
id: G0424-130320-0002
page: 17886
number: 66
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 13 de marzo de 2020, da Xefatura Territorial de Pontevedra, de
  autorización administrativa previa e autorización administrativa de
  construción dunha instalación eléctrica no concello de Sanxenxo (expediente
  IN407A 2019/186-4).
range: Resolución
url: >-
  https://www.xunta.gal/dog/Publicados/2020/20200403/AnuncioG0424-130320-0002_gl.html
---
<p>Visto o expediente para outorgamento de autorización administrativa previa e autorización administrativa de construción para a instalación eléctrica que a continuación se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: travesía de Vigo, 204, 36207 Vigo.</p>
    <p>Denominación: LMTS nova saída Sanxenxo, LMTS VLG804 e reforma CT Cámping Portonovo.</p>
    <p>Situación: Sanxenxo.</p>
    <p>Características técnicas: liña de media tensión en catro tramos:</p>
    <p>– Actuación 1: LMTS a 20 kV con condutor tipo RHZ de 35 metros de lonxitude con orixe na cela da LMT de saída da subestación de Sanxenxo e final no empalme que se vai realizar na arqueta situada fóra do recinto da subestación.</p>
    <p>– Actuación 2: LMTS a 20 kV con condutor tipo RHZ de 4771 metros de lonxitude con orixe no empalme que se vai realizar na arqueta situada fóra do recinto da subestación e final no empalme que se vai realizar co tramo de LMTS existente VLG804 cara o CT Arnelas.</p>
    <p>– Actuación 3: LMTS a 20 kV con condutor tipo RHZ de 22 metros de lonxitude con orixe no tramo VLG804 cara a derivación ao CT Supermercados Champion e final no tramo de VLG809 (que pasará a ser VLG804) cara o CT A Barrosa.</p>
    <p>– Actuación 4: LMTS a 20 kV con condutor tipo RHZ de 1017 metros de lonxitude con orixe na cela da LMT do CT A Barrosa e final na cela da LMT do CT Cámping Portonovo.</p>
    <p>Reforma do CT Cámping Portonovo consistente en substituír as celas 2L1P por un bloque de celas compacto 3L1P. As instalacións están situadas nas parroquias de Nantes, Padriñán e Adina, no concello de Sanxenxo.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica e na Resolución da Consellería de Economía e Industria do 19 de febreiro de 2014, pola que aproba o procedemento de autorización administrativa de construción (DOG núm. 54, do 19 de marzo), así como na Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), esta xefatura territorial resolve:</p>
    <p>Conceder autorización administrativa previa e autorización administrativa de construción para a devandita instalación, cuxas características se axustarán en toda as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condición establecidas nos condicionados dos organismos que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución poderá interpoñer recurso de alzada ante o conselleiro de Economía, Emprego e Industria no prazo dun mes contado a partir de día seguinte ao da notificación desta resolución. Tamén poderá interpoñer calquera outro recurso que xulgue pertinente en dereito.</p>
    <p>Pontevedra, 13 de marzo de 2020</p>
    <footer><p>Ignacio Rial Santomé<br>Xefe territorial de Pontevedra</p></footer>

