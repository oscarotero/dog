---
date: '2020-11-30'
id: L133-131120-0001
page: 47219
number: 241
agency: Concello de Dodro
section: VI. Anuncios. b) Administración local.
title: >-
  ANUNCIO de iniciación do procedemento para o cumprimento das obrigas da
  xestión da biomasa vexetal e retirada de especies arbóreas  (expediente
  2020/V001/000084).
range: Anuncio
url: >-
  https://www.xunta.gal/dog/Publicados/2020/20201130/AnuncioL133-131120-0001_gl.html
---
<p>En cumprimento do previsto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia:</p>
    <p>«3. Cando non se poida determinar a identidade da persoa responsable da xestión da biomasa vexetal e retirada de especies arbóreas prohibidas ou resulte infrutuosa a notificación da comunicación a que se refire o número anterior, esta efectuarase mediante un anuncio no Boletín Oficial del Estado e no Diario Oficial de Galicia, no cal se incluirán os datos catastrais da parcela. Nestes supostos, o prazo para o cumprimento computarase desde a publicación do anuncio no Boletín Oficial del Estado».</p>
    <p>Por non poderse efectuar a notificación ao resultar infrutuosa a comunicación ao propietario, faise pública a resolución do acordo de iniciación do procedemento para o cumprimento das obrigas da xestión da biomasa vexetal que a Xunta de Goberno Local acordou no exercicio das súas atribucións. O interesado dispón dun prazo de quince (15) días, contado a partir do día seguinte ao da publicación do anuncio no BOE, para executar a orde de xestión da biomasa vexetal. Faise advertencia de que, en caso de incumprimiento desta, e de acordo co establecido no parágrafo 4 do artigo 136 da Lei 2/2016, a Administración municipal procederá á execución subsidiaria, de acordo co establecido no artigo 22.4 da Lei 3/2007, de 9 de abril, de prevención e defensa contra os incendios forestais de Galicia.</p>
    <table>
     <tbody>
      <tr>
       <td>Nº de expediente</td>
       <td>Asunto</td>
       <td>Propietario</td>
       <td>Referencia catastral</td>
      </tr>
      <tr>
       <td>2020/V001/000084</td>
       <td>Iniciación procedemento xestión biomasa vexetal e retirada de especies arbóreas</td>
       <td>Manuel Fernández Susavila</td>
       <td>15033B502050010000PK</td>
      </tr>
     </tbody>
    </table>
    <p>De conformidade co disposto na Lei 39/2015, do 1 de outubro, do procedemento administrativo común das administracións públicas, advírtese de que este se trata dun acto de trámite e, como tal, non procede a interposición de recursos contra el.</p>
    <p>Porén, contra as resolucións e os actos de trámite que decidan, directa ou indirectamente, o fondo do asunto, determinen a imposibilidade de continuar o procedemento, produzan indefensión ou prexuízo irreparable a dereitos e intereses lexítimos, de conformidade co artigo 112.1 da Lei 39/2015, do 1 de outubro, poderá interpor o recurso potestativo de reposición, que caberá fundar en calquera dos motivos de nulidade e anulabilidade previstos nos artigos 47 e 48 da citada lei. </p>
    <p>O prazo para interpor, nese caso, recurso potestativo de reposición, ante o alcalde deste concello, será dun mes contado desde o día seguinte ao da recepción desta notificación, de conformidade cos artigos 123 y 124 da Lei 39/2015, do 1 de outubro, do procedemento administrativo común das administracións públicas.</p>
    <p>Dodro, 12 de novembro de 2020</p>
    <footer><p>Francisco Xabier Castro Tourís<br>Alcalde</p></footer>

