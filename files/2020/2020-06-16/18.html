---
date: '2020-06-16'
id: G2018-090620-0001
page: 23970
number: 117
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 8 de xuño de 2020 pola que se integra no corpo de profesores
  titulares de universidade a Consuelo Pita Calvo.
range: Resolución
url: >-
  https://www.xunta.gal/dog/Publicados/2020/20200616/AnuncioG2018-090620-0001_gl.html
---
<p>A Lei orgánica 4/2007, do 12 de abril (BOE do 13 de abril), pola que se modifica a Lei orgánica 6/2001, do 21 de decembro, de universidades, na súa disposición adicional segunda, dispón o seguinte:</p>
    <p>«1. Os profesores titulares de escola universitaria que, no momento de entrada en vigor desta lei, posúan o título de doutor ou o obteñan posteriormente, e se acrediten especificamente no marco do previsto polo artigo 57, accederán directamente ao corpo de profesores titulares de universidade, nas súas propias prazas. Para a acreditación de profesores titulares de escola universitaria valorarase a investigación, a xestión e, particularmente, a docencia».</p>
    <p>«2. Os que non accedan á condición de profesor titular de universidade permanecerán na súa situación actual mantendo todos os seus dereitos e conservando a súa plena capacidade docente e, de ser o caso, investigadora».</p>
    <p>Unha vez comprobado o cumprimento pola persoa interesada dos requisitos establecidos consonte co disposto nas citadas disposicións adicionais e en uso das atribucións conferidas ao meu cargo pola Lei orgánica de universidades, e o Decreto 14/2014, do 30 de xaneiro (DOG do 12 de febreiro), polo que se aproban os estatutos da Universidade de Santiago de Compostela, resolvo o seguinte:</p>
    <p>Queda integrada no corpo de profesores titulares de universidade a funcionaria do corpo de profesores titulares de escola universitaria, pertencente a esta universidade, que se relaciona a continuación, quedando adscrita ao mesmo departamento, área de coñecemento e centro que estivese no seu corpo de orixe:</p>
    <table>
     <tbody>
      <tr>
       <td>Apelidos e nome</td>
       <td>DNI</td>
       <td>Área de coñecemento</td>
       <td>Data de efectos da integración</td>
      </tr>
      <tr>
       <td>Pita Calvo, Consuelo</td>
       <td>**6325***</td>
       <td>Química Analítica</td>
       <td>3.10.2019</td>
      </tr>
     </tbody>
    </table>
    <p>Contra a presente resolución, que esgota a vía administrativa, poderá interpoñer recurso contencioso-administrativo perante o Xulgado do Contencioso-Administrativo de Santiago de Compostela, no prazo de dous (2) meses, de conformidade cos artigos 46 e 8.3 da Lei da xurisdición contencioso-administrativa, aprobada pola Lei 29/1998, do 13 de xullo.</p>
    <p>Non obstante, poderase interpoñer recurso potestativo de reposición no prazo dun mes perante o órgano que ditou o acto, ao abeiro do artigo 123 da Lei 39/2015, do procedemento administrativo común das administracións públicas, sen que neste caso se poida interpoñer o recurso contencioso-administrativo ata que non se dite resolución expresa ou se teña producido a desestimación presunta do recurso de reposición interposto.</p>
    <p>Santiago de Compostela, 8 de xuño de 2020</p>
    <footer><p>Antonio López Díaz<br>Reitor da Universidade de Santiago de Compostela</p></footer>

