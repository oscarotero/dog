---
date: '2020-01-08'
id: G0427-261219-0004
page: 708
number: 4
agency: Consellería do Mar
section: III. Outras disposicións.
title: >-
  RESOLUCIÓN do 26 de decembro de 2019, da Secretaría Xeral Técnica da
  Consellería do Mar, pola que se dá publicidade a dúas encomendas de xestión ao
  medio propio Fundación Centro Tecnolóxico do Mar para seren executadas durante
  os anos 2019, 2020 e 2021.
range: Resolución
url: >-
  https://www.xunta.gal/dog/Publicados/2020/20200108/AnuncioG0427-261219-0004_gl.html
---
<p>De conformidade co artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade ás seguintes encomendas coas seguintes características:</p>
    <p>1. Resolución do 4 de novembro de 2019, da Consellería do Mar, pola que se encarga ao medio propio Fundación Centro Tecnolóxico do Mar (Cetmar) a realización da xestión relativa ao apoio á Secretaría Técnica da Rede Invipesca e apoio á organización do V Simposio Iberoamericano de Ecoloxía Reprodutiva, Recrutamento e Pesqueiras.</p>
    <p>Actividade: realización das actuacións relativas á execución polo Centro Tecnolóxico do Mar-Fundación Cetmar das accións necesarias para dar o apoio á difusión da Rede Iberoamericana de Investigación Pesqueira e apoio na organización do V Sibercorp en Santa Marta, Colombia, previstos en 2021.</p>
    <p>Natureza e alcance da xestión encomendada: encomenda de xestión a medios propios ao ter a Fundación Centro Tecnolóxico do Mar (Cetmar), a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>Prazo de vixencia: desde o 4 de novembro de 2019 ata o 31 de decembro de 2021.</p>
    <p>Financiamento: con cargo aos orzamentos da Comunidade Autónoma de Galicia para os anos 2019, 2020 e 2021, na aplicación orzamentaria 15.01.721A.640.2, código do proxecto 2016 00324.</p>
    <p>2. Resolución do 8 de novembro de 2019, da Consellería do Mar, pola que se encarga ao medio propio Fundación Centro Tecnolóxico do Mar (Cetmar) a realización de actividades de promoción dos produtos da pesca, marisqueo e da acuicultura no marco do Business2Sea.</p>
    <p>Actividade: realización das actuacións relativas á execución polo Centro Tecnolóxico do Mar-Fundación Cetmar das accións necesarias para a promoción dos produtos da pesca, do marisqueo e da acuicultura galegos no transcurso do encontro Business2Sea, que terá lugar do 11 ao 13 de novembro no Centro de Congresos Alfândega do Porto (Portugal)</p>
    <p>Natureza e alcance da xestión encomendada: encomenda de xestión a medios propios ao ter a Fundación Centro Tecnolóxico do Mar (Cetmar), a consideración de medio propio instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>Prazo de vixencia: desde o 9 de novembro de 2019 ata o 31 de decembro de 2019.</p>
    <p>Financiamento: con cargo aos orzamentos da Comunidade Autónoma de Galicia para os anos 2019, na aplicación orzamentaria 15.02.723A.640.0, código do proxecto 2016 00286S.</p>
    <p>Santiago de Compostela, 26 de decembro de 2019</p>
    <footer><p>Mª Isabel Concheiro Rodríguez-Segade<br>Secretaria xeral técnica da Consellería do Mar</p></footer>

