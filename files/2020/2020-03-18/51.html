---
date: '2020-03-18'
id: G1096-060320-0003
page: 17057
number: 54
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 3 de marzo de 2020 polo que se notifica a resolución do expediente
  de reposición da legalidade urbanística COR/155/2018-RP1.
range: Anuncio
url: >-
  https://www.xunta.gal/dog/Publicados/2020/20200318/AnuncioG1096-060320-0003_gl.html
---
<p>O director da Axencia de Protección da Legalidade Urbanística, o día 6 de febreiro de 2020, ditou resolución pola que se declara que as obras levadas a cabo no lugar de Relanzo, parroquia de Barizo, no termo municipal de Malpica de Bergantiños, provincia da Coruña, non son legalizables por seren incompatibles co ordenamento urbanístico e ordena a súa demolición.</p>
    <p>Ao non poderse realizar a notificación persoal desta resolución a José Manuel Gómez Gómez, a Mª Dolores Iglesias Pereira e a Jesús Gómez Gómez, mediante este anuncio, e ao amparo do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselle ás persoas interesadas a devandita resolución por medio dun anuncio publicado no Boletín Oficial del Estado.</p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, fáiselle saber ás persoas interesadas que o texto íntegro da resolución que se notifica se encontra ao seu dispor nas dependencias da Axencia de Protección da Legalidade Urbanística, sitas no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación deste anuncio no Boletín Oficial del Estado.</p>
    <p>Contra a devandita resolución, que pon fin á vía administrativa, as persoas interesadas poden interpoñer recurso de reposición no prazo dun mes, contado a partir do día seguinte a aquel en que se teña producido a notificación, ante o director da Axencia de Protección da Legalidade Urbanística, ou ben, se non exercen o seu dereito a presentar recurso potestativo de reposición, poden interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa. </p>
    <p>Os prazos contaranse desde a comparecencia ou, se esta non se produce, desde o día seguinte ao da publicación deste anuncio no Boletín Oficial del Estado</p>
    <p>Para que conste e sirva de notificación ás persoas interesadas, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino este anuncio.</p>
    <p>Santiago de Compostela, 3 de marzo de 2020</p>
    <footer><p>José Antonio Cerdeira Pérez<br>Director da Axencia de Protección da Legalidade Urbanística</p></footer>

