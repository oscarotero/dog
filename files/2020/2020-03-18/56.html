---
date: '2020-03-18'
id: C141-050320-0002
page: 17066
number: 54
agency: Portos de Galicia
section: VI. Anuncios. a) Administración autonómica.
title: >-
  CÉDULA do 4 de marzo de 2020 pola que se notifica a resolución do procedemento
  para a declaración de abandono da embarcación Amistade varada no porto de
  Ribadeo.
range: Cédula
url: >-
  https://www.xunta.gal/dog/Publicados/2020/20200318/AnuncioC141-050320-0002_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro (BOE nº 236, do 2 de outubro), do procedemento administrativo común das administracións públicas, notifícase a Francisco Javier Díaz Soto, con DNI ***8131** e a Nora Beatriz Cancino Castilla con DNI ***3446** mediante a publicación no <em>Boletín Oficial del Estado</em>, a resolución do 11 de febreiro de 2020 da Presidencia da entidade pública Portos de Galicia que declara en situación de abandono a embarcación de nome Amistade e folio 7ª-FE-1-25-95 varada no porto de Ribadeo, por non ser posible a notificación no domicilio aos copropietarios máis arriba sinalados.</p>
    <p>Así mesmo, este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no <em>Boletín Oficial del Estado</em>.</p>
    <p>A resolución emítese por atoparse a embarcación varada sen actividade nin mantemento ningún en parcela do porto de Ribadeo próxima á mariña seca e sen aboar taxas, desde que foi reflotada por persoal de Portos de Galicia tras o seu afundimento en setembro de 2019, con base no establecido no artigo 128 da Lei 6/2017, do 12 de decembro (DOG nº 236, do 14 de decembro), de Portos de Galicia, e unha vez que non existe constancia da presentación de alegacións contra o acordo de iniciación de procedemento.</p>
    <p>De acordo coa normativa que se cita, e a través dos medios previstos na Lei 5/2011, (DOG nº 203, do 24 de outubro), do patrimonio da Comunidade Autónoma de Galicia, Portos de Galicia vai a proceder á venda do buque e, de resultar esta falida, ao seu despezamento e traslado a vertedoiro autorizado.</p>
    <p>Todos os custos de tramitación ou que xeren as actuacións que se vaian realizar sobre o buque en función do que resulte do exame sobre o seu estado e da súa peritación, serán á custa do propietario.</p>
    <p>A presente resolución será emitida polo presidente de Portos de Galicia en virtude das competencias conferidas polo artigo 12.3, alíneas a) e l), da Lei 6/2017, de Portos de Galicia.</p>
    <p>Contra a presente resolución, que pon fin á vía administrativa e é executiva, poderase interpor recurso contencioso administrativo nun prazo de dous meses contados desde o día seguinte ao da publicación deste anuncio, ante o xulgado do contencioso-administrativo de Santiago de Compostela que corresponda.</p>
    <p>Santiago de Compostela, 4 de marzo de 2020</p>
    <footer><p>Susana Lenguas Gil<br>Presidenta de Portos de Galicia</p></footer>

