---
date: '2020-03-18'
id: C141-050320-0001
page: 17068
number: 54
agency: Portos de Galicia
section: VI. Anuncios. a) Administración autonómica.
title: >-
  CÉDULA do 4 de marzo de 2020 pola que se notifica a resolución do expediente
  de caducidade de autorización de atracada número P10-012B nas instalacións
  para a náutica recreativa do porto de Ribadeo.
range: Cédula
url: >-
  https://www.xunta.gal/dog/Publicados/2020/20200318/AnuncioC141-050320-0001_gl.html
---
<p>Con data do 10 de febreiro de 2020, a Presidencia de Portos de Galicia, ao abeiro do establecido no artigo 40.2.a) do Decreto 130/2013, do 1 de agosto, polo que se regula a explotación dos portos deportivos e das zonas portuarias de uso náutico deportivo de competencia da Comunidade Autónoma de Galicia, resolveu declarar a caducidade da autorización temporal de atracada que se cita con anterioridade, da cal é titular Francisco Javier Díaz Soto con DNI ***8131**. </p>
    <p>Intentada a notificación no enderezo que consta no expediente e ao non ser posible a súa práctica, de conformidade co disposto nos artigos 44 e 46 da Lei 39/2015 (BOE nº 236, do 2 de outubro), do procedemento administrativo común das administracións públicas, se notifica mediante a publicación no <em>Boletín Oficial del Estado</em>.</p>
    <p>Así mesmo, este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no <em>Boletín Oficial del Estado</em>.</p>
    <p>A resolución emítese pola concorrencia da causa de caducidade prevista no artigo 110.1.b) da Lei 6/2017, do 12 de decembro, de portos de Galicia, e no artigo 40.1.b) do Decreto 130/2013, por estaren pendentes de aboamento as liquidacións da taxa portuaria X-5, embarcacións deportivas e de lecer, correspondentes ao cuarto trimestre do ano 2017, e a totalidade dos exercicios dos anos 2018 e 2019.</p>
    <p>A caducidade determina a extinción da autorización, a prohibición de uso da praza de atracada, e a obriga de retirar, de ser este o caso e baixo a advertencia de execución subsidiaria, a embarcación da instalación.</p>
    <p>A presente resolución esgota a vía administrativa e contra ela, poderase interpor recurso contencioso-administrativo nun prazo de 2 meses contados desde o día seguinte ao da súa publicación no <em>Boletín Oficial del Estado</em>, perante o Xulgado do Contencioso-Administrativo de Santiago de Compostela que corresponda, ou recurso potestativo de reposición perante a Presidencia de Portos de Galicia, no prazo dun mes contado desde a mesma data.</p>
    <p>Santiago de Compostela, 4 de marzo de 2020</p>
    <footer><p>Susana Lenguas Gil<br>Presidenta de Portos de Galicia</p></footer>

