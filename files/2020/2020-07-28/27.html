---
date: '2020-07-28'
id: G0532-080720-0002
page: 29794
number: 150
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 2 de xullo de 2020, da Dirección Xeral de Calidade Ambiental e
  Cambio Climático, polo que se somete a información pública a solicitude de
  autorización ambiental integrada para a fábrica de produción de pensos de
  Nutrimentos Deza, S.A., no concello de Silleda, provincia de Pontevedra
  (expediente 2020-IPPC-I-9).
range: Anuncio
url: >-
  https://www.xunta.gal/dog/Publicados/2020/20200728/AnuncioG0532-080720-0002_gl.html
---
<p>Para os efectos previstos no artigo 16 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposto o documento titulado:</p>
    <p>– «Proxecto básico e estudo de impacto ambiental para a solicitude da autorización ambiental integrada das instalacións de Nutrimentos Deza, S.A. Xuño de 2020 (quinta revisión)».</p>
    <p>Para que calquera interesado poida consultalos e, se for o caso, formular no citado prazo as alegacións, suxestións ou observacións que considere oportunas, o documento estará á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal/ medioambiente e sostibilidade, prevención e control de actividades, autorización ambiental integrada, proxectos en información pública).</p>
    <p>Santiago de Compostela, 2 de xullo de 2020</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Clave do expediente: 2020-IPPC-I-9.</p>
    <p>Peticionario: Nutrimentos Deza, S.A.</p>
    <p>CIF: A36011385.</p>
    <p>Enderezo social: Margaride, s/n, 36540 Silleda, Pontevedra</p>
    <p>Localización da instalación: parcela 3, Polígono Industrial Área 33, 36540 Silleda, Pontevedra.</p>
    <p>Actividade: fábrica de produción de pensos.</p>
    <p>Descrición: o proxecto corresponde á construción dunha fábrica de produción de pensos, que constará de catro edificacións: nave almacén, taller, silo fábrica de pensos e planta regasificadora. O proceso consiste, de forma resumida, en: descarga e almacenamento de materias primas, dosificación de materias primas, moenda, mesturado, granulado, enfriamento, almacenamento de pensos, carga e ensacado. A planta de almacenamento e gasificación de gas natural licuado subministrará o combustible necesario para o desenvolvemento do proceso produtivo.</p>
    <p>As augas fecais van, sen tratamento previo, á rede de saneamento municipal. As augas pluviais van, sen tratamento previo, á rede de pluviais municipal. Non se xeran augas residuais industriais.</p>
    <p>Inclúese na documentación presentada o grao de implantación das mellores técnicas dispoñibles, atendendo ao recollido na Decisión de execución 2019/2031, da Comisión do 12 de novembro de 2019, pola que se establecen as conclusións sobre as mellores técnicas dispoñibles (MTD) respecto ás industrias de alimentación, bebida e leite, conforme á Directiva 2010/75/UE do Parlamento Europeo e do Consello, sobre as emisións industriais. </p>

