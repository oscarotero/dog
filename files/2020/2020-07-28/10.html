---
date: '2020-07-28'
id: G0256-160720-0006
page: 29764
number: 150
agency: Axencia Turismo de Galicia
section: III. Outras disposicións.
title: >-
  EXTRACTO da Resolución do 15 de xullo de 2020 pola que se modifica a
  Resolución do 21 de xaneiro de 2020 pola que se establecen as bases
  reguladoras para a concesión de prazas para o programa de turismo interior
  Elixe Galicia de estadías de ocio para a mocidade, familias e maiores, e se
  procede á súa convocatoria para os anos 2020 e 2021 (TU404A, TU404B e TU404C).
range: Resolución
url: >-
  https://www.xunta.gal/dog/Publicados/2020/20200728/AnuncioG0256-160720-0006_gl.html
---
<p>BDNS (Identif.): 493451.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións:</p>
    <p>(http://pap.minhap.gob.es/bdnstrans/index).</p>
    <p>Primeiro. <em>Datas de desenvolvemento do programa</em></p>
    <p>1. Na anualidade 2020, o programa desenvolverase entre o 15 de setembro de 2020 e o 30 de novembro de 2020 para todas as modalidades e colectivos.</p>
    <p>2. No que respecta á anualidade 2021, o programa executarase entre o 10 de marzo e o 30 de novembro de 2021 por quendas que agrupen as persoas beneficiarias por modalidade e colectivo coa excepción do período comprendido entre o 21 de xuño e o 10 de setembro e os períodos de Semana Santa, pontes ou festivos.</p>
    <p>Segundo. <em>Contía da subvención e financiamento das actividades subvencionadas</em></p>
    <p>1. Na anualidade 2020, a contía da axuda, a cargo da Axencia Turismo de Galicia, será variable atendendo a tempada de desfrute e modalidade do programa mentres que o prezo, a cargo das persoas beneficiarias (IVE incluído), será fixo atendendo a modalidade do programa sen distinción entre tempadas de desfrute. </p>
    <p>O prezo fixo que deben pagar os usuarios é o correspondente á tempada baixa establecido na Resolución do 21 de xaneiro de 2020 pola que se establecen as bases reguladoras para a concesión de prazas para o programa de turismo interior Elixe Galicia de estadías de ocio para a mocidade, familias e maiores, e se procede á súa convocatoria para os anos 2020 e 2021:</p>
    <table>
     <tbody>
      <tr>
       <td colspan="5">Usuarios</td>
      </tr>
      <tr>
       <td>Tempada</td>
       <td>Vacacións en zonas costeiras</td>
       <td>Rutas de patrimonio histórico e cultural</td>
       <td>Rutas de natureza e montaña</td>
       <td>Estadías en balnearios</td>
      </tr>
      <tr>
       <td>Tempada</td>
       <td>144 €</td>
       <td>117 €</td>
       <td>117 €</td>
       <td>198 €</td>
      </tr>
     </tbody>
    </table>
    <p>2. Polo que respecta á anualidade 2021, a contía da axuda, a cargo da Axencia Turismo de Galicia, será variable atendendo a tempada de desfrute e modalidade do programa mentres que o prezo, a cargo das persoas beneficiarias (IVE incluído), será fixo atendendo a modalidade do programa sen distinción entre tempadas de desfrute.</p>
    <p>O prezo fixo que deben pagar os usuarios é o establecido para a tempada media na Resolución do 21 de xaneiro de 2020 pola que se establecen as bases reguladoras para a concesión de prazas para o programa de turismo interior Elixe Galicia de estadías de ocio para a mocidade, familias e maiores, e se procede á súa convocatoria para os anos 2020 e 2021:</p>
    <table>
     <tbody>
      <tr>
       <td colspan="5">Usuarios</td>
      </tr>
      <tr>
       <td>Tempada</td>
       <td>Vacacións en zonas costeiras</td>
       <td>Rutas de patrimonio histórico e cultural</td>
       <td>Rutas de natureza e montaña</td>
       <td>Estadías en balnearios</td>
      </tr>
      <tr>
       <td>Tempada</td>
       <td>180 €</td>
       <td>129 €</td>
       <td>129 €</td>
       <td>222 €</td>
      </tr>
     </tbody>
    </table>
    <p>Terceiro. <em>Prazo de presentación de solicitudes para a tempada do ano 2021</em></p>
    <p>As solicitudes presentaranse entre o 1 de outubro e o 1 de novembro de 2020 nas axencias comercializadoras do programa que teñan asinado o correspondente contrato coa empresa adxudicataria do contrato. </p>
    <p>Santiago de Compostela, 15 de xullo de 2020</p>
    <footer><p>O/a director/a da Axencia Turismo de Galicia<br>P.S. (Artigo 19.6 do Decreto 196/2012, do 27 de setembro)<br>Mª Elena Barca Ramos<br>Xerente da Axencia Turismo de Galicia</p></footer>

