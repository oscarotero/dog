---
date: '2020-07-28'
id: G0424-220720-0002
page: 29722
number: 150
agency: 'Consellería de Economía, Emprego e Industria'
section: III. Outras disposicións.
title: >-
  ORDE do 16 de xullo de 2020 pola que se amplía o prazo de presentación da
  documentación xustificativa establecido na Orde do 26 de decembro de 2019 pola
  que se establecen as bases reguladoras para a concesión, en réxime de
  concorrencia competitiva, de subvencións destinadas á creación de viveiros
  industriais de empresas en parques empresariais da Comunidade Autónoma de
  Galicia, e se procede á súa convocatoria para o ano 2020 (código de
  procedemento IN541A).
range: Orde
url: >-
  https://www.xunta.gal/dog/Publicados/2020/20200728/AnuncioG0424-220720-0002_gl.html
---
<p>O día 21 de xaneiro de 2020 publicouse no <em>Diario Oficial de Galicia</em> a Orde do 26 de decembro de 2019 pola que se establecen as bases reguladoras para a concesión, en réxime de concorrencia competitiva, de subvencións destinadas á creación de viveiros industriais de empresas en parques empresariais da Comunidade Autónoma de Galicia, e se procede á súa convocatoria para o ano 2020 (código de procedemento IN541A).</p>
    <p>No artigo 22.1 das bases, establécese que os concellos beneficiarios terán ata o 31 de outubro de 2020 para presentar a documentación xustificativa da subvención. Tendo en conta a data de resolución das ditas axudas, motivada pola suspensión dos prazos administrativos establecida polo Real decreto 463/2020, do 14 de marzo, polo que se declara o estado de alarma para a xestión da crise sanitaria ocasionada polo COVID-19, xunto coa complexidade da execución dos proxectos, co fin de facer viables os procesos de execución e a xustificación por parte dos beneficiarios resultantes, sen que con iso se cause prexuízo a terceiros, considérase necesario ampliar o prazo de xustificación.</p>
    <p>De acordo co anterior, vista a Lei 9/2007, do 13 de xuño, de subvencións de Galicia, e o Decreto 11/2009, do 8 de xaneiro, polo que se aproba o seu regulamento,</p>
    <h2>DISPOÑO:</h2>
    <p>Artigo único. Ampliación do prazo de execución e xustificación</p>
    <p>Amplíase ata o día 15 de novembro de 2020 (inclusive) o prazo para a execución e a xustificación dos investimentos que foron obxecto de subvención ao abeiro da Orde do 26 de decembro de 2019 pola que se establecen as bases reguladoras para a concesión, en réxime de concorrencia competitiva, de subvencións destinadas á creación de viveiros industriais de empresas en parques empresariais da Comunidade Autónoma de Galicia, e se procede á súa convocatoria para o ano 2020 (código de procedemento IN541A).</p>
    <p>Disposición derradeira única. Entrada en vigor</p>
    <p>A presente orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 16 de xullo de 2020</p>
    <footer><p>Francisco Conde López<br>Conselleiro de Economía, Emprego e Industria</p></footer>

