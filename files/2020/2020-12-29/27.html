---
date: '2020-12-29'
id: G0426-111220-0012
page: 50793
number: 260
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 7 de decembro de 2020, do Xurado Provincial de Clasificación Montes
  Veciñais en Man Común de Ourense, polo que se publica a Resolución do 3 de
  decembro de 2020 relativa ao acto de conciliación formulado polos
  representantes do monte veciñal en man común Comunal de Gondulfes, pertencente
  á Comunidade de Montes Veciñais en Man Común de Gondulfes e Marbán, e o monte
  veciñal en man común Comunal de Monteveloso, pertencente á Comunidade de
  Montes Veciñais en Man Común de Monteveloso, no concello de Castrelo do Val.
range: Anuncio
url: >-
  https://www.xunta.gal/dog/Publicados/2020/20201229/AnuncioG0426-111220-0012_gl.html
---
<p>Examinada a solicitude de conciliación formulada polos representantes do MVMC Comunal de Gondulfes, pertencente á CMVMC de Gondulfes e Marbán e o MVMC Comunal de Monteveloso, pertencente á CMVMC de Monteveloso, no concello de Castrelo do Val, resultan os seguintes</p>
    <p>Feitos:</p>
    <p>Primeiro. Con data do 12 de xuño de 2017 o presidente da CMVMC de Gondulfes e Marbán presentou un escrito no rexistro da Xefatura Territorial da Consellería do Medio Rural en Ourense (nº 3073/rx 1529442) co fin de rexistrar un acordo de deslindamento entre as CMVMC de Gondulfes e Marbán e a CMVMC de Monteveloso, no Concello Castrelo do Val.</p>
    <p>Segundo. O Servizo de Montes da Xefatura Territorial de Ourense emitiu con data do 20 de abril de 2018 informe favorable á solicitude de deslindamento. Ben que condicionado á presentación de novas certificacións en que figuraran as datas das asembleas xerais nas que se adoptaron os acordos, e á aprobación polo Xurado Provincial dos deslindamentos presentados polo presidente da xunta reitora da CMVMC de Feilas, que suporían a validación do punto nº 4 como límite común entre as tres comunidades afectadas.</p>
    <p>Terceiro. O día 5 de decembro de 2018 presentáronse as certificacións dos acordos das asembleas xerais solicitadas.</p>
    <p>Cuarto. Con data do 4 de decembro de 2019 o Servizo de Montes emitiu informe favorable en relación cun deslindamento do perímetro estremeiro destes dous MVMC co MVMC de Feilas.</p>
    <p>Polo que dado que se solucionaron os problemas mencionados no informe do 20 de abril de 2018, o Servizo de Montes informou favorablemente o deslindamento o día 4 de decembro de 2019.</p>
    <p>Consideracións legais e técnicas:</p>
    <p>Primeiro. A presente resolución dítase o abeiro do artigo 53 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, de 4 de setembro, e de conformidade co disposto na Lei 39/2015, do 1 de outubro, do procedemento administrativo común das administracións públicas.</p>
    <p>Segundo. O artigo 53 da Lei 7/2012, do 28 de xuño, de montes de Galicia, recolle o procedemento a seguir no deslindamento entre montes veciñais en man común e establece que o xurado provincial de montes veciñais en man común, logo do exame da documentación presentada, ditara resolución que será publicada no <em>Diario Oficial de Galicia</em> e notificada ás comunidades interesadas.</p>
    <p>De acordo cos feitos e fundamentos de dereito expostos, o Xurado Provincial de Clasificación de Montes Veciñais en Man Común acordou por unanimidade o día 2 de setembro de 2020:</p>
    <p>Aprobar o acto de conciliación acadado polas xuntas reitoras dos MVMC Comunal de Gondulfes, pertencente á CMVMC de Gondulfes e Marbán e o MVMC Comunal de Monteveloso, pertencente á CMVMC de Monteveloso, no concello de Castrelo do Val, de acordo co informe do Servizo de Montes do 4 de decembro de 2019.</p>
    <p>Contra esta resolución, que pon fin a vía administrativa, poderase interpoñer recurso potestativo de reposición perante o Xurado Provincial de Clasificación de Montes Veciñais en Man Común de Ourense no prazo dun mes, ou ben directamente recurso contencioso-administrativo perante o Xulgado do Contencioso-Administrativo de Ourense, no prazo de dous meses contados desde o día seguinte ao desta notificación, de acordo co disposto nos artigos 123 e 124 da Lei 39/2015, de 1 de outubro, do procedemento administrativo común das administracións públicas, e nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Ourense, 7 de decembro de 2020</p>
    <footer><p>Yago Borrajo Sánchez <br>Presidente do Xurado Provincial de Clasificación <br>de Montes Veciñais en Man Común de Ourense</p></footer>

