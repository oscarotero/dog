---
date: '2020-11-24'
id: G0427-031120-0001
page: 46407
number: 237
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 3 de novembro de 2020 pola que se autoriza a transmisión mortis
  causa, mediante pacto de mellora, das concesións administrativas e das bateas
  Arroas V e Marpesa XI.
range: Resolución
url: >-
  https://www.xunta.gal/dog/Publicados/2020/20201124/AnuncioG0427-031120-0001_gl.html
---
<p>Visto o expediente instruído para os efectos de transmisión das bateas Arroas V e Marpesa XI e das concesións administrativas que as amparan, resulta:</p>
    <p>a) Antecedentes de feito:</p>
    <p>Primeiro. Mediante escrito con data do 2 de novembro de 2020, Baltasar González Chapela solicitou autorización para a transmisión mortis causa, mediante pacto de mellora, das concesións administrativas e das bateas Arroas V e Marpesa XI.</p>
    <p>Segundo. A persoa interesada achegou a documentación requirida para a tramitación.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia (DOG núm. 243, do 16 de decembro), modificada pola Lei 6/2009, do 11 de decembro (DOG núm. 243, do 15 de decembro); e coa Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. A Lei 2/2006, do 14 de xuño, de dereito civil de Galicia, nos seus artigos 209 e seguintes regula os pactos sucesorios como negocios mortis causa, e con forma de pactos de apartación ou de mellora.</p>
    <p>Terceira. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, pola que se aproba o Regulamento dos viveiros de cultivos mariños nas augas de Galicia, e na Orde do 15 de xuño de 1999 pola que se regula o procedemento para a transmisión da titularidade das concesións dos viveiros de cultivos mariños nas augas de Galicia. </p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión mortis causa mediante pacto de mellora, a favor de Esteban González Rúa (***4016**), das concesións administrativas e das bateas que se indican a seguir:</p>
    <p>Identificación:</p>
    <p>Tipo: batea. </p>
    <p>Nome: Arroas V.</p>
    <p>Situación: </p>
    <p>Cuadrícula nº: 42.</p>
    <p>Polígono: F.</p>
    <p>Distrito: Cangas (Pontevedra).</p>
    <p>Especie autorizada: mexillón (Mytilus galloprovincialis).</p>
    <p>Título habilitante: concesión.</p>
    <p>Orde de outorgamento: 2.4.1958.</p>
    <p>Remate da vixencia: 15.12.2029.</p>
    <p>Actuais titulares: Baltasar González Chapela (***9504**) e Silveria Rúa Boubeta (***1113**).</p>
    <p>Novo titular: Esteban González Rúa (***4016**).</p>
    <p>Tipo: batea.</p>
    <p>Nome: Marpesa XI.</p>
    <p>Situación: </p>
    <p>Cuadrícula nº: 4.</p>
    <p>Polígono: E.</p>
    <p>Distrito: Cangas (Pontevedra).</p>
    <p>Especie autorizada: mexillón (Mytilus galloprovincialis).</p>
    <p>Título habilitante: concesión.</p>
    <p>Orde de outorgamento: 6.4.1987.</p>
    <p>Remate da vixencia: 15.12.2029.</p>
    <p>Actuais titulares: Baltasar González Chapela (***9504**) e Silveria Rúa Boubeta (***1113**).</p>
    <p>Novo titular: Esteban González Rúa (***4016**).</p>
    <p>O novo titular das concesións subrógase nos dereitos e obrigas dos anteriores, desde o momento de formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto no artigo 123 da Lei 39/2015, do 1 de outubro, do procedemento administrativo común das administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 3 de novembro de 2020</p>
    <footer><p>A conselleira do Mar<br>P.D. (Orde do 8.9.2017)<br>Sonia Lorenzo Santos<br>Xefa territorial de Vigo</p></footer>

