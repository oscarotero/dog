---
date: '2020-09-18'
id: G0424-280820-0003
page: 36615
number: 190
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  RESOLUCIÓN do 26 de agosto de 2020, da Xefatura Territorial de Pontevedra, de
  autorización administrativa previa e autorización administrativa de
  construción dunha instalación eléctrica no concello de Sanxenxo (expediente
  IN407A 2020/056-4).
range: Resolución
url: >-
  https://www.xunta.gal/dog/Publicados/2020/20200918/AnuncioG0424-280820-0003_gl.html
---
<p>Visto o expediente para outorgamento de autorización administrativa previa e autorización administrativa de construción para a instalación eléctrica que a continuación se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: travesía de Vigo, 204, 36207 Vigo.</p>
    <p>Denominación: reforma LMTA VLG807 entre o CT Carabuxeira e a derivación ao CT Seixalvo.</p>
    <p>Situación: Sanxenxo.</p>
    <p>Características técnicas: soterramento da LMT VIG807 no treito situado entre os núcleos de Carabuxeira e Seixalvo consistente nas seguintes actuacións:</p>
    <p>• LMTA (actuación 1), a 20 kV, instalación dun vano de condutor LA-110 mm2 AI de 120 metros de lonxitude en substitución do existente, con orixe no apoio proxectado C-4500/18 e final no apoio existente HV-630/15 (9AV1U57N/24). LMTA (actuación 2), a 20 kV, instalación dun vano condutor de LA-56 mm2 AI de 38 metros, con orixe no apoio proxectado C-4500/18 e final no CT Seixalvo (36AD79).</p>
    <p>• Desmontaxe da LMTA existente desde o apoio proxectado C-4500/18 ata o CT Carabuxeira (36CZG1).</p>
    <p>• LMT subterránea a 15 kV con condutor tipo RHZ1-20L 12/20kV 1×240 mm2 AI de 625 metros de lonxitude, con orixe na cela da LMT do CT Carabuxeira (36CZG1) e final no apoio existente HV-630/15 (9AV1U57N/24).</p>
    <p>As instalacións están na parroquia Padriñán, no concello de Sanxenxo (Pontevedra).</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que aproba o procedemento de autorización administrativa de construción (DOG nº 54, do 19 de marzo), así como na Lei 5/2017, do 19 de outubro, de fomento da implantación de iniciativas empresariais en Galicia (DOG nº 203, do 25 de outubro), esta xefatura territorial resolve:</p>
    <p>Conceder autorización administrativa previa e autorización administrativa de construción para a devandita instalación, cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Economía, Emprego e Industria no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente. </p>
    <p>Pontevedra, 26 de agosto de 2020</p>
    <footer><p>Ignacio Rial Santomé<br>Xefe territorial de Pontevedra</p></footer>

