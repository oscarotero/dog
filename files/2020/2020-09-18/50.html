---
date: '2020-09-18'
id: G0597-100920-0002
page: 36593
number: 190
agency: Consellería de Facenda e Administración Pública
section: VI. Anuncios. a) Administración autonómica.
title: >-
  ANUNCIO do 7 de setembro de 2020, da Dirección Xeral da Función Pública, polo
  que se dá publicidade á declaración comprensiva da situación patrimonial dun
  alto cargo por cesamento.
range: Anuncio
url: >-
  https://www.xunta.gal/dog/Publicados/2020/20200918/AnuncioG0597-100920-0002_gl.html
---
<p>O artigo 49.4 da Lei 1/2016, do 18 de xaneiro, de transparencia e bo goberno, establece a obriga de todos os cargos públicos incluídos no seu ámbito de aplicación, definido no artigo 37, de cubrir unha declaración comprensiva da súa situación patrimonial, no modelo que aprobe a persoa titular da consellería competente en materia de función pública. </p>
    <p>Esta declaración deberá ser presentada no Rexistro de Bens Patrimoniais no prazo dos tres (3) meses seguintes á data de toma de posesión e de cesamento, respectivamente, ante a Oficina de Incompatibilidades e Boas Prácticas, para a súa publicación no <em>Diario Oficial de Galicia</em>. </p>
    <p>Pola Orde do 3 de marzo de 2016 do titular da consellería competente en materia de función pública apróbanse os modelos oficiais de declaracións que deben formular os altos cargos incluídos no ámbito de aplicación da Lei 1/2016, do 18 de xaneiro, de transparencia e bo goberno (DOG núm. 44, do 4 de marzo).</p>
    <p>En virtude do Decreto 39/2020, do 27 de febreiro (DOG núm. 41, do 2 de marzo), Mª Nava Castro Domínguez cesou no cargo de directora da Axencia Turismo de Galicia. En virtude do Decreto 57/2020, do 20 de marzo (DOG núm. 55 bis, do 20 de marzo), resultou nomeada novamente no cargo de directora da Axencia Turismo de Galicia. </p>
    <p>En virtude do Decreto 85/2020, do 5 de xuño (DOG núm. 110, do 8 de xuño), cesou no cargo de directora da Axencia Turismo de Galicia e presentou o anexo IV «Contido da declaración de bens patrimoniais para a súa publicación no <em>Diario Oficial de Galicia</em>», no Rexistro de Bens Patrimoniais de Altos Cargos. </p>
    <p>Procede, en consecuencia, dar publicidade ao contido do anexo presentado para tal efecto, comprensivo da situación patrimonial que declara no momento do seu cesamento, e que se publica como anexo a este anuncio.</p>
    <p>Tal e como consta no referido modelo anexo IV:</p>
    <p>1. Non se inclúen os seguros de vida.</p>
    <p>2. No suposto de bens indivisos, indícase o valor que corresponde segundo a porcentaxe de participación do declarante no ben ou dereito patrimonial. </p>
    <p>Santiago de Compostela, 7 de setembro de 2020</p>
    <footer><p>José María Barreiro Díaz<br>Director xeral da Función Pública</p></footer>
    <h2>ANEXO</h2>
    <p>Titular do cargo: Mª Nava Castro Domínguez.</p>
    <p>Cargo público orixe da declaración: directora da Axencia Turismo de Galicia.</p>
    <p>Motivo: cesamento.</p>
    <p>I. Activo.</p>
    <p>1. Bens inmobles (segundo o valor catastral): 64.367,69.</p>
    <p>2. Valor total doutros bens:</p>
    <p>3. Total: 64.367,69.</p>
    <p>II. Pasivo (créditos, préstamos, débedas, etc.): 78.810,68.</p>

