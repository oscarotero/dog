---
date: '2020-12-11'
id: G0532-011220-0006
page: 48591
number: 249
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  RESOLUCIÓN do 6 de novembro de 2020, da Dirección Xeral de Ordenación do
  Territorio e Urbanismo, de aprobación definitiva da modificación puntual do
  Plan xeral de ordenación urbana do concello de Chantada, para a redelimitación
  do núcleo rural de Alemparte, parroquia de Mariz.
range: Resolución
url: >-
  https://www.xunta.gal/dog/Publicados/2020/20201211/AnuncioG0532-011220-0006_gl.html
---
<p>O 15.7.2020 tivo entrada na Xunta de Galicia a documentación correspondente á aprobación provisional do expediente de referencia, remitida polo Concello de Chantada, para os efectos da súa aprobación definitiva. Posteriormente, o 6.8.2020 remitiuse nova documentación para completar o expediente.</p>
    <p>A Lei 2/2016, do 10 de febreiro, do solo de Galicia (LSG) establece no artigo 83.6 que as modificacións dos instrumentos de planeamento urbanístico que teñan por obxecto a delimitación de solo de núcleo rural se tramitarán segundo o procedemento establecido no artigo 78.</p>
    <p>Analizado o expediente administrativo e o proxecto de modificación, datado en outubro de 2019, asinado pola arquitecta Carmen Bouza García e coas dilixencias de ter sido aprobado provisionalmente polo Concello Pleno do 18.6.2020, e vista a proposta subscrita pola Subdirección Xeral de Urbanismo, resulta:</p>
    <p>I. Antecedentes.</p>
    <p>O Concello de Chantada conta cun Plan xeral de ordenación urbana (PXOU) aprobado definitivamente o 29.7.1985, que identifica Alemparte como núcleo urbano no medio rural e clasifícao como solo urbano coa Ordenanza 7ª, na variedade de «núcleo denso».</p>
    <p>Na modificación posterior do PXOU aprobada o 31.3.1993, delimitouse o núcleo de Alemparte e outros núcleos que quedaran sen delimitar no PXOU.</p>
    <p>I.1. Tramitación do expediente.</p>
    <p>• Proxecto para a tramitación ambiental datado en febreiro de 2017.</p>
    <p>• Informe ambiental estratéxico do 15.6.2017.</p>
    <p>• Aprobación inicial do Concello Pleno do 12.3.2018.</p>
    <p>• Anuncios de exposición pública e notificacións a propietarios realizados de marzo a agosto de 2018, publicación no DOG do 17 de marzo e audiencia aos concellos limítrofes.</p>
    <p>• Informes sectoriais da Delegación do Goberno (13.3.2020), Industria e Enerxía (1.10.2019), Telecomunicacións (13.12.2018), CHMS (5.3.2019), Fomento (estradas estatais) (6.2.2019), DXPC (21.9.2018), IET (11.10.2019), Emerxencias (28.8.2019), Deputación (29.4.2019), Augas de Galicia (19.2.2019) e Medio Rural (12.11.2018).</p>
    <p>• Proxecto para a aprobación provisional datado en outubro de 2019.</p>
    <p>• Informe técnico municipal previo á aprobación provisional do 2.5.2019.</p>
    <p>• Informe xurídico do secretario municipal previo á AP do 2.5.2019.</p>
    <p>• Certificación do acordo de aprobación provisional primeira do 13.5.2019.</p>
    <p>• Requirimentos de integridade documental da DXOTU do 25.6.2019 e 4.12.2019.</p>
    <p>• Certificación do acordo de aprobación provisional segunda do 18.6.2020.</p>
    <p>II. Aspectos xerais. Contido.</p>
    <p>O proxecto propón a delimitación dun núcleo rural histórico-tradicional cun ámbito de 18.193,5 m2, define o trazado da rede viaria, regula as condicións urbanísticas aplicables no núcleo e cataloga varias construcións de carácter tradicional, incorporando medidas de protección. Non identifica dotacións existentes nin previstas.</p>
    <p>A delimitación atópase atravesada na súa vertente oeste pola estrada provincial LU-P-1806.</p>
    <p>III. Análise e consideracións.</p>
    <p>III.1. Razóns de interese público da modificación (artigo 83.1 da LSG).</p>
    <p>No proxecto sinálanse como razóns de interese público a mellora substancial da ordenación establecida no planeamento, a incorporación de morfoloxía preexistente de núcleo rural e a demanda social de crecemento residencial (núm. 1.5.3.1).</p>
    <p>III.2. En relación coas determinacións exixibles.</p>
    <p>O asentamento delimitado conta co topónimo oficial de Alemparte, recoñecido no nomenclátor oficial de entidades da provincia de Lugo (Decreto autonómico 6/2000).</p>
    <p>No plano AMAP-01 (Px 21 pdf) sinálanse como vivendas dúas construccións que non se poden ter en conta como edificadas (parcelas 27016040000060000HF e 27016A05300002). En calquera caso, a delimitación cumpre o grao de consolidación exixido.</p>
    <p>III.3. Contido da proposta.</p>
    <p>Deberán sinalarse os muros tradicionais no plano onde se indican as aliñacións.</p>
    <p>III.4 Cuestións documentais.</p>
    <p>Respecto á documentación que se debe presentar, cómpre sinalar que o 25.5.2020 entrou en vigor a Orde do 10 de outubro 2019 de aprobación das normas técnicas de planeamento urbanístico de Galicia. Na disposición transitoria segunda sinálase que os documentos de planeamento aprobados inicialmente á entrada en vigor destas normas que se remitan á consellería competente en materia de urbanismo para informe ou aprobación achegarán os datos xeográficos do documento en soporte vectorial xeorreferenciado, ou axustado ás normas técnicas do planeamento.</p>
    <p>IV. Resolución.</p>
    <p>Visto canto antecede, en virtude do establecido no artigo 78.2.c) en relación co artigo 83.6 da Lei 2/2016, do 10 de febreiro, do solo de Galicia,</p>
    <h2>RESOLVO:</h2>
    <p>1. Aprobar definitivamente a modificación puntual do Plan xeral de ordenación urbana do concello de Chantada para a redelimitación do núcleo rural de Alemparte, parroquia de Mariz, coa suxeicción ás observacións formuladas nos números III.3 e III.4 desta resolución.</p>
    <p>2. De conformidade co artigo 88 da Lei 2/2016, do 10 de febreiro, do solo de Galicia, e o artigo 212.1 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, esta Dirección Xeral de Ordenación do Territorio e Urbanismo inscribirá de oficio a modificación puntual no Rexistro de Planeamento Urbanístico de Galicia.</p>
    <p>3. Notifíquese ao Concello e publíquese no <em>Diario Oficial de Galicia</em>, de conformidade co disposto no artigo 199.2 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro.</p>
    <p>4. De conformidade co disposto polos artigos 82 e 88.4 da Lei 2/2016, do 10 de febreiro, e 70 da Lei 7/1985, do 2 de abril, reguladora das bases de réxime local, o Concello deberá publicar a normativa da modificación aprobada no <em>Boletín Oficial</em> da provincia, unha vez inscrita no Rexistro de Planeamento Urbanístico.</p>
    <p>5. Contra esta resolución cabe interpor recurso contencioso-administrativo ante o Tribunal Superior de Xustiza de Galicia, no prazo de dous meses, que se contarán desde o día seguinte ao da súa publicación, de conformidade co disposto nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 6 de novembro de 2020</p>
    <footer><p>Mª Encarnación Rivas Díaz<br>Directora xeral de Ordenación do Territorio e Urbanismo</p></footer>

