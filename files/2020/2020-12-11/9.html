---
date: '2020-12-11'
id: G0598-021220-0002
page: 48601
number: 249
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 25 de novembro de 2020 pola que se autoriza a inclusión da Escola de
  Música de Ribadumia no Rexistro de Escolas de Música e Danza da Comunidade
  Autónoma de Galicia.
range: Orde
url: >-
  https://www.xunta.gal/dog/Publicados/2020/20201211/AnuncioG0598-021220-0002_gl.html
---
<p>O representante da Asociación Pro-Escola de Música do Concello de Ribadumia solicita a inscrición da Escola de Música de Ribadumia no Rexistro de Escolas de Música e Danza da Comunidade Autónoma de Galicia, de conformidade coa Orde do 11 de marzo de 1993, que regula as condicións de creación e funcionamento destas escolas.</p>
    <p>Logo de realizar os trámites que establece a normativa vixente, a Xefatura Territorial de Pontevedra achega o expediente cos correspondentes informes.</p>
    <p>Por isto, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Inscrición no Rexistro de Escolas de Música</p>
    <p>Autorizar a inclusión no Rexistro de Escolas de Música e Danza da Comunidade Autónoma de Galicia da escola de música que se sinala:</p>
    <p>Denominación: Escola de Música de Ribadumia.</p>
    <p>Provincia: Pontevedra.</p>
    <p>Concello: Ribadumia.</p>
    <p>Localidade: Ribadumia.</p>
    <p>Enderezo: rúa Loureiro, s/n.</p>
    <p>Código do centro: 36025098.</p>
    <p>Titular: Asociación Pro-Escola de Música do Concello de Ribadumia.</p>
    <p>Artigo 2. Réxime xurídico</p>
    <p>Esta escola queda sometida ao réxime de escolas de música e danza, segundo o establecido na Orde do 11 de marzo de 1993 e aos servizos de inspección correspondentes.</p>
    <p>Artigo 3. Modificación da autorización</p>
    <p>O centro deberá solicitar a oportuna revisión da inscrición cando teñan que modificarse calquera dos datos sinalados nesta orde.</p>
    <p>Disposición derradeira primeira. Recursos</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. Entrada en vigor</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 25 de novembro de 2020</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

