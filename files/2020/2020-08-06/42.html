---
date: '2020-08-06'
id: G1440-170720-0004
page: 31424
number: 157
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO sobre a aprobación definitiva do estudo de delimitación de treitos
  urbanos nas estradas provinciais que discorren polos solos de núcleo rural no
  concello de Toén.
range: Anuncio
url: >-
  https://www.xunta.gal/dog/Publicados/2020/20200806/AnuncioG1440-170720-0004_gl.html
---
<p>Faise público que, a Presidencia, con data do 18 de xuño de 2020, resolveu o seguinte:</p>
    <p>Con data do 28 de novembro de 2019, a Presidencia da Deputación Provincial de Ourense aprobou provisionalmente o estudo de delimitación de treitos urbanos nas estradas provinciais que discorren polos solos de núcleo rural no concello de Toén. A citada aprobación foi exposta ao trámite de información pública mediante un anuncio publicado no <em>Diario Oficial de Galicia </em>(DOG núm. 248, do 31 de decembro), no taboleiro de anuncios do Concello de Toén e na sede electrónica da Deputación Provincial de Ourense durante o prazo de trinta (30) días hábiles. Simultaneamente, a delimitación proposta foi sometida a informe do Concello de Toén durante idéntico prazo. Transcorrido o dito prazo, non foron recibidas alegacións nin informe do Concello en contra da delimitación proposta.</p>
    <p>O 11 de marzo de 2020, o expediente de delimitación de treitos urbanos foi enviado á Consellería de Infraestruturas e Mobilidade para que emitise informe preceptivo e vinculante sobre a delimitación proposta co obxecto de poder adoptar a aprobación definitiva. Con data do 2 de xuño de 2020, a Consellería de Infraestruturas e Mobilidade emitiu informe favorable condicionado á realización das seguintes correccións:</p>
    <p>– «No núcleo rural de Moreiras, existe unha zona nunha das marxes da estrada OU-0518 onde o treito urbano non mantería a súa continuidade por non tratarse de solo clasificado como de núcleo rural, sen embargo, esta discontinuidade non se reflicte na táboa de delimitación de treitos urbanos».</p>
    <p>As erratas detectadas foron corrixidas o 16 de xuño de 2020.</p>
    <p>Polo exposto,</p>
    <h2>DISPOÑO:</h2>
    <p>Primeiro. Aprobar definitivamente o estudo de delimitación dos siguientes treitos urbanos nas estradas provinciais que discorren polos solos de núcleo rural no concello de Toén.</p>
    <footer><p><img src="/dog/Publicados/2020/20200806/AnuncioG1440-170720-0004_gl-web-images/tabla%20Toeng_fmt.jpeg" alt="missing image file"></p></footer>
    <p>Segundo. Ordear a publicación da resolución de aprobación definitiva no <em>Diario Oficial de Galicia</em>.</p>
    <p>Terceiro. Notificar a resolución de aprobación definitiva á Consellería de Infraestruturas e Mobilidade e ao Concello de Toén.</p>
    <p>Ourense, 29 de xuño de 2020</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

