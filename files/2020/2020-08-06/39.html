---
date: '2020-08-06'
id: G1440-170720-0001
page: 31418
number: 157
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO sobre a aprobación definitiva do estudo de delimitación de treitos
  urbanos nas estradas provinciais que discorren polos solos de núcleo rural no
  concello de Calvos de Randín.
range: Anuncio
url: >-
  https://www.xunta.gal/dog/Publicados/2020/20200806/AnuncioG1440-170720-0001_gl.html
---
<p>Faise público que, a Presidencia, con data do 2.6.2020, resolveu o seguinte:</p>
    <p>Con data do 22.11.2019, a Presidencia da Deputación de Ourense aprobou provisionalmente o estudo de delimitación de treitos urbanos nas estradas provinciais que discorren polos solos de núcleo rural no concello de Calvos de Randín. A citada aprobación foi exposta ao trámite de información pública mediante un anuncio publicado no <em>Diario Oficial de Galicia</em> (DOG núm. 248, do 31 de decembro de 2019), no taboleiro de anuncios do Concello de Calvos de Randín e na sede electrónica da Deputación de Ourense durante o prazo de trinta (30) días hábiles. Simultaneamente, a delimitación proposta foi sometida a informe do Concello de Calvos de Randín durante idéntico prazo. Transcorrido o dito prazo, non foron recibidas alegacións nin informe do Concello en contra da delimitación proposta.</p>
    <p>O 9.3.2020, o expediente de delimitación de treitos urbanos foi enviado á Consellería de Infraestruturas e Mobilidade para que emitise informe preceptivo e vinculante sobre a delimitación proposta co obxecto de poder adoptar a aprobación definitiva. Con data do 17.4.2020, a Consellería de Infraestruturas e Mobilidade emitiu informe favorable condicionado á realización das seguintes correccións:</p>
    <p>«No núcleo rural de Rubiás, na zona de aplicación da ordenanza nº 6 (de edificación unifamiliar baixo rasante en Rubiás), deberán axustarse as aliñacións de viario e edificación grafadas nos planos ao establecido nesta ordenanza».</p>
    <p>As erratas detectadas foron corrixidas o 22.4.2020.</p>
    <p>Polo exposto,</p>
    <h2>DISPOÑO:</h2>
    <p>Primeiro. Aprobar definitivamente o estudo de delimitación dos seguintes treitos urbanos nas estradas provinciais que discorren polos solos de núcleo rural no concello de Calvos de Randín.</p>
    <footer><p><img src="/dog/Publicados/2020/20200806/AnuncioG1440-170720-0001_gl-web-images/tabla%20Calvosg_fmt.jpeg" alt="missing image file"></p></footer>
    <p>Segundo. Ordenar a publicación da resolución de aprobación definitiva no <em>Diario Oficial de Galicia</em>.</p>
    <p>Terceiro. Notificar a resolución de aprobación definitiva á Consellería de Infraestruturas e Mobilidade e ao Concello de Calvos de Randín.</p>
    <p>Ourense, 4 de xuño de 2020</p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

