---
date: '2020-08-06'
id: G1440-170720-0003
page: 31414
number: 157
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO sobre a aprobación definitiva do estudo de delimitación de treitos
  urbanos nas estradas provinciais que discorren polos solos de núcleo rural no
  concello de Oímbra.
range: Anuncio
url: >-
  https://www.xunta.gal/dog/Publicados/2020/20200806/AnuncioG1440-170720-0003_gl.html
---
<p>Faise público que, a Presidencia, con data do 2.6.20, resolveu o seguinte:</p>
    <p>Con data do 28.11.2019, a Presidencia da Deputación Provincial de Ourense aprobou provisionalmente o estudo de delimitación de treitos urbanos nas estradas provinciais que discorren polos solos de núcleo rural no concello de Oímbra. A citada aprobación foi exposta ao trámite de información pública mediante un anuncio publicado no <em>Diario Oficial de Galicia</em> (DOG núm. 248, do 31.12.2019), no taboleiro de anuncios do Concello de Oímbra e na sede electrónica da Deputación Provincial de Ourense durante o prazo de trinta (30) días hábiles. Simultaneamente, a delimitación proposta foi sometida a informe do Concello de Oímbra durante idéntico prazo. Durante o dito prazo, o 29.1.2020, a alcaldesa presidenta do Concello de Oímbra presentou unha alegación con respecto do estudo de delimitación de treitos urbanos no concello de Oímbra ao entender que a liña de edificación fixada no estudo producía un cambio substancial na situación xurídica de todas as edificacións existentes ao deixar fóra de ordenación ou de disconformidade co planeamento a práctica totalidade das edificacións existentes en solo de núcleo rural común, en contra da consideración do Plan xeral de ordenación municipal vixente no concello. O 9.3.2020, a directora da Área de Infraestruturas emitiu un informe no cal concluía que, ao seu xuízo, procedería considerar a alegación presentada. Na mesma data, o expediente de delimitación de treitos urbanos foi enviado á Consellería de Infraestruturas e Mobilidade para que emitise informe preceptivo e vinculante sobre a delimitación proposta co obxecto de poder adoptar a aprobación definitiva. </p>
    <p>Con data do 27.5.2020, a Consellería de Infraestruturas e Mobilidade emitiu informe favorable con respecto do estudo de ordenación da delimitación de treitos urbanos en solo de núcleo rural na rede provincial de estradas no concello de Oímbra.</p>
    <p>Polo exposto, </p>
    <h2>DISPOÑO:</h2>
    <p>Primeiro. Aprobar definitivamente o estudo de delimitación dos seguintes treitos urbanos nas estradas provinciais que discorren polos solos de núcleo rural no concello de Oímbra ao considerar a alegación presentada polo Concello de Oímbra sobre o posicionamento da liña de edificación en solo de NRC, e establecela a 7 m do bordo exterior da calzada.</p>

