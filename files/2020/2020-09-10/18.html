---
date: '2020-09-10'
id: G0424-010920-0005
page: 35708
number: 184
agency: 'Consellería de Economía, Emprego e Industria'
section: VI. Anuncios. a) Administración autonómica.
title: >-
  ANUNCIO do 1 de setembro de 2020, da Xefatura Territorial da Coruña, polo que
  se notifica a resolución do expediente sancionador na orde social RL
  2019/0556-1 e dous máis.
range: Anuncio
url: >-
  https://www.xunta.gal/dog/Publicados/2020/20200910/AnuncioG0424-010920-0005_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, as notificacións que non se puidesen efectuar faranse por medio de anuncio no Boletín Oficial del Estado (BOE), e a súa eficacia quedará condicionada á súa publicación no taboleiro de edictos único (TEU) do BOE.</p>
    <p>Intentouse a notificación por correo certificado aos titulares das empresas citadas no anexo sen que fose posible, polo que se lles notifica por medio deste anuncio a resolución ditada nos correspondentes expedientes sancionadores.</p>
    <p>Sen prexuízo do anterior, e en virtude do disposto no artigo 44 da Lei 39/2015, do 1 de outubro, este anuncio publícase no Diario Oficial de Galicia.</p>
    <p>Os interesados dispoñen do prazo dun (1) mes, contado a partir do día seguinte ao da súa publicación no Boletín Oficial del Estado, para interpoñeren recurso de alzada, ante a Secretaría Xeral de Emprego, Consellería de Economía, Emprego e Industria, así como para comprobaren o contido íntegro do expediente nas dependencias da Xefatura Territorial da Coruña, na rúa Salvador de Madariaga, 9-1º, da Coruña, das 9.00 ás 14.00 horas, de luns a venres.</p>
    <p>Advírteselles que, de non interpoñeren recurso en tempo e forma, deberán aboar a sanción, utilizando necesariamente o documento de pagamento que poderán solicitar nesta xefatura territorial, nos seguintes prazos:</p>
    <p>– Sancións notificadas antes do día 15 de cada mes, aboaranse antes do 20 do mes seguinte da notificación.</p>
    <p>– Sancións notificadas despois do día 15 de cada mes, aboaranse antes do 5 do segundo mes seguinte á notificación. </p>
    <p>De non o faceren así, procederase á exacción pola vía executiva, nos termos previstos na Orde da Consellería de Economía e Facenda do 23 de novembro de 2001 (DOG do 5 de decembro).</p>
    <p>A Coruña, 1 de setembro de 2020</p>
    <footer><p> Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <table>
     <tbody>
      <tr>
       <td>Expediente</td>
       <td>Acta inf. nº</td>
       <td>Empresa</td>
       <td>NIF</td>
       <td>Concello</td>
       <td>Materia</td>
       <td>Data da resolución</td>
      </tr>
      <tr>
       <td>RL 2019/0556-1</td>
       <td>I152019000138743</td>
       <td>Tenhogar Interiorismo y Construcción, S.L.</td>
       <td>B70580899</td>
       <td>A Coruña</td>
       <td>Relacións laborais</td>
       <td>27.7.2020</td>
      </tr>
      <tr>
       <td>RL 2020/0004-1</td>
       <td>I152019000129750</td>
       <td>Hennes &amp; Mauritz, S.L.</td>
       <td>B82356981</td>
       <td>Barcelona</td>
       <td>Relacións laborais</td>
       <td>30.7.2020</td>
      </tr>
      <tr>
       <td>RL 2020/0006-1</td>
       <td>I152019000131265</td>
       <td>Manuel Pensado Vilacoba</td>
       <td>***6976**</td>
       <td>Santiago de Compostela</td>
       <td>Seguridade e saúde</td>
       <td>12.8.2020</td>
      </tr>
     </tbody>
    </table>

