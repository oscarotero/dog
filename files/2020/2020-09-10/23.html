---
date: '2020-09-10'
id: G0426-010920-0002
page: 35718
number: 184
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 21 de agosto de 2020, da Xefatura Territorial de Lugo, polo que se
  fai pública a proposta dunha liña de deslindamento con propiedades
  particulares do monte veciñal en man común (MVMC) de Baamonde, concello de
  Begonte (expediente 6DES_2019).
range: Anuncio
url: >-
  https://www.xunta.gal/dog/Publicados/2020/20200910/AnuncioG0426-010920-0002_gl.html
---
<p>Para os efectos previstos no artigo 54 da Lei 7/2012, do 28 de xuño, de montes de Galicia, dáselle publicidade á proposta de deslindamento do MVMC de Baamonde con propiedades particulares, presentada o 20.11.2019, e emendada o 29.6.2020, pola comunidade de Baamonde.</p>
    <p>Con data do 7.8.2020, o Servizo de Montes de Lugo emitiu un informe favorable ao considerar que non existe menoscabo da integridade do MVMC.</p>
    <p>Contra a proposta de deslindamento, no prazo dun (1) mes, que comezará a contar a partir do día seguinte ao da publicación deste anuncio no <em>Diario Oficial de Galicia</em>, as persoas interesadas poderán presentar ante a comunidade propietaria as alegacións e os títulos que acrediten a propiedade ou a posesión dos predios afectados.</p>
    <p>Durante este prazo, a documentación estará dispoñible no Servizo de Montes de Lugo para os efectos de coñecer integramente o contido da dita proposta. Para consultar o expediente, deberase concertar cita previa no teléfono 982 88 92 56.</p>
    <p>Lugo, 21 de agosto de 2020</p>
    <footer><p>A xefa territorial de Lugo<br>P.S. (Resolución do 20.7.2017)<br>Pablo Iglesias López<br>Xefe do Servizo de Explotacións</p></footer>

