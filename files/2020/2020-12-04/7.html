---
date: '2020-12-04'
id: G0426-301120-0001
page: 47991
number: 245
agency: Consellería do Medio Rural
section: III. Outras disposicións.
title: >-
  ORDE do 27 de novembro de 2020 pola que se amplía o prazo de xustificación das
  axudas previsto na Orde do 26 de decembro de 2019 pola que se establecen as
  bases reguladoras das axudas destinadas á elaboración de instrumentos de
  ordenación ou xestión forestais, cofinanciadas polo Fondo Europeo Agrícola de
  Desenvolvemento Rural (Feader) no marco do Programa de desenvolvemento rural
  (PDR) de Galicia 2014-2020, e se convocan para o ano 2020 (código de
  procedemento MR462B).
range: Orde
url: >-
  https://www.xunta.gal/dog/Publicados/2020/20201204/AnuncioG0426-301120-0001_gl.html
---
<p>A Orde do 26 de decembro de 2019 pola que se establecen as bases reguladoras das axudas destinadas á elaboración de instrumentos de ordenación ou xestión forestais, cofinanciadas polo Fondo Europeo Agrícola de Desenvolvemento Rural (Feader) no marco do Programa de desenvolvemento rural (PDR) de Galicia 2014-2020, e se convocan para o ano 2020 (código de procedemento MR462B, DOG nº 30, do 13 de febreiro de 2020), modificada pola Orde do 1 de abril de 2020 (DOG nº 74, do 17 de abril de 2020), establece no seu artigo 17 que o prazo para executar e xustificar as axudas concedidas remata o 30 de abril de 2021, para propietarios particulares de xeito individual, sociedades e agrupacións de propietarios particulares, cooperativas agrícolas, pro indivisos, comunidades de bens e outras persoas xurídicas (S.A., S.L., …), e o 30 de xuño de 2021 para comunidades de montes veciñais en man común (CMVMC) e montes de varas, abertais, de voces, de vocerío e fabeo.</p>
    <p>No DOG nº 97, do 20 de maio, publicouse a Resolución do 5 de maio de 2020 pola que se continuaba o prazo de presentación de solicitudes de axudas, suspendido como consecuencia da evolución epidemiolóxica do coronavirus covid-19, reanudándose o cómputo do prazo para a presentación das solicitudes de axudas ata o 23 de xullo de 2020, o que supón un importante atraso na súa resolución e, por ende, na súa xustificación.</p>
    <p>Por todo o anterior cómpre ampliar o prazo de xustificación destas axudas. </p>
    <p>En consecuencia, de conformidade co previsto no artigo 30.1.3 do Estatuto de autonomía de Galicia, e en uso das facultades que me confire a Lei 9/2007, do 13 de xuño, de subvencións de Galicia, e no uso das competencias atribuídas pola Lei 1/1983, do 22 de febreiro, de normas reguladoras da Xunta e da súa Presidencia, </p>
    <h2>DISPOÑO:</h2>
    <p>Artigo 1. Ampliación do prazo de xustificación da axuda</p>
    <p>Amplíase o prazo para xustificar as axudas concedidas ata o 30 de xuño de 2021, para propietarios particulares de xeito individual, sociedades e agrupacións de propietarios particulares, cooperativas agrícolas, pro indivisos, comunidades de bens e outras persoas xurídicas (S.A., S.L., …), e o 30 de agosto de 2021 para CMVMC e montes de varas, abertais, de voces, de vocerío e fabeo.</p>
    <p>Disposición derradeira única. Entrada en vigor</p>
    <p>Esta orde entrará en vigor o mesmo día da súa publicación no Diario Oficial de Galicia.</p>
    <p>Santiago de Compostela, 27 de novembro de 2020</p>
    <footer><p>José González Vázquez<br>Conselleiro do Medio Rural</p></footer>

