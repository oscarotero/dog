---
date: '2020-12-16'
id: G0596-231120-0007
page: 49295
number: 252
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ANUNCIO do 20 de novembro de 2020, da Dirección Xeral de Comercio e Consumo,
  polo que se somete a información pública o procedemento ACA 2/2020, relativo á
  concesión da autorización comercial autonómica para un establecemento
  comercial individual en Lugo, promovido por Suelo Villaquilambre, S.L.
range: Anuncio
url: >-
  https://www.xunta.gal/dog/Publicados/2020/20201216/AnuncioG0596-231120-0007_gl.html
---
<p>De conformidade co disposto no artigo 83 da Lei 39/2015, do 1 de outubro, do procedemento administrativo común das administración públicas, e no artigo 15.2 do Decreto 211/2012, do 25 de outubro, polo que se regula o procedemento para a obtención da autorización comercial autonómica, iníciase o trámite de información pública, como parte integrante do procedemento para a obtención da autorización comercial autonómica para un establecemento comercial individual en Lugo, promovido por Suelo Villaquilambre, S.L.</p>
    <p>Para estes efectos, formalizando a información que debe outorgarse ao público sobre os aspectos relevantes relacionados co procedemento de autorización do proxecto de referencia, infórmase do seguinte:</p>
    <p>a) Suelo Villaquilambre, S.L. solicitou a concesión da autorización comercial autonómica para un establecemento comercial individual en Lugo.</p>
    <p>b) O órgano competente para resolver a solicitude de concesión da autorización comercial autonómica é a persoa titular da Vicepresidencia Segunda e Consellería de Economía, Empresa e Innovación, en virtude do establecido no artigo 32.1 da Lei do comercio interior de Galicia e no Decreto 135/2017, do 28 de decembro, polo que se establece a súa estrutura orgánica.</p>
    <p>c) O órgano de que pode obterse información ao respecto é o Servizo de Ordenación da Dirección Xeral de Comercio e Consumo.</p>
    <p>d) A solicitude e o proxecto están dispoñibles ao público, para a súa consulta, na seguinte ligazón:</p>
    <p>https://ceei.xunta.gal/transparencia/autorizacions-grandes-superficies-comerciais/shopping-center-lugo</p>
    <p>e) A participación do público poderá realizarse, durante o prazo de 15 días hábiles contados a partir do día seguinte ao de publicación deste anuncio.</p>
    <p>Así mesmo, poderán formular as alegacións, observacións e suxestións que consideren oportunas, que deberán dirixirse á Dirección Xeral de Comercio e Consumo e presentarse por calquera dos medios que recolle o artigo 16.4 da Lei 39/2015, do 1 de outubro, do procedemento administrativo común das administración públicas, no prazo de 20 días hábiles a partir da data de publicación do presente anuncio.</p>
    <p>Santiago de Compostela, 20 de novembro de 2020</p>
    <footer><p>Sol María Vázquez Abeal<br>Directora xeral de Comercio e Consumo</p></footer>

