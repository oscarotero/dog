---
date: '2020-12-16'
id: L120-271120-0001
page: 49348
number: 252
agency: Concello de Carnota
section: VI. Anuncios. b) Administración local.
title: ANUNCIO de requirimento de xestión de biomasa (expediente 2019/V001/000012).
range: Anuncio
url: >-
  https://www.xunta.gal/dog/Publicados/2020/20201216/AnuncioL120-271120-0001_gl.html
---
<p>Publícase o presente anuncio de conformidade co disposto no artigo 44 da Lei 39/2015, do 1 de outubro, do procedemento administrativo común, e co disposto no artigo 22.3 da Lei 3/2007, do 9 de abril, por intento infrutuoso de notificación á interesada. Polo que, por medio deste, se pon de manifesto á persoa responsable,que a continuación se indica, o deber de xestión da biomasa e retirada de especies arbóreas prohibidas, imposto pola Lei 3/2007, do 9 de abril, de prevención e defensa contra os incendios forestais.</p>
    <table>
     <tbody>
      <tr>
       <td>Expediente</td>
       <td>Ref. catastral</td>
       <td>Localización</td>
       <td>Responsable</td>
      </tr>
      <tr>
       <td>2019/V001/000012</td>
       <td>15020A01501337</td>
       <td>Lagareiros-Carnota</td>
       <td>Celia Cubelo Caamaño</td>
      </tr>
     </tbody>
    </table>
    <p>1. En virtude de canto antecede, comunicáselle á persoa responsable que dispón dun prazo máximo de 15 días naturais para o cumprimento voluntario do deber de xestión da biomasa das parcelas indicadas, que se iniciará ao día seguinte da publicación do presente anuncio no BOE.</p>
    <p>2. En caso de persistencia no incumprimento transcorrido o dito prazo, o concello procederá sen máis trámites á execución subsidiaria con repercusión dos custos de xestión da biomasa e, de ser o caso, comiso das especies arbóreas prohibidas retiradas pola Administración, nas condicións establecidas no artigo 22.2 da Lei 3/2007, do 9 de abril, de prevención e defensa contra os incendios forestais.</p>
    <p>As persoas titulares dos terreos ou de dereitos de aproveitamento sobre estes, teñen o deber legal de facilitar o necesario acceso para a realización dos traballos de xestión da biomasa e retirada de especies arbóreas prohibidas. O suxeito que realice os traballos terá a facultade de acceder sen consentimento da persoa titular, agás naqueles supostos excepcionais en que o acceso afecte, dentro da parcela, espazos físicos susceptibles de merecer a cualificación de domicilio para os efectos do 18.2 da Constitución.</p>
    <p>Procederase a exección inmediata no caso de persistencia incumprimento da liquidación provisional que ascenderá a 1.688,89 € por ha, sen prexuízo da liquidación definitiva unha vez realizados os traballos, de ser o caso.</p>
    <p>3. En caso de persistencia no incumprimento, e transcorrido o prazo outorgado, iniciarase o correspondente expediente sancionador, tendo en conta o seguinte:</p>
    <p>a) A Administración competente para sancionar é a municipal, dado que se incumpren os deberes de xestión e retirada en solo urbano. Artigo 54 da Lei 3/2007.</p>
    <p>b) A cualificación da infracción sería Leve de conformidade co artigo 51.3.c) da Lei 3/2007, do 9 de abril.</p>
    <p>c) A contía da sanción será de 100 a 1.000 €, de conformidade co artigo 74.a) da Lei 43/2003, do 21 de novembro, de montes, en relación co 50.1 da Lei 3/2007.</p>
    <p>d) Procederase ao comiso cautelar da madeira resultante da corta de especies arbóreas que deban ser retiradas. </p>
    <p>4. O expediente administrativo estará á disposición das persoas interesadas nas dependencias do Concello de Carnota.</p>
    <p>Carnota, 27 de novembro de 2020 </p>
    <footer><p>Juan Manuel Saborido Rama<br>Alcalde</p></footer>

