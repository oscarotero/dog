---
date: '2020-08-17'
id: G0532-140720-0001
page: 32785
number: 165
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 1 de xullo de 2020, da Dirección Xeral de Calidade Ambiental e
  Cambio Climático, polo que se somete a información pública a documentación
  para a revisión da autorización ambiental integrada outorgada a Meijomín, S.L.
  para a explotación de porcas reprodutoras situada en Meixomence, concello de
  Silleda, Pontevedra (expediente 2019-IPPC-M-154).
range: Anuncio
url: >-
  https://www.xunta.gal/dog/Publicados/2020/20200817/AnuncioG0532-140720-0001_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31.12.2016) regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19.10.2013), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013 sométese a información pública, durante un período de vinte (20) días hábiles, contados a partir do día seguinte ao da publicación deste anuncio no <em>Diario Oficial de Galicia</em>, o documento titulado:</p>
    <p>• «Proxecto de revisión de autorización ambiental integrada de Meijomín, S.L. en Meixomence-Silleda (Pontevedra)» para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que considere convenientes. </p>
    <p>O documento estará á disposición dos administrados nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade»prevención e control de actividades»autorización ambiental integrada »proxectos en información pública).</p>
    <p>Santiago de Compostela, 1 de xullo de 2020</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO I</h2>
    <h3>Memoria resumo</h3>
    <p>Expediente: 2019-IPPC-M-154.</p>
    <p>Núm. da autorización ambiental integrada: 2008/0180_NAA/IPPC_237.</p>
    <p>Categoría principal da actividade: anexo I, grupo 9.3.c).</p>
    <p>Titular: Meijomín, S.L.</p>
    <p>CIF: B36527513.</p>
    <p>Enderezo social: r/ Emilio Alonso Paz, núm. 10, 3º B ,Silleda (Pontevedra).</p>
    <p>Localización da instalación: lugar de Meixomence, parroquia de Ponte, Silleda (Pontevedra).</p>
    <p>Actividade principal: explotación de porcas reprodutoras.</p>
    <p>Descrición: explotación porcina de 1.622 porcas reprodutoras e 8 verróns para a inseminación das porcas nais. A instalación conta con silos para o penso, 2 depósitos de biomasa e 1 depósito de gasolina para abastecer de auga quente ao sistema de calefacción e 1 grupo electróxeno. Ademais dispón dun sistema de fosas interiores e exteriores cubertas para o almacenamento do xurro producido en seis meses.</p>
    <p>Verteduras: as aguas xeradas na limpeza das naves e as residuais xeradas nos aseos e baños son recollidas e conducidas cara o sistema de fosas de xurro, e xestionaranse conxuntamente co dito xurro. As augas pluviais verteranse directamente ao terreo.</p>
    <p>O esterco xerado no interior das naves será xestionado nunha planta intermedia de categoría 2.</p>

