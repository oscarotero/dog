---
date: '2020-08-17'
id: G0426-070820-0005
page: 32744
number: 165
agency: Consellería do Medio Rural
section: III. Outras disposicións.
title: >-
  EXTRACTO da Orde do 6 de agosto de 2020 pola que se regula a concesión das
  subvencións estatais destinadas no exercicio 2020 ás explotacións ovinas e
  caprinas con dificultades de comercialización de años e cabritos, durante os
  meses de marzo e abril, como consecuencia das limitacións impostas polo Real
  decreto 463/2020, do 14 de marzo, polo que se declara o estado de alarma para
  a xestión da situación de crise sanitaria ocasionada polo COVID-19, e as súas
  prórrogas (código de procedemento MR242B).
range: Orde
url: >-
  https://www.xunta.gal/dog/Publicados/2020/20200817/AnuncioG0426-070820-0005_gl.html
---
<p>BDNS (Identif.): 519877.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>As persoas físicas ou xurídicas, ou entes sen personalidade xurídica, que cumpran todos os requisitos que se indican a continuación:</p>
    <p>a) Que presentasen ou presenten en 2020 a solicitude única prevista na Orde do 12 de febreiro de 2020 pola que se regula a aplicación dos pagamentos directos á agricultura e á gandaría e das axudas ao desenvolvemento rural suxeitas ao sistema integrado de xestión e control, dentro do prazo establecido pola norma.</p>
    <p>b) Que sexan beneficiarias do pagamento das liñas de axuda por ovella e cabra que regula o artigo 2.1.c), 6ª, 7ª ou 8ª da Orde do 12 de febreiro de 2020 pola que se regula a aplicación dos pagamentos directos á agricultura e á gandaría e das axudas ao desenvolvemento rural suxeitas ao sistema integrado de xestión e control.</p>
    <p>c) Que sexan persoas titulares dunha explotación inscrita no Rexistro Xeral de Explotacións Gandeiras (Rega) cos requisitos que se indican nalgún dos guións seguintes:</p>
    <p>– Explotacións de ovino cunha clasificación zootécnica de «reprodución para a produción de carne», «reprodución para a produción de leite» ou «reprodución para produción mixta» con máis de 10 femias reprodutoras conforme a última declaración censual obrigatoria establecida no artigo 11.4 do Real decreto 685/2013, do 16 de setembro, polo que se establece un sistema de identificación e rexistro dos animais das especies ovina e cabrúa.</p>
    <p>– Explotacións de caprino cunha clasificación zootécnica de «reprodución para a produción de carne», «reprodución para a produción de leite» ou «reprodución para produción mixta» con máis de 10 femias reprodutoras conforme a última declaración censual obrigatoria establecida no artigo 11.4 do Real decreto 685/2013, do 16 de setembro.</p>
    <p>Segundo. Obxecto</p>
    <p>Esta orde ten por obxecto establecer o desenvolvemento da normativa básica que regula o Real decreto 508/2020, do 5 de maio, polo que se establecen as bases reguladoras para a concesión das subvencións estatais destinadas no exercicio 2020 ás explotacións ovinas e caprinas con dificultades de comercialización de años e cabritos, durante os meses de marzo e abril, como consecuencia das limitacións impostas polo Real decreto 463/2020, do 14 de marzo, polo que se declara o estado de alarma para a xestión da situación de crise sanitaria ocasionada polo COVID-19, e as súas prórrogas.</p>
    <p>Terceiro. Bases reguladoras e convocatoria</p>
    <p>Regúlase nas seguintes normas:</p>
    <p>a) Real decreto 508/2020, do 5 de maio, polo que se establecen as bases reguladoras para a concesión das subvencións estatais destinadas no exercicio 2020 ás explotacións ovinas e caprinas con dificultades de comercialización de años e cabritos, durante os meses de marzo e abril, como consecuencia das limitacións impostas polo Real decreto 463/2020, do 14 de marzo, polo que se declara o estado de alarma para a xestión da situación de crise sanitaria ocasionada polo COVID-19, e as súas prórrogas.</p>
    <p>b) Orde do 6 de agosto de 2020 pola que se regula a concesión das subvencións estatais destinadas no exercicio 2020 ás explotacións ovinas e caprinas con dificultades de comercialización de años e cabritos, durante os meses de marzo e abril, como consecuencia das limitacións impostas polo Real decreto 463/2020, do 14 de marzo, polo que se declara o estado de alarma para a xestión da situación de crise sanitaria ocasionada polo COVID-19, e as súas prórrogas.</p>
    <p>Cuarto. Contía e financiamento</p>
    <p>1. A contía máxima da axuda que percibirán as persoas solicitantes non poderá superar os 12 euros por ovella ou cabra elixible.</p>
    <p>2. Estas axudas serán financiadas polo Ministerio de Agricultura, Pesca e Alimentación con cargo á aplicación orzamentaria 21.05.412C.450 dos orzamentos xerais do Estado, habilitada para o efecto na anualidade 2020, de acordo coas dispoñibilidades orzamentarias, consonte o previsto no artigo 10 do Real decreto 508/2020, do 5 de maio, cunha dotación máxima de 62.952 euros, que se esgotará no exercicio orzamentario 2020.</p>
    <p>3. O Fogga efectuará a xestión do pagamento na mesma conta que indicaron as persoas solicitantes na solicitude única regulada na Orde do 12 de febreiro de 2020 pola que se regula a aplicación dos pagamentos directos á agricultura e á gandaría e das axudas ao desenvolvemento rural suxeitas ao Sistema integrado de xestión e control. A aplicación orzamentaria do Fogga con cargo á cal se efectuarán os pagamentos será a 14.80.713F.470.1 (proxecto 2020 00002).</p>
    <p>Quinto. Solicitude e prazo</p>
    <p>1. A solicitude da axuda entenderase realizada pola presentación no ano 2020 da solicitude única regulada na Orde do 12 de febreiro de 2020 pola que se regula a aplicación dos pagamentos directos á agricultura e á gandaría e das axudas ao desenvolvemento rural suxeitas ao Sistema integrado de xestión e control, dentro do prazo establecido para a presentación da dita solicitude.</p>
    <p>2. As persoas solicitantes deberán efectuar unha declaración responsable sobre se teñen concedidas axudas en réxime de minimis (Regulamento (UE) nº 1408/2013, relativo á aplicación dos artigos 107 e 108 do Tratado de funcionamento da Unión Europea ás axudas de minimis no sector agrícola), neste ano e nos dous anteriores, segundo o modelo que figura no anexo desta orde no prazo máximo de 10 días hábiles desde a entrada en vigor desta orde.</p>
    <p>3. A remisión ao Fogga da declaración responsable poderá efectuala a persoa interesada na concesión da axuda ou ben as entidades colaboradoras que teñan asinado un convenio de colaboración co Fogga para a tramitación da solicitude única das axudas da política agrícola común (PAC) e outras solicitudes relacionadas con esta. Neste caso a persoa solicitante deberá autorizar a entidade colaboradora mediante a súa indicación na epígrafe correspondente da declaración responsable que figura no anexo desta orde.</p>
    <p>Santiago de Compostela, 6 de agosto de 2020</p>
    <footer><p>O director do Fondo Galego de Garantía Agraria<br>P.S. (Resolución do 9.6.2020)<br>Marta Forés Lojo<br>Secretaria do Fondo Galego de Garantía Agraria</p></footer>

