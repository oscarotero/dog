---
date: '1995-06-09'
id: E7FE
page: 4332
number: 110
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 26 de maio de 1995, da Xefatura Provincial de Estradas de Lugo,
  pola que se sinala a data para o levantamento das actas previas á ocupación e
  se somete a información pública a relación de propietarios afectados polas
  obras de alargamento e mellora do trazado da estrada C-630, tramo: A Lastra-A
  Fonsagrada, clave: N-LU-87.2.0.2, concello da Fonsagrada (Lugo).
range: Resolución
url: 'https://www.xunta.gal/dog/Publicados/1995/19950609/AnuncioE7FE_gl.html'
---
<p>O director xeral de Obras Públicas, por delegación do conselleiro de Política Territorial, Obras Públicas e Vivenda da Xunta de Galicia, con data do 10 de febreiro de 1995 aprobou o proxecto das obras de alargamento e mellora do trazado da estrada C-630, tramo: A Lastra-A Fonsagrada, clave: N-LU-87.2.0.2.</p>
<p>Polo Decreto 50/1995, do 16 de febreiro, da Xunta de Galicia (Diario Oficial de Galicia, nº 40, do 27 de febreiro) declárase urxente para efectos de aplicación do procedemento que regula o artigo 52 da vixente Lei de expropiación forzosa, do 16 de decembro de 1954, a ocupación de bens e dereitos afectados polo referido proxecto.</p>
<p>Para tal efecto convócase ós propietarios e titulares de bens e dereitos afectados, que figuran na relación exposta no taboleiro de anuncios do concello da Fonsagrada e na Delegación Provincial de Lugo, para que comparezan no lugar, día e hora que se detalla a continuación, co fin de proceder ó levantamento de actas previas á ocupación deles, que recollerán os datos necesarios para a determinación dos derei</p>
<p>tos afectados, os seus titulares e o valor daqueles, sen prexuízo de se trasladaren ó lugar dos predios se o consideraren necesario.</p>
<p>Lugar: Concello da Fonsagrada. O levantamento de actas será no salón da Casa do Concello da Fonsagrada.</p>
<p>Día: 12 de xuño de 1995 de 11 a 13.30 horas e de 16.30 a 19.30 horas desde o apelido Abraira ata Lobera.</p>
<p>Día: 13 de xuño de 1995 de 11 a 13.30 horas e de 16.30 a 19.30 horas desde o apelido López ata Riguiro.</p>
<p>Día: 14 de xuño de 1995 de 11 a 13.30 horas desde a apelido Roza ata Yáñez.</p>
<p>O devandito acto deberán acudi-los titulares afectados persoalmente ou ben representados por persoa debidamente autorizada para actuar no seu nome, aportando os documentos acreditativos da súa titularidade, documento nacional de identidade e o último recibo da contribución, podendo acompañarse, á súa custa, se o estimaren oportuno, dos seus peritos e un notario.</p>
<p>Tida conta destes antecedentes e en cumprimento do establecido no artigo 17, parágrafo 2º da Lei de expropiación forzosa, ábrese a información pública ata o momento do levantamento da acta previa á ocupación correspondente, co fin de que os interesados poidan formular por escrito ante esta Xefatura Provincial de Estradas da Xunta de Galicia, sita na Ronda da Muralla, nº 131, 27001 Lugo, as alegacións que coiden pertinentes co obxecto de emendar posibles erros que se producisen ó relaciona-los propietarios afectados.</p>
<p>Lugo, 26 de maio de 1995.</p>
<p>José Antonio Cobreros Arangueren</p>
<p>Enxeñeiro xefe provincial de Estradas</p>

