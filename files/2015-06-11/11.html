---
date: '2015-06-11'
id: G0003-010615-0005
page: 23026
number: 109
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 25 de maio de 2015, da Xerencia de Xestión Integrada de Santiago
  de Compostela, pola que se resolve a convocatoria pública para a provisión do
  posto de xefe/a da Sección de Neuroloxía-Área de Neuroloxía Vascular,
  convocada mediante Resolución do 2 de outubro de 2014 (Diario Oficial de
  Galicia número 209, do 31 de outubro).
range: Resolución
url: >-
  https://www.xunta.gal/dog/Publicados/2015/20150611/AnuncioG0003-010615-0005_gl.html
---
<p>Convocada por Resolución do 2 de outubro de 2014 (DOG núm. 209, do 31 de outubro), a provisión do posto de xefe/a da Sección de Neuroloxía-Área de Neuroloxía Vascular, esta xerencia, en virtude das competencias atribuídas polo Decreto 43/2013, do 21 de febreiro (DOG núm. 47, do 7 de marzo), polo que se establece a estrutura orgánica do Servizo Galego de Saúde; a Orde do 5 de xullo de 2012 (DOG núm. 139, do 20 de xullo), sobre delegación de competencias en órganos centrais e periféricos do Servizo Galego de Saúde, e o Decreto 168/2010, do 7 de outubro (DOG núm. 199, do 15 de outubro), polo que se establece a estrutura organizativa de Xestión Integrada do Servizo Galego de Saúde, </p>
    <h2>RESOLVE:</h2>
    <p>Primeiro. Resolver a convocatoria pública para a provisión do posto de xefe/a da Sección de Neuroloxía-Área de Neuroloxía Vascular da Xerencia de Xestión Integrada de Santiago de Compostela, convocada por Resolución do 2 de outubro de 2014 (DOG núm. 209, do 31 de outubro).</p>
    <p>Segundo. Nomear, para o posto que se indica, a persoa citada no anexo desta resolución.</p>
    <p>Terceiro. De conformidade coa base décima da convocatoria, o candidato nomeado será avaliado, antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período de tempo, ou proceder á súa remoción.</p>
    <p>Cuarto. O aspirante nomeado deberá cesar na praza que desempeñe dentro dos tres días hábiles seguintes a aquel en que se publique esta resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento, se a praza desempeñada e o posto adxudicado son da mesma área de saúde, ou no prazo de quince días hábiles, se son de distinta área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional, ou comisión de servizos.</p>
    <p>Se así o permiten as necesidades do servizo, e por petición motivada do interesado, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a consideración de servizo activo e os correspondentes haberes percibiranse de conformidade co que estableza a orde sobre a confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen non se incorpore ao posto adxudicado no prazo establecido.</p>
    <p>Quinto. Contra esta resolución poderá interpoñerse recurso de alzada, perante a Dirección Xeral de Recursos Humanos do Servizo Galego de Saúde, no prazo dun mes, contado a partir do día seguinte ao da súa publicación, nos termos dos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común, segundo a redacción dada pola Lei 4/1999, do 13 de xaneiro.</p>
    <p>Santiago de Compostela, 25 de maio de 2015</p>
    <footer><p>Luis Verde Remeseiro<br>Xerente de Xestión Integrada de Santiago de Compostela</p></footer>
    <h2>ANEXO</h2>
    <p>Posto: xefe da Sección de Neuroloxía-Área de Neuroloxía Vascular.</p>
    <p>Nome e apelidos: Miguel Blanco González.</p>
    <p>DNI: 11823982G.</p>

