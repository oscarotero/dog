---
date: '1996-05-20'
id: '6852'
page: 4
number: 98
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 12 de abril de 1996, da Xerencia de Atención Primaria de
  Pontevedra-Vigo, pola que se anuncian contratacións, polo sistema de concurso
  público mediante procedemento aberto, para a contratación do servicio de
  limpeza dos centros de saúde de Sárdoma (expediente 1/1996) e Val Miñor
  (expediente 2/1996).
range: Resolución
url: 'https://www.xunta.gal/dog/Publicados/1996/19960520/Anuncio6852_gl.html'
---
<p>A Xerencia de Atención Primaria de Pontevedra-Vigo (Área Sur), en virtude das atribucións que lle foron delegadas conforme o establecido no artigo 7 da Orde do 15 de setembro de 1994 (DOG do 3 de outubro), da Consellería de Sanidade e Servicios Sociais, convoca os seguintes concursos públicos:</p>
<p>-Expediente 1/1996:</p>
<p>Obxecto: contratación do servicio de limpeza do centro de saúde de Sárdoma.</p>
<p>Orzamento: 4.500.000 ptas. (IVE incluído) por anualidade, rateándose debidamente polos meses de prestación efectiva do servicio.</p>
<p>Prazo de execución: desde 1-7-1996 ata 31-12-1996.</p>
<p>-Expediente 2/1996:</p>
<p>Obxecto: contratación do servicio de limpeza do centro de saúde de Val Miñor.</p>
<p>Orzamento: 3.500.000 ptas. (IVE incluído) por anualidade, rateándose debidamente polos meses de prestación efectiva do servicio.</p>
<p>Prazo de execución: desde a sinatura do contrato ata 31-12-1996.</p>
<p>Fianza provisional: non se esixe.</p>
<p>Solvencia económica e financeira: deberá acreditarse mediante algúns dos medios establecidos no artigo 16 da Lei 13/1995, de contratos das adminstracións públicas.</p>
<p>Solvencia técnica: calquera dos medios establecidos no artigo 19 da Lei 13/1995.</p>
<p>Criterios de adxudicación: os establecidos no punto 10 do prego de cláusulas administrativas particulares.</p>
<p>Documentación de interese para os licitadores: o prego de cláusulas administrativas particulares e demais documentación complementaria, pode ser solicitada na Xerencia de Atención Primaria-Área Sur, rúa México, 26-1ª planta, 36204 Vigo, en días hábiles desde as 9 ata as 14 horas.</p>
<p>Presentación de proposicións: as proposicións deberanse presentar en man, en sobres pechados e asinados polo licitador ou persoa que o represente, no rexistro xeral desta Xerencia de Atención Primaria (rúa México, 26-4ª, 36204-Vigo), antes das 14 horas do vixésimo sexto día natural contado a partir do seguinte ó da publicación desta resolución no DOG, ou por correo no xeito indicado no artigo 100 do Regulamento xeral de contratación do Estado.</p>
<p>Documentación que deberán aporta-los licitadores: a documentación persoal e referencias técnicas descritas no punto oito do prego de cláusulas administrativas particulares.</p>
<p>Apertura de proposicións: terá lugar na sala de xuntas da Xerencia de Atención Primaria Área Sur (Vigo) ás 9 horas do décimo primeiro día natural contado desde o seguinte a aquel no que finalice o prazo de presentación das ofertas. No caso de que o dito día coincida en sábado ou festivo a apertura de proposicións terá lugar o primeiro día hábil seguinte.</p>
<p>Anuncios: o pagamento dos anuncios do presente concurso público serán por conta do adxudicatario do contrato.</p>
<p>Vigo, 12 de abril de 1996.</p>
<p>Alberto García Pazos</p>
<p>Director xerente de Atención Primaria de Pontevedra-Vigo</p>
<p>3469</p>

