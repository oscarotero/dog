---
date: '2000-10-02'
id: 11D66
page: 13
number: 191
agency: CONCELLO DE MONDOÑEDO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2000/20001002/Anuncio11D66_gl.html'
---
<p>A Comisión Municipal de Goberno, en sesión extraordinaria que tivo lugar o día 22 de setembro de 2000, acordou prestar aprobación ó proxecto técnico e ó prego de cláusulas administrativas particulares, que rexerán a contratación polo sistema de concurso, en procedemento aberto e por vía de urxencia, da obra denominada: acondicionamento de rúas no conxunto histórico. Fase segunda (rúa Alfonso VII), por un orzamento total de 25.000.000 de ptas. (IVE incluido), e sometelo a exposición pública na secretaría do concello (praza do Concello, nº 1), das 9 ás 14 horas, durante o prazo de 13 días naturais contados desde a publicación deste anuncio no Diario Oficial de Galicia, co fin de que os interesados poidan examinalo e presenta-las alegacións que consideren oportunas.</p>
<p>Ó mesmo tempo anúnciase o concurso para a contratación da mencionada obra, durante o mesmo prazo, aínda que a licitación quedará aprazada en caso de que se presentasen reclamacións.</p>
<p>Anuncio de concurso de obras.</p>
<p>Obxecto de licitación: a execución mediante concurso en procedemento aberto, por vía de urxencia, da obra denominada: acondicionamento de rúas no conxunto histórico. Fase segunda (rúa Alfonso VII), cun orzamento de contrata de 25.000.000 de ptas.</p>
<p>Tipo de licitación máximo: coincidirá co orzamento de contrata (IVE incluído); pode ser mellorado á baixa.</p>
<p>Fianzas: a fianza provisional establécese no 2% do orzamento de contrata e a definitiva será do 4% do prezo de adxudicación.</p>
<p>Clasificación do contratista: grupo G, 6, d.</p>
<p>Presentación de proposicións: na secretaría do concello (praza do Concello nº 1), das 9 ás 14 horas, durante o prazo de 13 días naturais, contados desde a publicación deste anuncio no DOG.</p>
<p>Apertura de proposicións: farase na casa do concello ás 12.30 horas do quinto día hábil seguinte ó de remate do prazo de presentación de proposicións.</p>
<p>Exposición do expediente: o prego de cláusulas administrativas, o proxecto técnico e o resto da documentación do expediente poderanse examinar da secretaría do concello, en horas de oficina.</p>
<p>Mondoñedo, 22 de setembro de 2000.</p>
<p>Armando González Barreira</p>
<p>Alcalde en funcións</p>

