---
date: '2003-02-17'
id: 5DD6
page: 1
number: 33
agency: 'CONSELLERÍA DE XUSTIZA, INTERIOR E ADMINISTRACIÓN LOCAL'
section: III. OUTRAS DISPOSICIÓNS
title: >-
  Orde do 31 de xaneiro de 2003 pola que se establecen os modelos normalizados
  de solicitudes de autorizacións, actas e libros regulados no Decreto 181/2002,
  do 10 de maio, polo que se aproba o Regulamento do xogo do bingo.
range: Orde
url: 'https://www.xunta.gal/dog/Publicados/2003/20030217/Anuncio5DD6_gl.html'
---
<p>O Decreto 181/2002, do 10 de maio, polo que se aproba o Regulamento de xogo do bingo na súa disposición derradeira primeira, autoriza o conselleiro de Xustiza, Interior e Administración Local a dictar cantas disposicións de aplicación e desenvolvemento do regulamento sexan necesarias e, en concreto, sinala que se aprobarán por orde da consellería os modelos normalizados de solicitudes de autorizacións, actas e libros previstos no regulamento.</p>
<p>En virtude do exposto:</p>
<p>DISPOÑO:</p>
<p>Artigo 1º.-Apróbanse os modelos e formatos dos documentos mencionados a continuación e que se recollen como anexos á presente disposición:</p>
<p>1. Solicitude de autorización e inscrición no rexistro de empresas do xogo do bingo en Galicia.</p>
<p>2. Solicitude de autorización previa de instalación dunha sala de bingo.</p>
<p>3. Solicitude de permiso de apertura e inscrición da autorización de instalación dunha sala de bingo.</p>
<p>4. Libro de reclamacións.</p>
<p>5. Libro de incidencias.</p>
<p>6. Libro de gratificacións.</p>
<p>7. Acta das partidas.</p>
<p>8. Solicitude de inclusión no rexistro de prohibidos.</p>
<p>Artigo 2º.-A presente orde entrará en vigor ós trinta días seguintes da súa publicación no Diario Oficial de Galicia.</p>
<p>Santiago de Compostela, 31 de xaneiro de 2003.</p>
<p>Antonio Pillado Montero</p>
<p>Conselleiro de Xustiza, Interior e Administración</p>
<p>Local</p>

