---
date: '2003-02-17'
id: 5DB2
page: 1
number: 33
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: III. OUTRAS DISPOSICIÓNS
title: >-
  Orde do 7 de febreiro de 2003 pola que se designan tres vocais da comisión de
  selección dos participantes nos dous cursos para a obtención do diploma de
  directivo, convocados mediante resolución do director da Escola Galega de
  Administración Pública do 29 de novembro de 2002.
range: Orde
url: 'https://www.xunta.gal/dog/Publicados/2003/20030217/Anuncio5DB2_gl.html'
---
<p>O artigo 6º do Decreto 294/1992, do 10 de setembro, modificado polo Decreto 1/1995, do 12 de xaneiro (DOG nº 9, do 13 de xaneiro) e 319/1996, do 26 de xullo (DOG nº 153, do 6 de outubro) polo que se regula o diploma de directivo, establece que a comisión que selecciona os aspirantes a participar</p>
<p>nos cursos para a obtención do citado diploma estará integrada, entre outros membros, por tres vocais designados polo conselleiro da Presidencia e Administración Pública. En virtude do anterior,</p>
<p>DISPOÑO:</p>
<p>Artigo único.-Designar como vocais da comisión que levará a cabo a selección dos participantes nos dous cursos para a obtención do diploma de directivo, convocados mediante resolución do director da Escola Galega de Administración Pública, do 29 de novembro de 2002, as seguintes persoas:</p>
<p>-Pablo González Mariñas, profesor titular de dereito administrativo da Universidade de Santiago de Compostela.</p>
<p>-Jaime Bouzada Romero, inspector xeral de Servicios da Xunta de Galicia.</p>
<p>-Alfonso Rueda de Valenzuela, director xeral de Administración local.</p>
<p>Santiago de Compostela, 7 de febreiro de 2003.</p>
<p>Jaime Pita Varela</p>
<p>Conselleiro da Presidencia, Relacións</p>
<p>Institucionais e Administración Pública</p>

