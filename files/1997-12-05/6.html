---
date: '1997-12-05'
id: FDDA
page: 11
number: 236
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 25 de novembro de 1997 pola que se autoriza definitivamente a apertura
  e funcionamento dos centros privados de educación secundaria, Sagrado Corazón
  de Jesús de Ribadeo e Compañía de María de Cangas.
range: Orde
url: 'https://www.xunta.gal/dog/Publicados/1997/19971205/AnuncioFDDA_gl.html'
---
<p>Examinados os expedientes instruídos por instancia dos titulares dos centros, nos que se solicita</p>
<p>autorización definitiva para a apertura e funcionamento dos centros privados de educación secundaria, Sagrado Corazón de Jesús de Ribadeo e Compañía de María de Cangas.</p>
<p>Tendo en conta que os expedientes foron tramitados polas delegacións provinciais da Consellería de Educación e Ordenación Universitaria, que se remiten cos informes da Unidade Técnica e Inspección Educativa.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (DOG do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (DOG 15 de decembro) que o desenvolve.</p>
<p>Considerando que concorren nos expedientes os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-la apertura e funcionamento dos centros de educación secundaria, e, como consecuencia disto, establece-la configuración definitiva do centro existente no mesmo edificio ou recinto escolar, segundo se especifica no anexo.</p>
<p>Segundo.-A presente autorización producirá efectos progresivamente, a medida que se implanten as ensinanzas autorizadas conforme o calendario de aplicación da nova ordenación do sistema educativo, segundo os reais decretos 986/1991, do 14 de xuño e 1487/1994, do 1 de xullo.</p>
<p>Terceiro.-Antes do inicio das ensinanzas de educación secundaria obrigatoria que se autorizan, a delegación provincial da Consellería de Educación e Ordenación Universitaria, logo do informe da Inspección Educativa, aprobará expresamente a relación de persoal que impartirá docencia nos ditos centros.</p>
<p>Cuarto.-Os centros de educación secundaria que polo presente orde se autorizan, deberán cumpri-la norma básica da edificación NBE-CPI/1996, de condicións de protección contra incendios nos edificios, aprobada por Real decreto 2177/1996, do 4 de outubro (BOE do 29). Todo isto sen prexuízo de que teñan que cumprirse outros requisitos esixidos pola normativa municipal ou autonómica.</p>
<p>Quinto.-Quedan os centros obrigados ó cumprimento da lexislación vixente e a solicita-la oportuna revisión cando teña que modificarse calquera dos datos que sinala a presente orde.</p>
<p>Santiago de Compostela, 25 de novembro de 1997.</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>ANEXO</p>
<p>Provincia: Lugo.</p>
<p>Municipio: Ribadeo.</p>
<p>Localidade: Ribadeo.</p>
<p>Enderezo: Carlos III s/n.</p>
<p>Denominación específica: Sagrado Corazón de Jesús.</p>
<p>Titular: Hijas de la Caridad San Vicente de Paúl.</p>
<p>Código do centro: 27010911.</p>
<p>Composición resultante:</p>
<p>a) Centro de educación infantil: 5 unidades.</p>
<p>b) Centro de educación primaria: 12 unidades.</p>
<p>e) Centro de educación secundaria: 8 unidades de educación secundaria obrigatoria.</p>
<p>Provincia: Pontevedra.</p>
<p>Municipio: Cangas.</p>
<p>Localidade: Cima de Vila.</p>
<p>Enderezo: Enseñanza, 9.</p>
<p>Denominación específica: Compañía de María.</p>
<p>Titular: Compañía de María.</p>
<p>Código do centro: 36001008.</p>
<p>Composición resultante:</p>
<p>a) Centro de educación infantil: 6 unidades.</p>
<p>b) Centro de educación primaria: 12 unidades.</p>
<p>c) Centro de educación secundaria: 8 unidades de educación secundaria obrigatoria.</p>
<p>d) Centro de educación especial: 1 unidade.</p>

