---
date: '2015-02-20'
id: G2345-020215-0003
page: 7221
number: 35
agency: Xulgado do Social número 2 da Coruña
section: V. Administración de xustiza.
title: EDICTO (432/2014).
range: Edicto
url: >-
  https://www.xunta.gal/dog/Publicados/2015/20150220/AnuncioG2345-020215-0003_gl.html
---
<p>María Adelaida Egurbide Margañón, secretaria xudicial do Xulgado do Social número 2 da Coruña, fai saber que no procedemento de despedimento/cesamentos en xeral 432/2014 deste xulgado do social, seguido por instancia de Mónica Seoane Rivas contra Limperhostel, S.L. e Yare 2010, S.L. sobre despedimento, se ditou a decisión na seguinte resolución:</p>
    <p>«Decido:</p>
    <p>Que, estimando a demanda interposta por Mónica Seoane Rivas contra as empresas Yare 2010, S.L. e Limperhostel, S.L. debo declarar e declaro a nulidade do cesamento producido pola entidade Limperhostel, S.L., e condeno esta entidade á readmisión inmediata da demandante nas mesmas condicións existentes con anterioridade, con aboamento dos salarios deixados de percibir, máis o aboamento de 600 € en concepto de indemnización. Absólvese a Yare 2010, S.L.</p>
    <p>Notifíqueselles esta resolución ás partes ás cales se lles fará saber que contra ela só cabe recurso de suplicación perante o Tribunal Superior de Xustiza de Galicia, o cal deberán anunciar perante este xulgado no prazo de cinco días contados a partir da notificación desta sentenza, e no propio prazo se o recorrente non goza do beneficio de xustiza gratuíta deberá ao anunciar o recurso entregar xustificante acreditativo de ter consignado a cantidade obxecto de condena na “conta de depósitos e consignacións” que este xulgado ten aberta no Banesto desta cidade no número de conta, nº 1532 0000 60 0432 14. </p>
    <p>Igualmente deberá no momento de interpoñer o recurso consignar a suma de 300 euros en concepto de depósito especial para recorrer na conta.</p>
    <p>Así por esta miña sentenza, definitivamente xulgando, pronúncioo, mándoo e asínoo.</p>
    <p>Publicación. Expídoa eu, secretaria xudicial, para facer constar que, na mesma data da sentenza, se deposita na Secretaría deste xulgado a anterior sentenza para a súa notificación e publicidade na forma permitida e ordenada pola Constitución e as leis. Seguidamente, expídese testemuño da sentenza para a súa unión aos autos. Dou fe».</p>
    <p>E para que sirva de notificación en legal forma a Limperhostel, S.L. e Yare 2010, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 2 de febreiro de 2015</p>
    <footer><p>A secretaria xudicial</p></footer>

