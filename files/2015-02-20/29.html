---
date: '2015-02-20'
id: CA05-090215-0001
page: 7253
number: 35
agency: Consellería de Traballo e Benestar
section: VI. Anuncios. a) Administración autonómica.
title: >-
  CÉDULA do 21 de xaneiro de 2015, da Xefatura Territorial de  Vigo, pola que se
  fai público o inicio do procedemento de reintegro de axudas e subvencións
  xestionadas nesta xefatura territorial.
range: Cédula
url: >-
  https://www.xunta.gal/dog/Publicados/2015/20150220/AnuncioCA05-090215-0001_gl.html
---
<p>No uso das competencias atribuídas a esta xefatura territorial, e en virtude do disposto nos artigos 59.5 e 61 da Lei 30/1992, do 26 de novembro, de réxime xurídico das administracións públicas e do procedemento administrativo común (BOE do 27 de novembro) modificada pola Lei 4/1999, do 13 de xaneiro (BOE do 14 de xaneiro), intentada a notificación no último domicilio coñecido dos interesados sen que esta se puidese practicar, notifícaselle ás persoas citadas no anexo para que, no prazo de dez (10) días contados desde o seguinte ao da publicación deste edicto, comparezan persoalmente ou debidamente representadas na sede do Servizo de Traballo e Economía Social da Xefatura Territorial da Consellería de Traballo e Benestar de Vigo; rúa Concepción Arenal, 8-2º (das 9.00 ás 14.00 horas, de luns a venres) para ter coñecemento do contido daquela, advertíndoas de que, de non facelo así, se considerarán notificadas cos efectos que correspondan.</p>
    <p> Así mesmo, fáiselles saber o dereito que as asiste para alegar o que máis conveña aos seus intereses no prazo de quince días, que comezará a contar a partir do día seguinte ao da publicación desta cédula no <em>Diario Oficial de Galicia</em> ante a Xefatura Territorial da Consellería de Traballo e Benestar.</p>
    <p>Vigo, 21 de xaneiro de 2015</p>
    <footer><p>María Peón Fernández<br>Xefa territorial de Vigo</p></footer>
    <h2>ANEXO</h2>
    <p>Nº de expediente de reintegro: REINT 2014/16-5.</p>
    <p>Nome: Baúl do Oriente, S.L.</p>
    <p>CIF: B94012192.</p>
    <p>Último enderezo coñecido: r/ Concepción Arenal, 83 baixo, 36780 A Guarda.</p>
    <p>Feito imputado: non manter a traballadora subvencionada por un período mínimo de tres anos.</p>
    <p>Precepto infrinxido: incumprimento da base sétima punto 1 do anexo A da Orde do 4 de maio de 2010 pola que se establecen as bases reguladoras do Programa de incentivos á contratación das persoas traballadoras, cofinanciado polo Fondo Social Europeo, e se procede á súa convocatoria para o ano 2010.</p>
    <p>Tipo de axuda: axudas á contratación indefinida.</p>
    <p>Contido da resolución: inicio do procedemento de reintegro parcial.</p>

