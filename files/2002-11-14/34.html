---
date: '2002-11-14'
id: 1728A
page: 15
number: 220
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 7 de novembro de 2002 pola que se anuncia concurso público para
  a contratación das obras de construcción dun aparcamento subterráneo no
  contorno do mosteiro de Santo Estevo de Ribas de Sil, en Nogueira de Ramuín
  (Ourense), polo procedemento aberto e trámite de urxencia.
range: Resolución
url: 'https://www.xunta.gal/dog/Publicados/2002/20021114/Anuncio1728A_gl.html'
---
<p>Esta consellería, unha vez cumpridos os trámites administrativos correspondentes, resolveu anuncia-la convocatoria da contratación mediante concurso aberto e trámite de urxencia das obras que se citan:</p>
<p>Obxecto: obras de construcción dun aparcamento subterráneo no contorno do mosteiro de Santo Estevo de Ribas de Sil, en Nogueira de Ramuín (Ourense).</p>
<p>Orzamento de licitación: 871.492,62 euros (oitocentos setenta e un mil catrocentos noventa e dous euros con sesenta e dous céntimos), IVE incluído.</p>
<p>Clasificación: grupo C, subgrupo 2, categoría e.</p>
<p>Garantía definitiva: 4% do importe de adxudicación.</p>
<p>Prazo de execución: 7 meses.</p>
<p>Exposición de proxectos: o proxecto e os pregos de cláusulas administrativas particulares estarán de manifesto na Dirección Xeral de Turismo da Consellería de Cultura, Comunicación Social e Turismo, os días e horas hábiles de oficina, durante o prazo de presentación das proposicións, sita na praza de Mazarelos 15, Santiago de Compostela.</p>
<p>Prazo de presentación de proposicións: comezará o día seguinte ó da publicación da presente resolución no Diario Oficial de Galicia e rematará o décimo terceiro día natural.</p>
<p>Lugar de presentación das proposicións: as proposicións terán que presentarse, unicamente, no Rexistro Auxiliar da Dirección Xeral de Turismo, situado na praza de Mazarelos nº 15, Santiago de Compostela, no da Consellería de Cultura, Comunicación Social e Turismo, situado na planta segunda do edificio administrativo San Caetano, bloque 3, Santiago de Compostela, ou no Rexistro Xeral da Xunta de Galicia, situado na planta baixa do edificio central do Complexo Administrativo San Caetano, Santiago de Compostela, e se a presentación fose en sábado farase neste último exclusivamente, desde as 9 horas ata as 14 horas, ou por correo, na forma indicada no artigo 80 do regulamento xeral da Lei de contratos das administracións públicas, tendo que aterse ó disposto no prego de cláusulas administrativas particulares.</p>
<p>Documentación que deben presenta-los licitadores: a especificada no prego de cláusulas administrativas.</p>
<p>Apertura de proposicións: terá lugar en acto público, na sala de xuntas da Consellería de Cultura, Comunicación Social e Turismo, edificio administrativo San Caetano, bloque 3, Santiago de Com</p>
<p>postela, ás 10 horas do décimo noveno día natural seguinte ó da publicación da presente resolución no Diario Oficial de Galicia. No caso de que este día coincida en sábado ou festivo, a mesa terá lugar o día hábil seguinte.</p>
<p>Información adicional: a solvencia e capacidade técnica acreditarase da forma prevista na cláusula 6 do prego de cláusulas administrativas particulares.</p>
<p>Anuncio: o importe deste anuncio correrá por conta do adxudicatario.</p>
<p>Santiago de Compostela, 7 de novembro de 2002.</p>
<p>Jesús Pérez Varela</p>
<p>Conselleiro de Cultura, Comunicación Social</p>
<p>e Turismo</p>

