---
date: '2002-11-14'
id: '17282'
page: 15
number: 220
agency: CONSELLERÍA DE POLÍTICA AGROALIMENTARIA E DESENVOLVEMENTO RURAL
section: VI. ANUNCIOS
title: >-
  Aviso do 11 de outubro de 2002, da Delegación Provincial de Lugo, polo que se
  anuncia a publicación do acordo da zona de concentración parcelaria de
  Montecubeiro (Castroverde-Lugo).
range: Aviso
url: 'https://www.xunta.gal/dog/Publicados/2002/20021114/Anuncio17282_gl.html'
---
<p>Ponse en coñecemento de tódalas persoas interesadas na concentración parcelaria da zona de Montecubeiro (Castroverde-Lugo), declarada de utilida</p>
<p>de pública e urxente execución por Decreto 339/1990, do 14 de xuño, o seguinte:</p>
<p>Primeiro.-Con data do 4-10-2002, o director xeral de Infraestructuras Agrarias aprobou o acordo de concentración parcelaria da zona de Montecubeiro (Castroverde-Lugo), logo de introducir no proxecto as modificacións oportunas á vista do resultado da enquisa deste último.</p>
<p>Segundo.-O acordo de concentración estará exposto ó público no Concello de Castroverde e na zona, durante trinta días hábiles, contados desde o seguinte día en que sexa publicado o último dos avisos que corresponde facer no Diario Oficial de Galicia, no BOP, no diario de máis circulación da provincia, no lugar habitual da parroquia e no taboleiro de anuncios do concello.</p>
<p>Terceiro.-No prazo de trinta días, cabe interpoñer recurso de alzada perante o conselleiro de Política Agroalimentaria e Desenvolvemento Rural, podendo os que recorran presentalo no Servicio de Infraestructuras Agrarias (Ronda da Muralla 70), nas oficinas centrais da Consellería (edificio San Caetano, Santiago de Compostela) ou en calquera das dependencias ás que fai referencia o artigo 38.4º da Lei de réxime xurídico das administracións públicas e do procedemento administrativo común, por si mesmos ou por representación, facéndose constar no escrito un domicilio dentro do termo municipal para efectos das notificacións que procedan.</p>
<p>Advírtese, ademais, que o acordo de concentración parcelaria só poderá ser impugnado en alzada se se infrinxen as formalidades prescritas para a súa elaboración e publicación ou se non se axustase ás bases (artigos 36, 38, 40 e 41 da Lei de concentración parcelaria para Galicia do 14 de agosto de 1985).</p>
<p>Lugo, 11 de outubro de 2002.</p>
<p>José Ramón Molinero Senovilla</p>
<p>Delegado provincial de Lugo</p>
<p>CONSELLERÍA DE CULTURA, COMUNICACIÓN SOCIAL</p>
<p>E TURISMO</p>

