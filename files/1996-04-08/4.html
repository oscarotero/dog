---
date: '1996-04-08'
id: 50F6
page: 3
number: 68
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 6 de febreiro de 1996 pola que se concede autorización definitiva,
  para a súa apertura e funcionamento, no nivel de educación infantil-segundo
  ciclo, ó centro privado Hijas de Jesús da Coruña, do que se relacionan os
  demais datos no anexo.
range: Orde
url: 'https://www.xunta.gal/dog/Publicados/1996/19960408/Anuncio50F6_gl.html'
---
<p>Examinado o expediente incoado pola titularidade do centro privado Hijas de Jesús da Coruña en solicitude de autorización definitiva, para a súa apertura e funcionamento, no nivel de educación infantil-2º ciclo no dito centro.</p>
<p>Resultando que o expediente foi tramitado pola Delegación Provincial de Educación e Ordenación Universitaria da Coruña, que o envía cos informes emitidos pola Inspección de Educación e pola unidade técnica.</p>
<p>Resultando que o centro obtivo, por Orde do 26 de agosto de 1974, a clasificación definitiva para 33 unidades de EXB.</p>
<p>Resultando que o centro solicita a transformación de nove destas unidades en nove unidades de educación infantil-2º ciclo.</p>
<p>Vistos o Real decreto 1004/1991, do 14 de xuño, polo que se establecen os requisitos mínimos dos centros que imparten ensinanzas de réxime xeral non universitarias (BOE do 26), o Decreto 133/1995, do 10 de maio, sobre autorización de centros docentes privados para impartir ensinanzas de réxime xeral non universitarias (DOG do 22) e demais disposicións complementarias.</p>
<p>Considerando que o centro reúne os requisitos necesarios de acordo coas disposicións vixente na materia. Esta consellería,</p>
<p>DISPÓN:</p>
<p>Autorizarlle ó centro privado Hijas de Jesús da Coruña a creación de nove unidades de educación infantil-2º ciclo por transformación de nove unidades de educación primaria.</p>
<p>Santiago de Compostela, 6 de febreiro de 1996.</p>
<p>Juan Piñeiro Permuy</p>
<p>Conselleiro de Educación e Ordenación Universitaria</p>
<p>ANEXO</p>
<p>PROVINCIA DA CORUÑA</p>
<p>Concello: A Coruña.</p>
<p>Localidade: A Coruña.</p>
<p>Enderezo: Estrada da Zapateira, 18.</p>
<p>Denominación: Hijas de Jesús.</p>
<p>Titular: Congregación Hijas de Jesús.</p>
<p>Composición resultante:</p>
<p>Nivel: educación infantil-2º ciclo.</p>
<p>Unidades que se autorizan: 9.</p>
<p>NIvel: educación primaria.</p>
<p>Unidades que se autorizan: 24.</p>
<p>96-2225</p>

