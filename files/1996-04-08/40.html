---
date: '1996-04-08'
id: 518E
page: 3
number: 68
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 15 de marzo de 1996, da Dirección Xeral de Recursos Económicos,
  pola que se anuncia concurso público aberto, polo trámite de urxencia, para a
  adquisición dun vehículo todoterreo para a Dirección Xeral de Recursos
  Económicos do Sergas (SCC.-11/1996).
range: Resolución
url: 'https://www.xunta.gal/dog/Publicados/1996/19960408/Anuncio518E_gl.html'
---
<p>O Servicio Galego de Saúde, por proposta da Dirección Xeral de Recursos Económicos, e unha vez cumpridos os trámites administrativos correspondentes, resolve anuncia-la subministración que a seguir se cita:</p>
<p>Subministración: vehículo todoterreo para a Dirección Xeral de Recursos Económicos do Sergas (SCC.- 11/1996).</p>
<p>Orzamento: 5.000.000 de ptas. IVE incluído.</p>
<p>Fianza provisional: 100.000 ptas.</p>
<p>I.-Forma de adxudicación: concurso público, procedemento aberto polo trámite de urxencia.</p>
<p>II.-Prazo de execución: 30 días.</p>
<p>III.-Admisión de variantes: non se admiten variantes.</p>
<p>IV.-Solvencia económica e financeira: de acordo co establecido no artigo 16.1.A) e B) da Lei 13/1995, de contratos das administracións públicas.</p>
<p>V.-Solvencia técnica: de acordo co establecido no artigo 18.A), C) e D) da Lei 13/1995, de contratos das administracións públicas.</p>
<p>VI.-Criterios de adxudicación:</p>
<p>1.-Deseño, calidade, e condicións técnicas do vehículo e a súa adecuación ó solicitado no prego de prescricións técnicas: ata 5 puntos.</p>
<p>2.-Prezo /prazo de entrega: ata 3 puntos.</p>
<p>3.-Prestación do servicio técnico na cidade de Santiago de Compostela: ata 2 puntos.</p>
<p>VII.-Documentos de interese para os licitadores: o prego de cláusulas administrativas particulares,</p>
<p>e demais documentación complementaria estarán de manifesto e á disposición dos concursantes para o seu exame nos servicios centrais da Dirección Xeral de Recursos Económicos, edificio administrativo de San Caetano, bloque 2-2º en Santiago de Compostela, e nas direccións provinciais do Servicio Galego de Saúde, tódolos días laborables, agás sábados, de 9 a 14 horas.</p>
<p>VIII.-Presentación de proposicións: as proposicións deberán ser presentadas en man, en sobres pechados e asinados polo licitador ou persoa que o represente, no rexistro xeral do Servicio Galego de Saúde, antes das 14 horas do décimo terceiro día natural, contado a partir do seguinte ó da publicación desta resolución no DOG, ou enviadas por correo dentro de prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciarlle ó organo de contratación a remisión da oferta mediante fax (981) 54 27 62 ou telegrama no mesmo día, de conformidade co artigo 100 do Regulamento xeral de contratación do Estado.</p>
<p>IX.-Apertura de proposicións: terá lugar na sala de xuntas «C» do Servicio Galego de Saúde, edificio administrativo de San Lázaro, a partir das 10 horas do décimo primeiro día natural a contar desde o seguinte a aquel en que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>X.-Documentación que aportarán os licitadores: os documentos que figuran no prego de claúsulas administrativas particulares.</p>
<p>XI.-Anuncios: o pagamento do anuncio do presente concurso público será por conta do/s adxudicatario/s do/s contrato/s.</p>
<p>Santiago de Compostela, 15 de marzo de 1996.</p>
<p>Antonio Carbajo Romero</p>
<p>Director xeral de Recursos Económicos</p>
<p>2506</p>

