---
date: '2017-04-26'
id: G0423-120417-0003
page: 19456
number: 80
agency: Consellería de Infraestruturas e Vivenda
section: VI. Anuncios. a) Administración autonómica.
title: >-
  ANUNCIO do 6 de abril de 2017, da Secretaría Xeral Técnica da Consellería de
  Infraestruturas e Vivenda, polo que se notifica a resolución ditada no recurso
  administrativo devolta polo servizo de Correos por resultar descoñecida a súa
  destinataria ou ben porque, intentada a notificación, non se puido efectuar
  (expediente RA/SX/2017/00001).
range: Anuncio
url: >-
  https://www.xunta.gal/dog/Publicados/2017/20170426/AnuncioG0423-120417-0003_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselles ás persoas que a continuación se relacionan a resolución ditada no recurso administrativo devolta polo servizo de Correos por resultar descoñecida a súa destinataria ou ben porque, intentada a notificación, non se puido efectuar.</p>
    <p>Segundo establece o artigo 46 da citada lei, a interesada dispón dun prazo de dez días, contados desde o día seguinte ao da publicación deste anuncio no <em>Boletín Oficial del Estado</em>, para examinar a resolución na Secretaría Xeral Técnica da Consellería de Infraestruturas e Vivenda, situada no Complexo Administrativo de San Caetano, bloque 5, en Santiago de Compostela.</p>
    <p>Fáiselle saber que contra a dita resolución, definitiva na vía administrativa, cabe recurso contencioso-administrativo ante o xulgado do contencioso-administrativo da circunscrición en que a demandante teña o seu domicilio, ou no de Santiago de Compostela, no prazo de dous meses contados desde o día seguinte ao remate do prazo de dez días antes sinalado ou ao da comparecencia da interesada, se é o caso.</p>
    <p>Para que conste e lles sirva de notificación á interesada, asino e selo este anuncio.</p>
    <p>Santiago de Compostela, 6 de abril de 2017</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Vivenda</p></footer>
    <h2>ANEXO</h2>
    <table>
     <tbody>
      <tr>
       <td>Núm. de recurso</td>
       <td>Interesada</td>
       <td>Resolución de recurso</td>
      </tr>
      <tr>
       <td>RA/SX/2017/00001</td>
       <td>Prace, Servicios y Obras, S.A.</td>
       <td>Desestimatoria</td>
      </tr>
     </tbody>
    </table>

