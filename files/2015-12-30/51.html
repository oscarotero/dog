---
date: '2015-12-30'
id: G2157-091215-0001
page: 52731
number: 248
agency: Xulgado de Primeira Instancia número 5 de Ourense
section: V. Administración de xustiza.
title: EDICTO (746/2014).
range: Edicto
url: >-
  https://www.xunta.gal/dog/Publicados/2015/20151230/AnuncioG2157-091215-0001_gl.html
---
<p>Álvaro Garrido Rodríguez, secretario xudicial do Xulgado de Primeira Instancia número 5 de Ourense, polo presente edicto</p>
    <p>Anuncio:</p>
    <p>Que no presente procedemento ordinario, seguido por instancia de Serafín Rodríguez Rodríguez, José Luis Rodríguez Rodríguez e Milagros Rodríguez Rodríguez fronte a Carola Andrea Rodríguez, se ditou sentenza, cuxo encabezamento e resolución son do teor literal seguinte: </p>
    <p>Vistos por min, Ana María Gómez Bande, maxistrada xuíza titular do Xulgado de Primeira Instancia número 5 de Ourense, os presentes autos de xuízo ordinario sobre aceptación de herdanza, seguidos ante este xulgado baixo o número 746 do ano 2014, por instancia da procuradora Sra. Álvarez Coscolin, asistida do letrado Sr. González Fernández, en nome e representación de Serafín, José Luis, Milagros Rodríguez Rodríguez e, como demandada, Carola Andrea Rodríguez, en situación de rebeldía procesual, cuxas circunstancias persoais constan nas actuacións.</p>
    <p>Resolvo:</p>
    <p>Estimar totalmente a demanda interposta pola procuradora Sra. Álvarez Coscolin, asistida do letrado Sr González Fernández, en nome e representación de Serafín, José Luis e Milagros Rodríguez Rodríguez e, como demandada, Carola Andrea Rodríguez, en situación de rebeldía procesual, e:</p>
    <p>Declárase a plena eficacia e validez do poder xeral outorgado por Carlota Andrea Rodríguez, o 6.8.1998, ante o cónsul xeral de España en Buenos Aires, Jaime Rodríguez-Ponga y Salamanca, número de protocolo 934, así como da escritura de compravenda outorgada con data do 10 de decembro de 1998 ante o notario de Ourense, Sr. Pol González, número de protocolo 4703.</p>
    <p>Como consecuencia do anterior, declárese que Carola Andrea Rodríguez aceptou de forma tácita a herdanza do seu finado pai Roberto Rodríguez Rodríguez e dos seus avós Celia Rodríguez Rebollido e Serafín Rodríguez Castro.</p>
    <p>Condénase a demandada a se ater a tales declaracións, con condena a ela en custas.</p>
    <p>Modo de impugnación. Mediante recurso de apelación, que se interporá ante o tribunal que ditou a resolución que se impugne, dentro do prazo de vinte días contados desde o día seguinte ao da notificación daquela. Na interposición do recurso o apelante deberá expor as alegacións en que se basee a impugnación, ademais de citar a resolución apelada e os pronunciamentos que impugna. Este recurso carecerá de efectos suspensivos, sen que en ningún caso proceda actuar en sentido contrario ao resolto (artigos 456.2 e 458 LAC).</p>
    <p>E ao estar a dita demandada, Carola Andrea Rodríguez, en paradoiro descoñecido, expídese este edicto co fin de que lle sirva de notificación en forma.</p>
    <p>Ourense, 27 de outubro de 2015</p>

