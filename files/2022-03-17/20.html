---
date: '2022-03-17'
id: G0596-110322-0006
page: 18173
number: 53
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 10 de marzo de 2022, da Xefatura Territorial da Coruña, polo que se
  someten a información pública a solicitude de autorización administrativa
  previa, a declaración de utilidade pública, en concreto, a necesidade de
  urxente ocupación que iso implica, a autorización administrativa de
  construción, o estudo de impacto ambiental (EIA) e o proxecto sectorial de
  incidencia supramunicipal (proxecto de interese autonómico-PIA) do proxecto do
  parque eólico Somozas, no concello das Somozas (A Coruña) (expediente IN408A
  2020/105).
range: Acordo
url: >-
  https://www.xunta.gal/dog/Publicados/2022/20220317/AnuncioG0596-110322-0006_gl.html
---
<p>Vista a sentenza nº 18/2022, do Tribunal Superior de Xustiza de Galicia, e aínda que non adquiriu firmeza e está sendo obxecto de impugnación e discusión en vía de casación pola Xunta de Galicia, conforme o principio de seguridade xurídica e por un criterio de precaución, sométese de novo a información pública por un prazo de 30 días a solicitude de autorización administrativa previa, a declaración de utilidade pública, en concreto, a necesidade de urxente ocupación que iso implica, a autorización administrativa de construción, o estudo de impacto ambiental (EIA) e o proxecto sectorial de incidencia supramunicipal (proxecto de interese autonómico-PIA).</p>
    <p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e a Lei 9/2001, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a seguir:</p>
    <p>Solicitante/promotora: Energías Ambientales de Somozas, S.A. (CIF A15685373).</p>
    <p>Domicilio fiscal: avenida San Luis, 77, 28033 Madrid.</p>
    <p>Domicilio para os efectos de notificacións: avenida de Arteixo, nº 171, 15007 A Coruña.</p>
    <p>Denominación do proxecto: parque eólico Somozas.</p>
    <p>Concello afectado pola poligonal do parque eólico: As Somozas (A Coruña).</p>
    <p>Potencia total: 49,67 MW.</p>
    <p>Número de aeroxeradores que se van instalar: 6 ud.×6,6 MW de potencia nominal unitaria (modelo SG155 ou similar)+4 ud.×2,625 MW de potencia nominal unitaria (modelo SG114 ou similar).</p>
    <p>Produción neta anual estimada: 168.973 GWh/ano.</p>
    <p>Horas netas anuais equivalentes a potencia nominal: 3.373 horas.</p>
    <p>Orzamento de execución material: 41.952.973,10 €.</p>
    <p>Prazo de execución: 12 meses.</p>
    <p>Localización (área de afección):</p>
    <table>
     <tbody>
      <tr>
       <td colspan="2">Parque eólico Somozas</td>
      </tr>
      <tr>
       <td>A.D.E.</td>
       <td>Somozas</td>
      </tr>
      <tr>
       <td>Concello</td>
       <td>As Somozas</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Parque eólico Somozas</td>
      </tr>
      <tr>
       <td rowspan="2">Vértice poligonal</td>
       <td colspan="2">Coordenadas UTM ETRS89 fuso 29</td>
       <td rowspan="2">Concello</td>
      </tr>
      <tr>
       <td>X</td>
       <td>Y</td>
      </tr>
      <tr>
       <td>A</td>
       <td>588.802</td>
       <td>4.822.776</td>
       <td rowspan="17">As Somozas</td>
      </tr>
      <tr>
       <td>B</td>
       <td>588.965</td>
       <td>4.822.957</td>
      </tr>
      <tr>
       <td>C</td>
       <td>589.499</td>
       <td>4.822.379</td>
      </tr>
      <tr>
       <td>D</td>
       <td>590.017</td>
       <td>4.822.217</td>
      </tr>
      <tr>
       <td>E</td>
       <td>589.950</td>
       <td>4.821.780</td>
      </tr>
      <tr>
       <td>F</td>
       <td>589.187</td>
       <td>4.821.215</td>
      </tr>
      <tr>
       <td>G</td>
       <td>589 .510</td>
       <td>4.819.291</td>
      </tr>
      <tr>
       <td>H</td>
       <td>590.628</td>
       <td>4.819.155</td>
      </tr>
      <tr>
       <td>I</td>
       <td>590.723</td>
       <td>4.820.312</td>
      </tr>
      <tr>
       <td>J</td>
       <td>591.014</td>
       <td>4.820.312</td>
      </tr>
      <tr>
       <td>K</td>
       <td>591.606</td>
       <td>4.819.294</td>
      </tr>
      <tr>
       <td>L</td>
       <td>591.541</td>
       <td>4.818.635</td>
      </tr>
      <tr>
       <td>M</td>
       <td>590.145</td>
       <td>4.818.347</td>
      </tr>
      <tr>
       <td>N</td>
       <td>589.275</td>
       <td>4.818.828</td>
      </tr>
      <tr>
       <td>Ñ</td>
       <td>588.454</td>
       <td>4.821.036</td>
      </tr>
      <tr>
       <td>O</td>
       <td>587.817</td>
       <td>4.821.442</td>
      </tr>
      <tr>
       <td>P</td>
       <td>588.830</td>
       <td>4.821.564</td>
      </tr>
     </tbody>
    </table>
    <table>
     <thead>
      <tr>
       <td colspan="4">Parque eólico Somozas</td>
      </tr>
      <tr>
       <td rowspan="2">Aeroxerador</td>
       <td colspan="2">Coordenadas UTM ETRS89 fuso 29</td>
       <td rowspan="2">Concello</td>
      </tr>
      <tr>
       <td>X</td>
       <td>Y</td>
      </tr>
     </thead>
     <tbody>
      <tr>
       <td>SO01(SG155)</td>
       <td>588.958</td>
       <td>4.822.824</td>
       <td rowspan="10">As Somozas</td>
      </tr>
      <tr>
       <td>SO02(SG155)</td>
       <td>589.336</td>
       <td>4.822.344</td>
      </tr>
      <tr>
       <td>SO03(SG114)</td>
       <td>588.909</td>
       <td>4.822.399</td>
      </tr>
      <tr>
       <td>SO04(SG155)</td>
       <td>588.985</td>
       <td>4.820.851</td>
      </tr>
      <tr>
       <td>SO05(SG155)</td>
       <td>589.197</td>
       <td>4.819.354</td>
      </tr>
      <tr>
       <td>SO06(SG155)</td>
       <td>589.195</td>
       <td>4.819.802</td>
      </tr>
      <tr>
       <td>SO07(SG155)</td>
       <td>589.364</td>
       <td>4.819.079</td>
      </tr>
      <tr>
       <td>SO08(SG114)</td>
       <td>590.875</td>
       <td>4.820.199</td>
      </tr>
      <tr>
       <td>SO09(SG114)</td>
       <td>591.439</td>
       <td>4.818.869</td>
      </tr>
      <tr>
       <td>SO10(SG114)</td>
       <td>591.432</td>
       <td>4.819.305</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Parque eólico Somozas</td>
      </tr>
      <tr>
       <td rowspan="2">Torre meteorolóxica</td>
       <td colspan="2">Coordenadas UTM ETRS89 fuso 29</td>
       <td rowspan="2">Concello</td>
      </tr>
      <tr>
       <td>X</td>
       <td>Y</td>
      </tr>
      <tr>
       <td>TM 1</td>
       <td>588.931</td>
       <td>4.820.390</td>
       <td>As Somozas</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Parque eólico Somozas</td>
      </tr>
      <tr>
       <td rowspan="2">Vértices do perímetro da SET Somozas</td>
       <td colspan="2">Coordenadas UTM ETRS89 fuso 29</td>
       <td rowspan="2">Concello</td>
      </tr>
      <tr>
       <td>X</td>
       <td>Y</td>
      </tr>
      <tr>
       <td>01</td>
       <td>589.763</td>
       <td>4.819.219</td>
       <td rowspan="4">As Somozas</td>
      </tr>
      <tr>
       <td>02</td>
       <td>589.741</td>
       <td>4.819.178</td>
      </tr>
      <tr>
       <td>03</td>
       <td>589.762</td>
       <td>4.819.167</td>
      </tr>
      <tr>
       <td>04</td>
       <td>589.784</td>
       <td>4.819.208</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Parque eólico Somozas</td>
      </tr>
      <tr>
       <td rowspan="2">Centro de control</td>
       <td colspan="2">Coordenadas UTM ETRS89 fuso 29</td>
       <td rowspan="2">Concello</td>
      </tr>
      <tr>
       <td>X</td>
       <td>Y</td>
      </tr>
      <tr>
       <td>CC</td>
       <td>588.933</td>
       <td>4.820.253</td>
       <td>As Somozas</td>
      </tr>
     </tbody>
    </table>
    <p>Obxecto da actuación:</p>
    <p>Modificación substancial do parque eólico en funcionamento Somozas (parque formado pola unificación nun só parque dos parques eólicos Monte Serra (expediente IN661A 1997/6-1), parque eólico Monte Marbán (expediente IN661A 1997/7-1) e parque eólico Monte Villalbesa (expediente IN661A 1997/8-1), mediante a Resolución do 20 de maio de 2002, da Dirección Xeral de Industria, Enerxía e Minas, e con posterioridade modificado parcialmente (expediente IN661A 2002/10).</p>
    <p>A modificación substancial consiste na substitución dos 80 aeroxeradores actuais (79 de 600 kW e 1 de 1.600 kW) por 10 aeroxeradores de maiores dimensións e potencia unitaria cada un deles, mantendo a mesma potencia total instalada no parque (49,6 MW). Subirase a tensión dos circuítos de media tensión do parque de 20 kV a 30 kV e executarase a adaptación e mellora da actual subestación transformadora (SET) do parque eólico Somozas.</p>
    <p>Na fase de desmantelamento do parque recóllese a retirada dos aeroxeradores, da torre meteorolóxica, as cimentacións e plataformas de montaxe, así como daquelas canalizacións eléctricas subterráneas e camiños para os que non se prevé o seu uso coa nova configuración.</p>
    <p>Características técnicas da instalación:</p>
    <p>Dez (10) aeroxeradores tripá, 6 deles de 6,6 MW de potencia nominal unitaria, con velocidade e paso variables, altura ata a buxa de 122,5 m e un diámetro de rotor de 155 m e 4 unidades de 2,625 MW de potencia nominal unitaria, con velocidade e paso variables, altura ata a buxa de 80 m e un diámetro de rotor de 114 m.</p>
    <p>Dez (10) centros de transformación montados no interior das góndolas dos aeroxeradores, de illamento seco, 6 de potencia aparente nominal 7.500 kVA e 4 de 2.970 kVA e relación de transformación 0,69/30 kV.</p>
    <p>Unha (1) torre meteorolóxica de medición de 117,5 metros de altura.</p>
    <p>A rede eléctrica soterrada de media tensión (30 kV) do parque eólico ten como obxecto a canalización da enerxía xerada polas aeroturbinas ata a subestación transformadora do parque (rede colectora). Para iso deséñanse 4 circuítos que constitúen as liñas colectoras do parque. O cable utilizado será o RHZ1-2OL 18/30 kV H16 con condutor de aluminio, de diferentes seccións.</p>
    <p>A sinalización, control e manobra do parque eólico realizarase desde a subestación Somozas. A interconexión realizarase a través dunha rede de fibra óptica de cable multimodo de 12 fibras desde os aeroxeradores ata o centro de control da subestación. Inclúese dentro do circuíto de comunicacións o actual centro de control.</p>
    <p>Sistema único de rede de posta a terra para todo o parque constituída por cable de cobre espido de sección 50 mm².</p>
    <p>En canto á SET do parque eólico, aproveitarase a súa localización e a maioría da obra civil. Realizaranse as seguintes actuacións:</p>
    <p>– Desmontaxe do actual transformador de potencia de 20/132 kV.</p>
    <p>– Desmontaxe da aparellaxe de 132 kV do parque de intemperie (a excepción das autoválvulas de entrada de liña).</p>
    <p>A nova subestación transformadora 30/132 kV do parque eólico estará composta por:</p>
    <p>– Unha posición combinada de liña-transformador a 132 kV cos seus correspondentes equipos de protección e medida.</p>
    <p>– Un transformador de potencia nominal 55 MVA ONAF, relación de transformación 132/30 kV e regulación en carga.</p>
    <p>– A nova aparellaxe de 30 kV no edificio da subestación en tecnoloxía baseada nas celas metálicas prefabricadas de illamento en hexafluoruro de xofre (SF6).</p>
    <p>– Catro posicións de liña a 30 kV.</p>
    <p>– Unha posición de batería de condensadores a 30 kV.</p>
    <p>– Unha posición de medida de tensión de barras de 30 kV.</p>
    <p>– Unha reactancia de posta a terra con seccionador en 30 kV, con limitación de corrente a 500 A, 30 segundos.</p>
    <p>– Un transformador de servizos auxiliares 30/0,42-0,242 kV de 50 kVA.</p>
    <p>– Un grupo de baterías de condensadores de 10,5 MVAr.</p>
    <p>– Cadros para o control, mando e protección da instalación.</p>
    <p>Os aeroxeradores verterán a súa enerxía na SET do parque e evacuarase a través da liña eléctrica aérea de 132 kV e de 12,9 km de lonxitude existente, cara á subestación Mourela. Non se require actuación ningunha nesta liña.</p>
    <p>Obxecto da información pública:</p>
    <p>A solicitude de autorización administrativa previa, a declaración de utilidade pública, en concreto, a autorización administrativa de construción, o estudo de impacto ambiental (EIA) e o proxecto sectorial de incidencia supramunicipal (proxecto de interese autonómico-PIA) das instalacións. A declaración de utilidade pública, de acordo co artigo 56.1 da Lei 24/2013, do 26 de decembro, do sector eléctrico, levará implícita en todo caso a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei do 16 de decembro de 1954, de expropiación forzosa.</p>
    <p>Documentación que se expón:</p>
    <p>1. O proxecto do parque eólico Somozas (visado o 4.2.2021).</p>
    <p>1.1. Plano xeral do proxecto do parque eólico.</p>
    <p>1.2. A relación concreta e individualizada dos propietarios de bens e dereitos afectados polo proxecto (RBDA), que figura no anexo que se insire neste acordo.</p>
    <p>1.3. Planos individuais dos predios afectados polo proxecto.</p>
    <p>2. O estudo de impacto ambiental do parque eólico Somozas (EIA) (asinado o 13.7.2021).</p>
    <p>3. O proxecto sectorial de incidencia supramunicipal (PIA) do parque eólico Somozas (visado o 4.2.2021).</p>
    <p>O que se fai público, de conformidade co artigo 33.10 da Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia, para o coñecemento xeral, así como, en particular, dos propietarios dos predios que figuran na relación anexa a este acordo, e das persoas que sendo titulares de dereitos reais ou intereses económicos sobre os bens afectados que fosen omitidas, para que poidan examinar a documentación técnica anteriormente relacionada e, se for o caso, presentar as alegacións ou observacións que xulguen oportunas dentro do prazo de trinta (30) días, que se contarán a partir do día seguinte ao da última publicación deste acordo.</p>
    <p>A documentación estará á disposición dos interesados nas dependencias da Sección de Enerxía da Xefatura Territorial da Coruña da Vicepresidencia Segunda e Consellería de Economía, Empresa e Innovación (rúa Vicente Ferrer, nº 2, 2º andar, 15071 A Coruña, teléfonos 981 18 49 83 e 18 49 23), de luns a venres, das 9.00 ás 14.00 horas, así como no Concello das Somozas (A Coruña). Ademais, tamén se poderá consultar no portal web da Vicepresidencia Segunda e Consellería de Economía, Empresa e Innovación a través do seguinte enlace:</p>
    <p>https://ceei.xunta.gal/transparencia/parque-eolico-somozas</p>
    <p>O Consello da Xunta de Galicia na súa reunión do 17 de xuño de 2021 acordou declarar iniciativa empresarial prioritaria a modificación do parque eólico Somozas (IN408A 2020/105), promovido por Energías Ambientales de Somozas, S.A. (A15685373) ao abeiro do establecido nos artigos 42 e 43 da Lei 5/2017, do 19 de outubro, de fomento de implantación de iniciativas empresariais en Galicia, modificada pola Lei 3/2018, do 26 de decembro, de medidas fiscais e administrativas, e pola Lei 9/2021, do 25 de febreiro, de simplificación administrativa e de apoio á reactivación económica de Galicia, polo que a Dirección Xeral de Planificación Enerxética e Recursos Naturais resolveu o 27 de xullo de 2021 declarar a tramitación de urxencia deste proxecto de acordo co establecido no artigo 44.2 da antedita Lei 5/2017 e no artigo 33 da Lei 39/2015, do 1 de outubro, do procedemento administrativo común das administración públicas.</p>
    <p>A Coruña, 10 de marzo de 2022</p>
    <footer><p>Isidoro Martínez Arca<br>Xefe territorial da Coruña</p></footer>

