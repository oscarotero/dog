---
date: '2015-03-23'
id: CA02-170315-0001
page: 11381
number: 55
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  ORDE do 12 de marzo de 2015 pola que se fixa o prezo de venda ao público do
  Mapa de Galicia en releve.
range: Orde
url: >-
  https://www.xunta.gal/dog/Publicados/2015/20150323/AnuncioCA02-170315-0001_gl.html
---
<p>A Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, no seu artigo 51, sinala a obriga de que os prezos privados sexan fixados polas consellerías correspondentes, logo de informe favorable de Facenda, e publicados no <em>Diario Oficial de Galicia</em>. </p>
    <p>Para cumprir este mandato e despois de emitido informe favorable da Consellería de Facenda, </p>
    <h2>DISPOÑO:</h2>
    <p>Artigo 1. <em>Obxecto</em></p>
    <p>Mediante a presente orde establécese como prezo privado pola venda do Mapa de Galicia en releve editado polo Instituto Xeográfico Nacional en colaboración co Instituto de Estudos do Territorio, o que se relaciona no anexo, Mapa de Galicia en releve: 32 euros (IVE incluído).</p>
    <p>Artigo 2. <em>Forma de liquidación e pagamento</em></p>
    <p>O pagamento do prezo deberá terse realizado no momento de presentar a solicitude do mapa que se relaciona no anexo como requisito previo e necesario para a realización da entrega.</p>
    <p>Artigo 3. <em>Entrega</em></p>
    <p>Unha vez realizado o pagamento, a entrega realizarase ao interesado nas dependencias do Instituto de Estudos do Territorio, sito na rúa San Lázaro en Santiago de Compostela. Non se enviará por ningún medio de transporte.</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 12 de marzo de 2015</p>
    <footer><p>Ethel Mª Vázquez Mourelle<br>Conselleira de Medio Ambiente, Territorio e Infraestruturas</p></footer>
    <h2>ANEXO</h2>
    <p>Mapa de Galicia en releve: 32 euros (IVE incluído).</p>

