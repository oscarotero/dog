---
date: '2013-02-28'
id: CA04-080213-0013
page: 6303
number: 42
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 5 de febreiro de 2013, da Xefatura Territorial de Lugo, pola que
  se autoriza e se aproba o proxecto de execución dunha instalación eléctrica
  nos concellos de Triacastela e Pedrafita do Cebreiro (expediente IN407A
  2012/85-2, 8053 AT).
range: Resolución
url: >-
  https://www.xunta.gal/dog/Publicados/2013/20130228/AnuncioCA04-080213-0013_gl.html
---
<p>Visto o expediente para outorgamento de autorización administrativa e aprobación do proxecto de execución da instalación eléctrica que a seguir se cita:</p>
    <p>Solicitante: Unión Fenosa Distribución, S.A.</p>
    <p>Domicilio social: A Batundeira, 2, 32960 Velle, Ourense.</p>
    <p>Denominación: LMT TTL-SEQ805.</p>
    <p>Situación: concellos de Triacastela e Pedrafita do Cebreiro.</p>
    <p>Características técnicas: </p>
    <p>• LMTA núa saída Triacastela, con orixe no pórtico de media tensión existente da subestación de Triacastela e final nun paso aéreo a soterrado nun apoio de formigón proxectado, cunha lonxitude de 16 metros en condutor tipo LA-110.</p>
    <p>• LMTS saída Triacastela, con orixe nun paso aéreo a soterrado nun apoio de formigón proxectado e final nun paso aéreo a soterrado nun apoio de celosía metálico existente, cunha lonxitude de 163 metros en condutor tipo RHZ-240.</p>
    <p>• LMTS enlace Sequeiros 805, con orixe nun paso aéreo a soterrado proxectado sobre apoio de celosía metálica existente e final nun paso aéreo a soterrado proxectado nun apoio de formigón existente, cunha lonxitude de 495 metros en condutor tipo RHZ-240.</p>
    <p>Cumpridos os trámites ordenados na Lei 54/1997, do 27 de novembro, e no Real decreto 1955/2000, do 1 de decembro (BOE nº 310), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, esta xefatura territorial resolve: </p>
    <p>Autorizar e aprobar o proxecto de execución das ditas instalacións, cuxas características se axustarán en todas as súas partes ás que figuran nel e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente, independentemente das autorizacións, licenzas ou permisos de competencia municipal, provincial ou outros necesarios para a realización das obras das instalacións autorizadas.</p>
    <p>Contra esta resolución poderase interpor recurso de alzada ante o conselleiro de Economía e Industria no prazo dun mes, contado a partir do día seguinte ao da notificación desta resolución; tamén se poderá interpor calquera outro recurso que se considere pertinente.</p>
    <p>Lugo, 5 de febreiro de 2013</p>
    <footer><p>José Manuel Vázquez Leirado <br>Xefe territorial de Lugo</p></footer>

