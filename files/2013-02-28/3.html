---
date: '2013-02-28'
id: G0165-260213-0001
page: 6215
number: 42
agency: Consellería do Medio Rural e do Mar
section: II. Autoridades e persoal. b) Nomeamentos.
title: >-
  ORDE do 26 de febreiro de 2013 pola que se dispón o cesamento e o nomeamento
  da Dirección do Fondo Galego de Garantía Agraria (Fogga).
range: Orde
url: >-
  https://www.xunta.gal/dog/Publicados/2013/20130228/AnuncioG0165-260213-0001_gl.html
---
<p>O artigo 4 da Lei 7/1994, do 29 de decembro, de creación do Fondo Galego de Garantía Agraria (Fogga), conforme a denominación actual do organismo establecida pola disposición adicional quinta da Lei 7/2002, do 27 de decembro, dispón que o Consello de Dirección estará formado polo seu presidente, un vicepresidente, o seu director, cinco vogais e un secretario, correspondéndolle o nomeamento dos vogais e do director ao conselleiro que desempeñe as competencias en materia do medio rural.</p>
    <p>En virtude dos decretos 1/2012, do 3 de xaneiro, e 13/2012, do 4 de xaneiro, fixouse a estrutura orgánica da Xunta de Galicia e das súas consellerías; establecéndose mediante o Decreto 46/2012, do 19 de xaneiro, a estrutura orgánica da Consellería do Medio Rural e do Mar, e do Fondo Galego de Garantía Agraria.</p>
    <p>O compromiso do Goberno galego cos principios de austeridade, eficacia e eficiencia no funcionamento da Administración da Xunta de Galicia plásmase nesta orde ao posibilitar que as funcións e facultades inherentes á dirección do Fogga sexan realizadas por un director xeral da consellería.</p>
    <p>Na súa virtude e no uso das competencias que me atribúen os puntos 3º e 4º do artigo 4 da Lei 7/1994, do 29 de decembro, e 9.1º e 14.1º do Decreto 128/1996, do 14 de marzo,</p>
    <h2>DISPOÑO:</h2>
    <p>Artigo 1</p>
    <p>Que cese José Álvarez Robledo, como director do Fondo Galego de Garantía Agraria (Fogga), agradecéndolle os servizos prestados.</p>
    <p>Artigo 2</p>
    <p>Nomear a persoa titular da Dirección Xeral de Produción Agropecuaria da Consellería do Medio Rural e do Mar, como directora do Fondo Galego de Garantía Agraria (Fogga).</p>
    <p>Santiago de Compostela, 26 de febreiro de 2013</p>
    <footer><p>Rosa María Quintana Carballo<br>Conselleira do Medio Rural e do Mar</p></footer>

