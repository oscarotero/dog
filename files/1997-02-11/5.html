---
date: '1997-02-11'
id: 359E
page: 1
number: 28
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Resolución do 14 de xaneiro de 1997, da Secretaría Xeral da Consellería de
  Sanidade e Servicios Sociais, pola que se establece o uso da CIE-9-MC, 3ª
  edición en castelán, para a codificación diagnóstica na Comunidade Autónoma de
  Galicia.
range: Resolución
url: 'https://www.xunta.gal/dog/Publicados/1997/19970211/Anuncio359E_gl.html'
---
<p>O conxunto mínimo básico de datos (C.M.B.D.) é unha colección de parte dos datos de que dispoñen os establecementos sanitarios con réxime de internamento sobre cada paciente atendido, e que se recollen, no momento da alta do informe clínico e/ou historia correspondente. O informe de alta hospitalaria é o documento básico de información para o paciente hospitalizado e para os profesionais dos distintos niveis asistenciais.</p>
<p>Respecto a utilidade do C.M.B.D., como é ben coñecido, resulta un elemento fundamental na información a nivel asistencial, de xestión do propio hospital, de planificación, epidemiolóxico e de investigación.</p>
<p>Son requisitos imprescindibles para a operabilidade do conxunto mínimo básico de datos a exhaustividade e a normalización dos criterios de codificación, que implican codificación centralizada, persoal especializado con formación homoxénea e a utilización dun sistema de clasificación adecuado.</p>
<p>O conxunto mínimo básico de datos de altas hospitalarias regulase en Galicia por orde da Consellería de Sanidade e Servicios Sociais do 7 de abril de 1993 (DOG nº 77 do 26 de abril).</p>
<p>En consecuencia, e en virtude das facultades que me confiren a disposición derradeira primeira da orde da Consellería de Sanidade e Servicios Sociais do 7 de abril de 1993.</p>
<p>DISPOÑO:</p>
<p>Artigo único.</p>
<p>1.-Tódolos centros sanitarios galegos con réxime de internamento quedan obrigados a utilizar, para a elaboración do conxunto mínimo básico de datos</p>
<p>de altas hospitalarias (C.M.B.D.), a clasificación internacional de enfermidades, 9ª revisión, modificación clínica (CIE-9-MC), na súa terceira edición en castelán, nas altas producidas desde a data do 1 de xaneiro de 1997.</p>
<p>2.-Queda sin efecto a Resolución do 4 de novembro da Dirección Xeral de Organización Sanitaria que establece o uso da CIE-9-MC 2ª edición en castelán para a codificación diagnóstica en Galicia (DOG nº 230 do 29 de novembro).</p>
<p>Santiago de Compostela, 14 de xaneiro de 1997.</p>
<p>Manuel Antonio Silva Romero</p>
<p>Secretario xeral da Consellería de Sanidade</p>
<p>e Servicios Sociais</p>
<p>572</p>

