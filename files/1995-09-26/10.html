---
date: '1995-09-26'
id: 47F6
page: 7
number: 185
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 20 de setembro de 1995, da Dirección Xeral de Recursos Humanos,
  pola que se declaran con carácter provisional os aspirantes admitidos e
  excluídos para participar no concurso-oposición para o ingreso nas categorías
  de auxiliar de enfermería, grupo auxiliar da función administrativa, celador e
  pinche de persoal estatutario do Servicio Galego de Saúde convocado por
  Resolución do 18 de maio de 1995.
range: Resolución
url: 'https://www.xunta.gal/dog/Publicados/1995/19950926/Anuncio47F6_gl.html'
---
<p>Os apartados 1 e 2 da base cuarta da resolución deste centro directivo do 18 de maio de 1995 (DOG nº 99, do 25 de maio) pola que se convoca concurso-oposición para o ingreso nas categorías de persoal estatutario do Servicio Galego de Saúde de auxiliar de enfermería, grupo auxiliar da función administrativa, celador e pinche, prevén que, unha vez rematado o prazo de presentación de instancias para cada unha das categorías convocadas e clasificadas e revisadas as mesmas por esta dirección xeral, dicte resolución declarando con carácter provisional, os aspirantes admitidos e excluídos, co motivo da exclusión, para cada unha das ditas categorías, así como a súa publicación.</p>
<p>Por todo isto, esta dirección xeral,</p>
<p>ACORDA:</p>
<p>Primeiro.-Declarar con carácter provisional os aspirantes admitidos e excluídos para participar no concurso-oposición para o acceso ás categorías de persoal estatutario do Servicio Galego de Saúde de auxiliar de enfermería, grupo auxiliar da función administrativa, celador e pinche, convocado por Resolución do 18 de maio de 1995.</p>
<p>Segundo.-Os listados coa relación de aspirantes admitidos e excluídos, coas correspondentes causas de exclusión, poderán examinarse nos seguintes lugares:</p>
<p>a) Na Secretaría Xeral da Consellería de Sanidade e Servicios Sociais.</p>
<p>b) Na Dirección Xeral de Recursos Humanos do Servicio Galego de Saúde.</p>
<p>c) Na oficina de información ó cidadán da Consellería da Presidencia e Administración Pública.</p>
<p>d) Nas delegacións provinciais da Consellería de Sanidade e Servicios Sociais.</p>
<p>e) Nas direccións provinciais do Servicio Galego de Saúde.</p>
<p>f) Nos servicios de persoal dos centros ou complexos hospitalarios da rede pública do Servicio Galego de Saúde.</p>
<p>g) Nos servicios de persoal das administracións das xerencias de atención primaria do Servicio Galego de Saúde.</p>
<p>h) Na Casa de Galicia en Madrid sita na rúa Casado de Alisal, número 8.</p>
<p>Terceiro.-Os apirantes excluídos disporán dun prazo de quince días naturais, contados a partir do día seguinte ó da publicación da presente resolución no Diario Oficial de Galicia, para poderen emendar, se é o caso, o defecto que motivou a súa exclusión.</p>
<p>Cuarto.-Durante o período de tempo indicado no apartado anterior e para o obxecto de que os interesados soliciten as aclaracións que sexan necesarias en relación coa súa admisión ou, se é o caso, exclusión, existirá un teléfono de información número (902) 23 96 53 entre as 16 e as 19 horas de luns a venres.</p>
<p>Santiago de Compostela, 20 de setembro de 1995. Carlos Negreira Souto</p>
<p>Director xeral de Recursos Humanos</p>
<p>95-5716</p>

