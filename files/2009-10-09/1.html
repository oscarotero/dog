---
date: '2009-10-09'
page: 15
number: 199
agency: CONSELLERÍA DE FACENDA
section: III. OUTRAS DISPOSICIÓNS
title: >-
  Orde do 30 de setembro de 2009 pola que se modifica a Orde do 16 de decembro
  de 2008 pola que se establecen as bases reguladoras e se convocan para 2008 e
  2009 as axudas aos traballadores residentes en Galicia para a contratación dun
  seguro de pagamentos protexidos.
range: Orde
---
<p>O día 24 de decembro de 2008 publicouse no Diario Oficial de Galicia a Orde do 16 de decembro de 2008 pola que se establecían as bases reguladoras e se convocaban para 2008 e 2009 as axudas aos traballadores residentes en Galicia para a contratación dun seguro de pagamentos protexidos.</p>
<p>Segundo o previsto no artigo 19º da orde, as axudas reguladas nela financiaríanse con cargo á aplicación orzamentaria 0705.621A.480.0 cun crédito plurianual por un importe de 500.000 euros para o exercicio 2008 e de 9.500.000 euros para o exercicio 2009. Actualmente a partida orzamentaria denomínase 4205.621A.480.0.</p>
<p>Tendo en conta que o número de solicitudes de axudas presentado resulta moi inferior ás previsións iniciais, procede modificar o dito artigo 19º co fin de adaptar o importe orzado ás previsións actualizadas das axudas a pagar ata o final do ano 2009, permitindo, ademais, a utilización dos fondos liberados para financiar determinadas actuacións do Plan de medidas de actuación urxente fronte á crise económica.</p>
<p>Por todo o exposto, e facendo uso das facultades que me confire o artigo 34 da Lei 1/1983, do 22 de febreiro, de normas reguladoras da Xunta e da súa Presidencia,</p>
<p>DISPOÑO:</p>
<p>Artigo único.-Modifícase o artigo 19 da Orde do 16 de decembro de 2008 pola que se establecen as bases reguladoras e se convocan para 2008 e 2009 as axudas aos traballadores residentes en Galicia para a contratación dun seguro de pagamentos protexidos, que quedan redactado do seguinte xeito:</p>
<p>«Artigo 19º.-Dotación orzamentaria.</p>
<p>As axudas reguladas nesta orde financiaranse con cargo á aplicación orzamentaria 4205.621A.480.0 por un importe de 500.000  para o exercicio 2009. O dito crédito, á vista das solicitudes presentadas, poderá ser modificado e/ou ampliado pola Consellería de Economía e Facenda, do cal se dará a correspondente publicidade no Diario Oficial de Galicia.</p>
<p>Polo menos o 20% dos créditos orzamentarios destinaranse a axudas para o pagamento de pólizas de seguros correspondentes a préstamos hipotecarios para a adquisición de vivendas protexidas.»</p>
<p>Disposición derradeira</p>
<p>Única.-Entrada en vigor.</p>
<p>Esta orde entrará en vigor o día seguinte ao da súa publicación no Diario Oficial de Galicia.</p>
<p>Santiago de Compostela, 30 de setembro de 2009.</p>
<p>Marta Fernández Currás</p>
<p>Conselleira de Facenda</p>

