---
date: '1998-07-28'
id: '6216'
page: 8
number: 144
agency: 'CONSELLERÍA DE PESCA, MARISQUEO E ACUICULTURA'
section: III. OUTRAS DISPOSICIÓNS
title: >-
  Resolución do 3 de xullo de 1998, da Dirección Xeral de Recursos Mariños, pola
  que se desenvolven determinados aspectos da Orde do 29 de marzo de 1996, pola
  que se regula a expedición de licencias para practica-la pesca marítima de
  recreo, dentro das augas interiores da Comunidade Autónoma de Galicia, e se
  fixan as zonas do litoral onde se poderá practica-la pesca submarina.
range: Resolución
url: 'https://www.xunta.gal/dog/Publicados/1998/19980728/Anuncio6216_gl.html'
---
<p>A Orde do 29-3-1996 sinala no seu artigo 2.1º que a licencia para a práctica da pesca marítima de recreo se outorga por un período de cinco anos, a partir da súa data de expedición, debéndose revalidar anualmente.</p>
<p>Dado que na referida orde non existe expresa previsión sobre o prazo no que se debe solicita-la aludida revalidación anual, tendo en conta as dúbidas xurdidas en canto á delimitación do mencionado prazo e de acordo co establecido na disposición derradeira primeira da precitada orde, así como no Decreto 109/1998, do 5 de marzo, (DOG nº 65, do 6 de marzo), polo que se establece a estructura orgánica da Consellería de Pesca, Marisqueo e Acuicultura, esta dirección xeral</p>
<p>RESOLVE:</p>
<p>1. A revalidación anual da licencia á que se refire o artigo 2.1º da Orde do 29-3-1996 solicitarase no prazo dos 20 días naturais inmediatos anteriores ó vencemento do seu período anual de vixencia.</p>
<p>2. As solicitudes de revalidación presentadas unha vez vencido o período anual de vixencia da licencia, expediranse polo período de tempo que falte ata a data na que corresponda a seguinte revalidación.</p>
<p>3. As solicitudes de revalidación e as de licencia especial ás que se refiren os artigos 5 e 6, respectivamente, da Orde do 29-3-1996, deberán unir á documentación sinalada nos citados artigos unha fotografía tamaño carné do interesado.</p>
<p>Santiago de Compostela, 3 de xullo de 1998.</p>
<p>Javier Pereiro Muñoz</p>
<p>Director xeral de Recursos Mariños</p>
<p>5915</p>

