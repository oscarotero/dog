---
date: '1998-07-28'
id: '6222'
page: 8
number: 144
agency: CONSELLERÍA DE MEDIO AMBIENTE
section: III. OUTRAS DISPOSICIÓNS
title: >-
  Decreto 222/1998, do 10 de xullo, polo que se modifica o Decreto 119/1994, do
  28 de abril, no referente á expedición de permisos de pesca nos coutos
  dependentes da Dirección Xeral de Montes e Medio Ambiente Natural.
range: Decreto
url: 'https://www.xunta.gal/dog/Publicados/1998/19980728/Anuncio6222_gl.html'
---
<p>O Regulamento de ordenación da pesca fluvial e dos ecosistemas acuáticos continentais, aprobado polo Decreto 130/1997, do 14 de maio, establece unha nova clasificación dos permisos de pesca (artigo 8) e dispón que os permisos para concursos deportivos oficiais e para entidades colaboradoras poderán ser outorgados con carácter gratuíto (artigos 32.1º e 33.1º), polo que é preciso proceder a unha modificación dos prezos públicos esixibles pola realización das devanditas actividades de pesca fixados polo Decreto 119/1994, do 28 de abril, (DOG nº 92, do 13 de maio, e corrección de erros no DOG nº 101, do 27 de maio).</p>
<p>Na súa virtude, por proposta do conselleiro de Medio Ambiente, logo do informe favorable da Consellería de Economía e Facenda e logo de deliberación do Consello da Xunta de Galicia na súa reunión do día dez de xullo de mil novecentos noventa e oito,</p>
<p>DISPOÑO:</p>
<p>Artigo único.</p>
<p>Modifícase o apartado referente á «expedición de permisos de pesca nos coutos dependentes da Dirección Xeral de Montes e Medio Ambiente Natural», do anexo do Decreto 119/1994, do 28 de abril, que queda redactado como segue:</p>
<p>«a) Permiso de primeira categoría, válido para a pesca do salmón e demais especies: 1.500 ptas.</p>
<p>b) Permiso de segunda categoría, válido para a pesca do reo e demais especies agás salmón: 1.000 ptas.</p>
<p>c) Permiso de terceira categoría, válido para a pesca da troita e demais especies agás salmón e reo: 500 ptas.</p>
<p>d) Permiso de cuarta categoría, válido para a pesca de ciprínidos e demais especies agás salmónidos: 250 ptas.</p>
<p>e) Permiso de quinta categoría, aqueles que a Administración poña á disposición dos concesionarios de aproveitamentos piscícolas para a súa venda ou distribución: gratuíto.</p>
<p>f) Permiso de pesca sen morte; válido para a práctica da pesca nos coutos de pesca sen morte: 250 ptas.</p>
<p>g) Permiso de pesca intensiva: 750 ptas.</p>
<p>Os permisos de segunda, terceira e cuarta categoría poderán ser de carácter gratuíto no caso de que fosen para concursos deportivos oficiais; e poderán selo tamén para entidades colaboradoras non concesionarias dun aproveitamento piscícola ou coas que exista convenio ou consorcio».</p>
<p>Disposición transitoria</p>
<p>O prezo do permiso de pesca intensiva empezarase a aplicar na tempada de pesca de 1999.</p>
<p>Disposicións derradeiras</p>
<p>Primeira.-Autorízase o conselleiro de Medio Ambiente para dicta-las disposicións precisas para a aplicación deste decreto.</p>
<p>Segunda.-O presente decreto entrará en vigor o día seguinte ó da súa publicación no Diario Oficial de Galicia.</p>
<p>Santiago de Compostela, dez de xullo de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José Carlos del Álamo Jimenez</p>
<p>Conselleiro de Medio Ambiente</p>
<p>6536</p>

