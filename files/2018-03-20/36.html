---
date: '2018-03-20'
id: G0427-280218-0002
page: 16408
number: 56
agency: Consellería do Mar
section: VI. Anuncios. a) Administración autonómica.
title: >-
  ORDE do 7 de febreiro de 2018 pola que se autoriza a transmisión mortis causa,
  mediante pacto de mellora, da concesión administrativa e da batea Destris.
range: Orde
url: >-
  https://www.xunta.gal/dog/Publicados/2018/20180320/AnuncioG0427-280218-0002_gl.html
---
<p>Visto o expediente instruído para os efectos de transmisión da batea Destris e da concesión administrativa que a ampara, resulta:</p>
    <p>a) Antecedentes.</p>
    <p>Primeiro. Mediante escrito do 17 de xullo de 2017, Rita Vázquez Vázquez (76839701J) solicitou autorización para a transmisión mortis causa, mediante pacto de mellora, da concesión administrativa e da batea Destris.</p>
    <p>Segundo. A interesada achegou a documentación requirida para a tramitación.</p>
    <p>Terceiro. Os informes do Servizo de Protección dos Recursos sobre as características da batea e da Subdirección Xeral de Acuicultura sobre a tramitación do expediente son favorables.</p>
    <p>b) Consideracións legais e técnicas.</p>
    <p>Primeira. Este órgano é competente para resolver o expediente, de conformidade coa Lei 11/2008, do 3 de decembro, de pesca de Galicia (DOG núm. 243, do 16 de decembro), modificada pola Lei 6/2009, do 11 de decembro (DOG núm. 243, do 15 de decembro) e coa Orde do 8 de setembro de 2017, de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia (DOG núm. 180, do 21 de setembro). </p>
    <p>Segunda. A Lei 2/2006, do 14 de xuño, de dereito civil de Galicia (DOG núm. 124, do 29 de xuño), no seu artigo 209 e seguintes, regula os pactos sucesorios como negocios mortis causa, e coa forma de pactos de apartación ou pactos de mellora. </p>
    <p>Terceira. O expediente seguiu todos os trámites establecidos no procedemento administrativo común, coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG núm. 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG núm. 126, do 2 de xullo).</p>
    <p>Vistas as disposicións citadas, a proposta de resolución elaborada polo Servizo de Recursos Mariños, o artigo 88 da Lei 39/2015, do 1 de outubro, do procedemento administrativo común das administracións públicas, e demais normas de xeral e pertinente aplicación, esta consellería resolve:</p>
    <p>Autorizar a transmisión mortis causa, mediante pacto de mellora, a favor de Jorge Chaves Patiño (76824668E), da concesión administrativa e da batea que se indica a continuación:</p>
    <p>Identificación:</p>
    <p>Tipo: batea.</p>
    <p>Nome: Destris. </p>
    <p>Situación: </p>
    <p>Cuadrícula número: 12.</p>
    <p>Polígono: D.</p>
    <p>Distrito: O Grove (Pontevedra).</p>
    <p>Especie autorizada: mexillón (Mytilus galloprovincialis). </p>
    <p>Título administrativo habilitante: concesión de actividad.</p>
    <p>Orde de outorgamento: 22.9.1975. </p>
    <p>Remate da vixencia: 15.12.2019.</p>
    <p>Actual titular: Rita Vázquez Vázquez (76839701J).</p>
    <p>Novo titular: Jorge Chaves Patiño (76824668E).</p>
    <p>O novo titular da concesión subrógase nos dereitos e obrigas da anterior desde o momento de formalización da mellora en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 7 de febreiro de 2018</p>
    <footer><p>A conselleira do Mar<br>P.D. (Orde do 8.9.2017)<br>Sonia Lorenzo Santos<br>Xefa territorial de Vigo</p></footer>

