---
date: '2015-06-26'
id: CA02-180615-0001
page: 25248
number: 119
agency: 'Consellería de Medio Ambiente, Territorio e Infraestruturas'
section: III. Outras disposicións.
title: >-
  RESOLUCIÓN do 9 de xuño de 2015, da Dirección Xeral de Conservación da
  Natureza, pola que se aproba o Plan de aproveitamento específico da anguía na
  desembocadura do río Lérez para o ano 2015.
range: Resolución
url: >-
  https://www.xunta.gal/dog/Publicados/2015/20150626/AnuncioCA02-180615-0001_gl.html
---
<p>Antecedentes de feito:</p>
    <p>Primeiro. Con data do 19 de xaneiro de 2015 a confraría de pescadores San Gregorio de Raxó (Poio, Pontevedra) presentou un plan de aproveitamento específico para a pesca da anguía na bacía do río Lérez para o ano 2015, de acordo co previsto no artigo 6.1 do Decreto 130/2011, do 9 de xuño, polo que se regula a pesca profesional da anguía nas augas continentais competencia da Comunidade Autónoma de Galicia (DOG núm. 129, do 6 de xullo).</p>
    <p>Segundo. O expediente someteuse ao trámite de información pública durante un prazo de 15 días segundo o disposto no artigo 7.2 do Decreto 130/2001. O prazo de información pública estableceuse mediante Resolución do 31 de marzo de 2015 (DOG núm. 75, do 22 de abril). No antedito prazo non se presentou ningunha alegación.</p>
    <p>Terceiro. O artigo 7.3 do Decreto 130/2011 establece a necesidade de que o plan que se aproba sexa sometido a informe do Comité Provincial de Pesca Fluvial ou do Comité Permanente, da Consellería do Medio Rural e do Mar, no caso de afectar desembocaduras, e do departamento da Xunta de Galicia con competencias en materia de espazos naturais protexidos. Na reunión do Comité Permanente do 5 de xuño de 2015 emitiuse informe favorable por unanimidade. A Consellería do Medio Rural e do Mar emitiu informe favorable con data do 13 de abril de 2015.</p>
    <p>Cuarto. Segundo establece o artigo 7.5 do Decreto 130/2011, cómpre ter en conta, para a aprobación de calquera plan de aproveitamento específico da anguía, os criterios establecidos pola Decisión da Comisión Europea do 1 de outubro de 2010, criterios que se cumpren segundo a proposta de aprobación do Servizo Provincial de Conservación da Natureza de Pontevedra.</p>
    <p>Fundamentos de dereito:</p>
    <p>Primeiro. O disposto no Decreto 130/2011, do 9 de xuño, polo que se regula a pesca profesional da anguía nas augas continentais competencia da Comunidade Autónoma de Galicia.</p>
    <p>Segundo. O disposto na Orde do 31 de marzo de 2014 pola que se regula a comercialización en orixe de especies eurihalinas de interese comercial (DOG núm. 69, do 9 de abril).</p>
    <p>Terceiro. O disposto no Decreto 115/2014, do 11 de setembro, polo que se modifica o Decreto 44/2012, do 19 de xaneiro, polo que se establece a estrutura orgánica da Consellería de Medio Ambiente, Territorio e Infraestruturas (DOG núm. 181, do 23 de setembro de 2014) en relación co Decreto 235/2012, do 5 de decembro, polo que se fixa a estrutura orgánica da Vicepresidencia e das consellerías da Xunta de Galicia (DOG núm. 233, do 7 de decembro de 2012) e o Decreto 227/2012, do 12 de decembro, polo que se establece a estrutura orgánica da Xunta de Galicia (DOG núm. 230, do 3 de decembro).</p>
    <p>Resolución:</p>
    <p>Visto o exposto nos antecedentes, acórdase a aprobación do Plan de aproveitamento específico da anguía na desembocadura do río Lérez para o ano 2015, que figura como anexo a esta resolución.</p>
    <p>Contra esta resolución, que non esgota a vía administrativa, poderase interpor recurso de alzada ante a conselleira de Medio Ambiente, Territorio e Infraestruturas no prazo dun mes contado a partir do día seguinte ao da súa publicación, de acordo co disposto na Lei 30/1992, do 26 de novembro, de réxime xurídico das administracións públicas e do procedemento administrativo común (BOE núm. 285, do 27 de novembro).</p>
    <p>Santiago de Compostela, 9 de xuño de 2015</p>
    <footer><p>Verónica Tellado Barcia<br>Directora xeral de Conservación da Natureza</p></footer>
    <h2>Anexo<br>Plan de aproveitamento específico da anguía na desembocadura<br>do río Lérez para o ano 2015</h2>
    <p>O plan de aproveitamento específico para a bacía do río Lérez (zona de desembocadura) proponse co seguinte contido:</p>
    <p>a) Artes de pesca:</p>
    <p>Artes tradicionais mollos de vide, feito con ramas de vide. </p>
    <p>O tamaño do mollo de vide non será superior a 50 cm de diámetro.</p>
    <p>Colocaranse a unha distancia mínima de 25 m entre eles.</p>
    <p>Cada mollo de vide deberá estar debidamente identificado, co número de matrícula e folio da embarcación a que pertenza.</p>
    <p>b) Zonas dentro da bacía fluvial e período de pesca:</p>
    <p>Para a pesca da anguía considérase unha única zona (xúntase plano).</p>
    <p>Delimitación: tramo do río Lérez comprendido entre a ponte da Barca e as liñas rectas imaxinarias que unen punta Campelo co extremo distal do crebaondas da canle do río, e este último con punta Praceres.</p>
    <p>Período de pesca: desde o día seguinte ao da publicación da resolución no <em>Diario Oficial de Galicia</em> ata o 30 de outubro de 2015. </p>
    <p>c) Número previsto de días de actividade:</p>
    <p>As artes levantaranse transcorridos 15 días desde que fosen colocadas e empregaranse nesta tarefa 2 días. </p>
    <p>O número previsto de días de actividade na tempada é de 28.</p>
    <p>d) Horas de pesca diarias:</p>
    <p>Xornadas de 4 horas. </p>
    <p>e) Número de aparellos ou artes de pesca por persoa:</p>
    <p>O número máximo de artes de pesca que se empregará non poderá ser superior a dez (10) mollos de vide.</p>
    <p>f) Cotas de captura diarias ou por tempada de pesca:</p>
    <p>Máximo 10 kg por día de actividade.</p>
    <p>A dimensión mínima das anguías capturadas será de 20 cm.</p>
    <p>Devolverase ao río calquera outra especie que entre nos mollos de vide.</p>
    <p>Só se autoriza a captura da anguía na fase do seu ciclo vital denominada anguía amarela e deberanse devolver á auga, inmediatamente despois da súa captura, todos os exemplares con signos externos propios da fase denominada anguía prateada. </p>
    <p>g) Embarcación e membro da asociación participante no plan:</p>
    <p>Embarcación: Mejías con matrícula VI-2-1851 e tripulada por Juan Carlos Dacosta Vázquez.</p>
    <p>h) Sistema de rexistro das capturas e de remisión de datos ao Servizo Provincial de Conservación da Natureza:</p>
    <p>Cada mes remitirase ao Servizo de Conservación da Natureza unha declaración das capturas totais especificando o total mensual da embarcación, así como os días traballados.</p>
    <p>i) Sistema de comercialización das capturas e o seu control:</p>
    <p>A comercialización levarase a cabo na lonxa de Campelo e é obrigatorio entregar a totalidade das capturas.</p>
    <p>Cada mes, xunto cos partes de capturas, remitirase ao Servizo de Conservación da Natureza o xustificante de venda en lonxa. </p>

