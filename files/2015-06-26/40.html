---
date: '2015-06-26'
id: O3F2-160615-0002
page: 25420
number: 119
agency: Xurado de Expropiación de Galicia
section: VI. Anuncios. a) Administración autonómica.
title: >-
  CÉDULA do 9 de xuño de 2015 pola que se notifica o Acordo do 26 de febreiro de
  2015 que fixa o prezo xusto do predio número 2577, sito en Meaño, relativo ao
  proxecto 00592 (expediente 2014/001177).
range: Cédula
url: >-
  https://www.xunta.gal/dog/Publicados/2015/20150626/AnuncioO3F2-160615-0002_gl.html
---
<p>De conformidade co disposto no artigo 59.5 da Lei 30/1992, do 26 de novembro, de réxime xurídico das administracións públicas e do procedemento administrativo común (LRXPAC), modificado polo artigo 25 da Lei 15/2014, do 16 de setembro, de racionalización do sector público e outras medidas de reforma administrativa, e dado que non foi posible efectuar a notificación, </p>
    <h2>DISPOÑO:</h2>
    <p>Primeiro. Notificarlle mediante a presente cédula a José Pontes Castro o Acordo do Xurado de Expropiación de Galicia do 26 de febreiro de 2015, que fixa o prezo xusto do predio número 2577, sito en Meaño, relativo ao proxecto 00592, expediente 2014/001177, cuxos datos se relacionan no anexo.</p>
    <p>Segundo. Contra esta resolución, que esgota a vía administrativa, a persoa interesada poderá interpor recurso potestativo de reposición ante o mesmo órgano que a ditou, no prazo dun mes contado desde o día seguinte ao da súa notificación ou publicación desta cédula no taboleiro de edictos único (TEU) do Boletín Oficial del Estado (BOE), de acordo co previsto nos artigos 116 e 117 da LRXPAC. A persoa interesada poderá tamén interpor directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados desde o día seguinte ao da súa notificación ou publicación no TEU do BOE, de conformidade cos artigos 10.1 i), 14.1 e 46 da Lei 29/1998, do 13 de xullo, reguladora da xurisdición contencioso-administrativa. A interposición do recurso potestativo de reposición impide a interposición simultánea do recurso contencioso-administrativo, que non poderá interporse ata que sexa resolto o recurso de reposición ou se entenda presuntamente rexeitado. O texto íntegro do acordo referido na presente cédula está á disposición do interesado nas dependencias do Xurado de Expropiación de Galicia, con enderezo no Edificio Administrativo San Lázaro, s/n, 15703 Santiago de Compostela.</p>
    <p>Terceiro. De conformidade co citado artigo 25 da Lei 15/2014, a eficacia desta notificación queda supeditada á súa publicación no TEU do BOE. </p>
    <p>Cuarto. En consecuencia, para que conste e lles sirva de notificación ás persoas expropiadas, expido e asino esta cédula.</p>
    <p>Santiago de Compostela, 9 de xuño de 2015</p>
    <footer><p>Juan Carlos Argüello Fernández<br>Presidente do Xurado de Expropiación de Galicia</p></footer>
    <h2>ANEXO</h2>
    <p>Proxecto para o cal se expropia: 00592 desdobramento (conversión en autovía) da vía rápida VRG-4.1. Treito: PO-531-Sanxenxo. Clave: PO/02/089.01.75.</p>
    <p>Nº de expediente: 2014/001177.</p>
    <p>Persoa que se notifica: José Pontes Castro.</p>
    <p>Expropiante: CPTOPT. Servizo Provincial de Estradas de Pontevedra.</p>
    <p>Expropiado: José Pontes Castro.</p>
    <p>Beneficiaria: Autoestrada do Salnés, S.A.</p>
    <p>Predio nº: 2577.</p>
    <p>Concello: Meaño. </p>
    <p>Provincia: Pontevedra.</p>
    <p>Valoración da resolución do Xurado: 2.600,14 €.</p>

