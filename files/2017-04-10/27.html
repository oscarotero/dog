---
date: '2017-04-10'
id: G2221-210317-0001
page: 17092
number: 70
agency: Xulgado de Primeira Instancia e Instrución número 1 de Carballo
section: V. Administración de xustiza.
title: EDICTO (128/2014).
range: Edicto
url: >-
  https://www.xunta.gal/dog/Publicados/2017/20170410/AnuncioG2221-210317-0001_gl.html
---
<p>No procedemento de referencia ditouse a sentenza cuxo encabezamento e resolución son do teor literal seguinte:</p>
    <p>«Sentenza (96/2015).</p>
    <p>Carballo, 4 de novembro de 2015.</p>
    <p>Vistos por min, Iván Barallobre Sánchez, xuíz do Xulgado de Primeira Instancia e Instrución número 1 de Carballo e o seu partido xudicial, os presentes autos de xuízo ordinario seguidos co número 128/2014, sobre reclamación de cantidade, por instancia da entidade mercantil Los Ángeles Gas, S.L., representada polo procurador Sr. Otero Salgado e defendida polo letrado Sr. García García, contra José Manuel Pombo Golán, en situación procesual de rebeldía, ditouse a seguinte sentenza en nome da súa maxestade o rei.</p>
    <p>Decido que, desestimando integramente a demanda interposta pola entidade mercantil Los Ángeles Gas, S.L., representada polo procurador Sr. Otero Salgado e defendida polo letrado Sr. García García, contra José Manuel Pombo Golán, en situación procesual de rebeldía, debo absolver e absolvo, con todos os pronunciamentos favorables, a José Manuel Pombo Golán das pretensións exercidas na súa contra.</p>
    <p>As custas procesuais impóñense á parte demandante.</p>
    <p>Notifíquese esta sentenza ás partes, advertíndolles que esta non é firme, senón que contra ela cabe interpoñer recurso de apelación por medio de escrito dirixido a este xulgado no prazo de vinte días contados desde o seguinte ao da súa notificación para a súa resolución pola Audiencia Provincial da Coruña. A interposición de recurso contra a anterior resolución exixe a constitución do depósito de 50 euros mediante ingreso en efectivo, en calquera sucursal do Banco Santander, na conta de depósitos e consignacións deste órgano xudicial.</p>
    <p>Fáganse as anotacións correspondentes no libro de asuntos e lévese a presente ao libro mazo de sentenzas e autos deste xulgado e testemuño desta aos autos principais.</p>
    <p>Así por esta a miña sentenza, definitivamente xulgando en primeira instancia, pronúncioo, mándoo e asínoo.</p>
    <p>Iván Barallobre Sánchez, xuíz titular do Xulgado de Primeira Instancia e Instrución número 1 de Carballo e o seu partido xudicial».</p>
    <p>E encontrándose o devandito demandado José Manuel Pombo Golán, en paradoiro descoñecido, expídese o presente edicto co fin de que sirva de notificación en forma a este.</p>
    <p>Carballo, 16 de marzo de 2017</p>
    <footer><p>O letrado da Administración de xustiza</p></footer>

