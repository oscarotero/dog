---
date: '2021-06-22'
id: G1440-160621-0001
page: 31509
number: 117
agency: Deputación Provincial de Ourense
section: VI. Anuncios. b) Administración local.
title: >-
  ANUNCIO da convocatoria, mediante concurso específico, para a provisión de
  diversos postos de traballo nas áreas de Infraestruturas e Medio Ambiente.
range: Anuncio
url: >-
  https://www.xunta.gal/dog/Publicados/2021/20210622/AnuncioG1440-160621-0001_gl.html
---
<p>No BOP de Ourense núm. 121, do 31 de maio de 2021, publicáronse íntegras as bases da convocatoria, mediante concurso específico, para a provisión de diversos postos de traballo das áreas de Infraestruturas e Medio Ambiente na RPT da Deputación Provincial de Ourense (corrección de erros no BOP de Ourense núm. 127, do 7 de xuño de 2021).</p>
    <p>Os postos que se convocan son os seguintes: </p>
    <p>– Un (1) posto de xefe/a da Sección de Estudos e Proxectos (Área de Infraestruturas-Servizo de Vías e Obras).</p>
    <p>– Un (1) posto de xefe/a de zona (Área de Infraestruturas-Servizo de Vías e Obras-Sección de Conservación e Explotación).</p>
    <p>– Un (1) posto de xefe/a do Servizo de Augas e Medio Ambiente (Área de Medio Ambiente)</p>
    <p>– Un (1) posto de xefe/a do Negociado de Administración (Área de Medio Ambiente).</p>
    <p>– Un (1) posto de supervisor/a forestal (Área de Medio Ambiente-Servizo de Medio Rural-Sección de Zonas Verdes.</p>
    <p>O prazo de presentación das solicitudes será de quince (15) días naturais, contados a partir do seguinte ao da publicación no Boletín Oficial del Estado do anuncio da convocatoria, no modelo normalizado que figura como anexo nas bases da convocatoria e que estará dispoñible na páxina web www.depourense.es, na sección Ofertas de emprego. As modalidades de presentación serán as seguintes:</p>
    <p>a) De forma presencial, mediante a presentación en papel da solicitude e da documentación anexa na Oficina de Asistencia ao Cidadán en materia de rexistro da Deputación Provincial de Ourense ou en calquera dos lugares previstos no artigo 38.4 da Lei 30/1992 (norma que se considera vixente de acordo co establecido na disposición derrogatoria única en relación coa disposición derradeira sétima da Lei 39/2015, do 1 de outubro, do procedemento administrativo común das administracións públicas). Neste último caso, rógase que se envíe copia da instancia ao correo electrónico persoal@depourense.es</p>
    <p>b) De forma telemática, a través do Rexistro Electrónico Xeral da sede elelectrónica da Deputación Provincial, no enderezo https://sede.depourense.es</p>
    <p>Os sucesivos anuncios relativos a esta convocatoria publicaranse exclusivamente na sede electrónica da Deputación Provincial, na páxina web www.depourense.es e no BOP de Ourense, cando proceda, de conformidade coas bases do procedemento.</p>
    <p>Ourense, 14 de xuño de 2021 </p>
    <footer><p>José Manuel Baltar Blanco<br>Presidente da Deputación Provincial de Ourense</p></footer>

