---
date: '2021-06-22'
id: L451-140621-0001
page: 31507
number: 117
agency: Concello de Ribadeo
section: VI. Anuncios. b) Administración local.
title: >-
  ANUNCIO de aprobación definitiva do Plan especial de protección e reforma
  interior do núcleo histórico de Ribadeo (PEPRICH).
range: Anuncio
url: >-
  https://www.xunta.gal/dog/Publicados/2021/20210622/AnuncioL451-140621-0001_gl.html
---
<p>En cumprimento do disposto no artigo 82 da vixente Lei 2/2016, do 10 de febreiro, do solo de Galicia, faise público que o Pleno do Concello na sesión ordinaria que tivo lugar o día 31 de maio de 2021 adoptou, entre outros o seguinte acordo:</p>
    <p>Primeiro. Aprobar definitivamente o Plan especial de protección e reforma interior do núcleo histórico de Ribadeo (PEPRICH) documento de aprobación definitiva de decembro de 2020 que consta no expediente administrativo tramitado, segundo os informes emitidos e que tamén constan no procedemento.</p>
    <p>Segundo. Publicar a aprobación definitiva no <em>Diario Oficial de Galicia</em>, para os efectos do establecido no artigo 82 da Lei 2/2016, do 10 de febreiro, do solo de Galicia. Esta publicación deberá realizarse no prazo dun mes desde a adopción do acordo de aprobación definitiva.</p>
    <p>Igualmente, xunto á publicación deste acordo publicarase a indicación das medidas adoptadas para o seguimento dos efectos no ambiente da aplicación do plan e a referencia ao enderezo electrónico en que figurará o contido íntegro do plan á disposición do público.</p>
    <p>Terceiro. Comunicar o acordo de aprobación definitiva, en virtude do artigo 88 da Lei 2/2016, do 10 de febreiro, do solo de Galicia, á consellería competente en materia de urbanismo, para a súa inscrición no Rexistro de Plans Urbanísticos de Galicia, achegando un exemplar en soporte dixital, debidamente dilixenciado.</p>
    <p>Cuarto. Notificar individualmente a aprobación definitiva do plan especial a todas as persoas titulares catastrais dos terreos afectados ás cales xa se lles notificou a aprobación inicial, de conformidade co artigo 186.4 do Regulamento da Lei 2/2016, do 10 de febreiro, do solo de Galicia, aprobado polo Decreto 143/2016, do 22 de setembro.</p>
    <p>As medidas adoptadas para controlar os efectos sobre a contorna da aplicación do plan e o contido íntegro do dito plan queda á disposición do público na sede electrónica do Concello de Ribadeo (http://ribadeo.gal/).</p>
    <p>Ribadeo, 10 de xuño de 2021</p>
    <footer><p>Fernando Suárez Barcia<br>Alcalde</p></footer>

