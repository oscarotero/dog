---
date: '2021-06-22'
id: G0170-310521-0007
page: 31469
number: 117
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (DSP 505/2020).
range: Edicto
url: >-
  https://www.xunta.gal/dog/Publicados/2021/20210622/AnuncioG0170-310521-0007_gl.html
---
<p>Eu, Fátima García Castro, letrada da Administración de xustiza do Xulgado do Social número 2 de reforzo bis da Coruña, fago saber que no procedemento de despedimento/cesamentos en xeral 505/2020 deste xulgado do social, seguido contra a empresa Barlim 2009, S.L., sobre despedimento, se ditou a seguinte resolución cuxa parte dispositiva se xunta:</p>
    <p>«Sentenza.</p>
    <p>A Coruña, 6 de abril de 2021.</p>
    <p>Vistos por Ana María Souto González, maxistrada xuíza de reforzo do Xulgado do Social número 2 da Coruña, os presentes autos número 505/2020 sobre despedimento, seguidos por instancia de Miguel Ángel Aparicio Rosales, asistido polo letrado Sr. López Abad, contra Café Tertulia, S.L., asistido polo letrado Sr. López Borrazás, e Barlim 2009, S.L.</p>
    <p>Decisión:</p>
    <p>Estímase parcialmente a demanda formulada por Miguel Ángel Aparicio Rosales contra Barlim 2009, S.L. e declaro a improcedencia do seu despedimento do demandante efectuado con data de efectos 5 de xuño de 2020, e condeno á demanda a optar entre readmitir o traballador demandante nas mesmas condicións que rexían antes de producirse o despedimento, con aboamento dos salarios deixados de percibir desde a data de efectividade do despedimento ata a readmisión a razón de euros diarios, ou ben, á elección das demandadas, á extinción da relación laboral co aboamento ao demandante dunha indemnización de euros por despedimento improcedente.</p>
    <p>A opción do empresario entre a readmisión do traballador ou a indemnización por despedimento improcedente deberá exercerse no prazo de 5 días contados a partir da notificación da presente resolución, mediante un escrito ou comparecencia ante este xulgado. Transcorrido o dito prazo sen que optase entenderase que procede a readmisión.</p>
    <p>Absólvese a Café La Tertulia, S.L. das pretensións fronte a ela dirixidas.</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante a Sala do Social do Tribunal Superior de Xustiza de Galicia (TSXG), o cal deberá anunciarse neste xulgado no prazo dos cinco días seguintes á notificación desta resolución, e abondará a manifestación da parte ou do seu avogado, graduado social colexiado ou representante dentro do indicado prazo.</p>
    <p>Así o acorda, manda e asina».</p>
    <p>E para que lle sirva de notificación en legal forma a Barlim 2009, S.L., en ignorado paradoiro, expido a presente edicto para a súa inserción no <em>Diario Oficial de Galicia</em>.</p>
    <p>Advírteselle á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>A Coruña, 27 de maio de 2021</p>
    <footer><p>A letrada da Administración de xustiza</p></footer>

