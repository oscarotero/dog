---
date: '2021-06-22'
id: G0170-310521-0009
page: 31464
number: 117
agency: Xulgado do Social número 2 de Reforzo da Coruña
section: V. Administración de xustiza.
title: EDICTO (PO 549/2019).
range: Edicto
url: >-
  https://www.xunta.gal/dog/Publicados/2021/20210622/AnuncioG0170-310521-0009_gl.html
---
<p>Eu, Fátima García Castro, letrada da Administración de xustiza do Xulgado do Social número 2 de reforzo bis da Coruña, fago saber que no procedemento ordinario 549/2019 deste xulgado do social, seguido contra a empresa Marisa Arteixo, S.L., sobre procedemento ordinario 549/2019, se ditou a seguinte resolución cuxa parte dispositiva se xunta:</p>
    <p>«Auto:</p>
    <p>A Coruña, 4 de febreiro de 2021.</p>
    <p>Antecedentes de feito:</p>
    <p>Primeiro. Pola asistencia letrada da parte demandante presentouse demanda en materia de reclamación de cantidade contra Marisa Arteixo, S.L., Fíos, S.A., a administración concursal e o Fogasa, despois de sinalarse data de realización dos actos de conciliación e de xuízo para o día 1 de febreiro de 2021, ás 11.40 horas.</p>
    <p>Segundo. Mediante escrito de data 29 de xaneiro de 2021 presentado conxuntamente pola asistencia letrada de ambas as dúas partes comunícaselle ao xulgado que estas acadaron un acordo co seguinte contido:</p>
    <p>“Confecciones Fíos, S.A., en virtude do disposto no artigo 42.2 do ET, aboará ás traballadoras os importes sinalados no cadro seguinte:</p>
    <p>María Ángeles Caamaño Bermúdez: 506,64 euros.</p>
    <p>Rosa María Baldomir Rodríguez: 863,90 euros.</p>
    <p>Inés Boedo Vázquez: 502,80 euros.</p>
    <p>Fermina Amado Corzón: 325,03 euros.</p>
    <p>Almudena Areosa Cambón: 733,76 euros.</p>
    <p> Total: 2.932,13 euros.</p>
    <p>Estas cantidades serán aboadas por transferencias bancaria nas contas facilitadas polas traballadoras no prazo de 72 horas hábiles desde a presentación deste escrito. Co aboamento destas cantidades as traballadoras considéranse saldadas e liquidadas en relación con Confecciones Fíos, S.A., sen ter nada máis que pedir ou reclamar en ningún concepto.</p>
    <p>Pola parte demandante maniféstase que, aínda que no encabezamento da demanda se inclúe a Socorro Calviño Rodríguez, se trata dun erro material, xa que as diferenzas desta se encontran reclamadas noutro litixio.</p>
    <p>Terceiro. Na tramitación observáronse as prescricións legais vixentes.</p>
    <p>Parte dispositiva:</p>
    <p>Homologo a transacción acadada no presente procedemento entre a parte demandante e a parte demandada nos literais termos sinalados no fundamento segundo da presente resolución.</p>
    <p>Notifíqueselles ás partes a presente resolución na forma prevista no artigo 248.4 da LOPX, facéndolles saber que fronte a esta cabe recurso de reposición no prazo de tres días contados desde o seguinte ao da súa notificación.</p>
    <p>Unha vez que sexa a presente resolución arquívense as actuacións, logo da súa baixa e anotación nos libros correspondentes.</p>
    <p>Así o pronuncia, manda e asina a súa señoría».</p>
    <p>E para que sirva de notificación en legal forma a Marisa Arteixo, S.L., en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírteselle á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>A Coruña, 27 de maio de 2021</p>
    <footer><p>A letrada da Administración de xustiza</p></footer>

