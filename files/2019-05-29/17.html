---
date: '2019-05-29'
id: G2347-080519-0001
page: 26335
number: 101
agency: Xulgado do Social número 4 da Coruña
section: V. Administración de xustiza.
title: EDICTO (762/2018).
range: Edicto
url: >-
  https://www.xunta.gal/dog/Publicados/2019/20190529/AnuncioG2347-080519-0001_gl.html
---
<p>Eu, Rosana Corral García, letrada da Administración de xustiza do Xulgado do Social número 4 da Coruña, dou fe e certifico que neste xulgado se seguen autos número 762/2018 por instancia de Luz Divina Pérez Romero contra a empresa Expresa Textil Zas Sociedad Cooperativa Gallega e o Fondo de Garantía Salarial, sobre despedimento, nos cales se ditou Sentenza do 22.4.2019 que copiada nos particulares necesarios di así:</p>
    <p>«Resolvo:</p>
    <p>Acéptase a demanda formulada por Luz Divina Pérez Romero fronte a Expresa Textil Zas Sociedad Cooperativa Gallega, con intervención do Fondo de Garantía Salarial e, en consecuencia:</p>
    <p>– Declárase improcedente o despedimento efectuado pola demandada Expresa Textil Zas Sociedad Cooperativa Gallega á traballadora.</p>
    <p>– Condénase a Expresa Textil Zas Sociedad Cooperativa Gallega a que no prazo de cinco días desde a notificación da sentenza opte entre a readmisión da demandante ou o aboamento dunha indemnización de 5.466,18 euros, o aboamento da devandita indemnización determinará a extinción do contrato de traballo; no caso de optar pola readmisión, deberá aboar os salarios de tramitación a razón de 36,14 euros diarios.</p>
    <p>Notifíqueselles a presente resolución ás partes.</p>
    <p>Contra esta resolución cabe recurso de suplicación ante o Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes ao da notificación desta resolución, abonda a manifestación da parte ou do seu avogado, graduado social colexiado ou representante dentro do indicado prazo.</p>
    <p>Se o recorrente non goza do beneficio de xustiza gratuíta deberá, ao tempo de anunciar o recurso, ter consignado a cantidade obxecto de condena, así como o depósito de 300 euros na conta de depósitos e consignacións que ten aberta este xulgado, facendo constar no ingreso o número de procedemento.</p>
    <p>Así o acorda, manda e asina Nicolás E. Pita Lloveres, maxistrado do Xulgado do Social número 4 da Coruña».</p>
    <p>E para que conste, para os efectos da súa publicación no <em>Diario Oficial de Galicia</em>, co fin de que sirva de notificación en forma á empresa Expresa Textil Zas Sociedad Cooperativa Gallega, expido e asino o presente edicto.</p>
    <p>A Coruña, 7 de maio de 2019</p>
    <footer><p>A letrada da Administración de xustiza</p></footer>

