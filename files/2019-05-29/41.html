---
date: '2019-05-29'
id: L189-080519-0001
page: 26380
number: 101
agency: Concello de Vedra
section: VI. Anuncios. b) Administración local.
title: >-
  ANUNCIO de aprobación provisional da modificación puntual do Plan xeral de
  ordenación municipal denominada Aliñacións, espazos públicos e delimitacións
  nos núcleos de Quintáns, Texo, Os Muíños e A Famelga.
range: Anuncio
url: >-
  https://www.xunta.gal/dog/Publicados/2019/20190529/AnuncioL189-080519-0001_gl.html
---
<p>Aprobado inicialmente, por acordo do Pleno da corporación do 29 de abril de 2019, o proxecto de modificación puntual do Plan xeral de ordenación municipal deste concello, denominado Aliñacións, espazos públicos e delimitacións nos núcleos de Quintáns, Texo, Os Muíños e A Famelga, neste termo municipal.</p>
    <p>De conformidade co disposto no artigo 60.6 da Lei 2/2016, do 2 de febreiro, do solo de Galicia, sométese a información pública polo prazo de dous meses mediante anuncios que se publicarán no Diario Oficial de Galicia e nun dos xornais de maior difusión da provincia.</p>
    <p>Durante o mencionado prazo, que empezará a contarse desde a publicación deste anuncio no DOG, o expediente tramitado poderá ser examinado por calquera interesado nas dependencias municipais para que se formulen, de ser o caso, as alegacións que se consideren pertinentes.</p>
    <p>Suspéndese o outorgamento de licenzas naqueles ámbitos do territorio obxecto de planeamento cuxas novas determinacións supoñan a modificación da ordenación urbanística vixente.</p>
    <p>Vedra, 8 de maio de 2019</p>
    <footer><p>Carlos Martínez Carrillo<br>Alcalde presidente</p></footer>

