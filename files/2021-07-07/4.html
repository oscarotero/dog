---
date: '2021-07-07'
id: G0598-300621-0001
page: 34698
number: 128
agency: 'Consellería de Cultura, Educación e Universidade'
section: III. Outras disposicións.
title: >-
  RESOLUCIÓN do 29 de xuño de 2021, da Secretaría Xeral de Educación e Formación
  Profesional, pola que se designan os membros e se fai pública a composición do
  tribunal que elaborará, supervisará e avaliará a proba para a concesión dos
  premios extraordinarios de educación secundaria obrigatoria ao rendemento
  académico correspondentes ao curso 2020/21, e se ditan instrucións para a
  realización da proba correspondente.
range: Resolución
url: >-
  https://www.xunta.gal/dog/Publicados/2021/20210707/AnuncioG0598-300621-0001_gl.html
---
<p>A Orde da Consellería de Cultura, Educación e Universidade, do 25 de maio de 2021, pola que se convocan os premios extraordinarios de educación secundaria obrigatoria ao rendemento académico correspondentes ao curso 2020/21 (DOG núm. 104, do 4 de xuño), establece no seu artigo 13 que para elaborar, supervisar e avaliar a proba, a persoa titular da Secretaría Xeral de Educación e Formación Profesional designará un tribunal composto por un presidente ou unha presidenta, e ata un máximo de seis vogais, coa categoría de subdirector/a xeral, xefe/a de servizo ou inspectores e inspectoras de educación.</p>
    <p>De conformidade co establecido no citado artigo 13 e na disposición derradeira primeira da citada Orde do 25 de maio de 2021, esta secretaría xeral</p>
    <p class="dog-titulo">RESOLVE:</p>
    <p>Primeiro. Designar os membros do tribunal que deberán elaborar, supervisar e avaliar a proba para a concesión dos premios extraordinarios de educación secundaria obrigatoria ao rendemento académico correspondentes ao curso 2020/21 e facer pública a súa composición, que é a que figura no anexo desta resolución.</p>
    <p>Segundo. Fixar a data, o horario, os lugares de realización da proba e condicións de presentación das persoas candidatas.</p>
    <p>1. A proba realizarase o día 9 de setembro de 2021 de acordo co seguinte horario:</p>
    <p>– 9.15 horas, presentación das persoas candidatas.</p>
    <p>– 10.00 a 12.00 horas, primeira parte da proba.</p>
    <p>– 12.30 a 14.30 horas, segunda parte da proba.</p>
    <p>2. Lugares en que se realizará a proba.</p>
    <p>Os lugares en que se realizará a proba publicaranse no portal educativo https://www.edu.xunta.gal e na páxina de inicio da aplicación https://www.edu.xunta.gal/premiosedu, unha vez publicada a relación provisional de alumnado admitido e excluído.</p>
    <p>Terceiro. <em>Presentación das persoas candidatas</em></p>
    <p>Para a realización da proba as persoas candidatas deberán presentarse no lugar asignado ás 9.15 horas e acreditarán a súa identidade co DNI, pasaporte ou calquera outro documento recoñecido en dereito.</p>
    <p>Cuarto. <em>Medidas de prevención</em></p>
    <p>Durante a realización da proba respectaranse as medidas de prevención e hixiene recollidas no Protocolo de adaptación ao contexto da COVID-19 nos centros de ensino non universitario de Galicia para o curso 2020/21 e no Plan de continxencia do centro educativo onde se realice a proba.</p>
    <p>Quinto. <em>Desenvolvemento da proba</em></p>
    <p>A celebración da proba conforme o previsto nesta resolución poderá ser modificada en función da evolución da COVID-19 naqueles aspectos que sexa preciso para un adecuado desenvolvemento do proceso.</p>
    <p>As persoas candidatas deberán consultar a información contida no portal educativo https://www.edu.xunta.gal e na páxina de inicio da aplicación https://www.edu.xunta.gal/premiosedu, en referencia a posibles cambios no desenvolvemento do proceso.</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 29 de xuño de 2021</p>
    <footer><p>José Luis Mira Lema<br>Secretario xeral de Educación e Formación Profesional</p></footer>
    <h2>ANEXO</h2>
    <h3>Tribunal</h3>
    <p>Titulares:</p>
    <p>Presidente: Iván Mira Fernández, subdirector xeral de Ordenación, Inspección e Avaliación do Sistema Educativo.</p>
    <p>Vogais:</p>
    <p>María Concepción Aramburu Sánchez, inspectora de educación.</p>
    <p>Isabel Serna Masiá, inspectora de educación.</p>
    <p>Íñigo Barreiro García, inspector de educación.</p>
    <p>Roberto Cid Galante, inspector de educación.</p>
    <p>José Carlos Barros Pardo, inspector de educación.</p>
    <p>Román Latas Calvo, inspector de educación.</p>
    <p>Suplentes:</p>
    <p>Presidente: Carlos Vázquez Mariño, subdirector xeral de Formación Profesional.</p>
    <p>Vogais:</p>
    <p>Beatriz Plana Galán, inspectora de educación.</p>
    <p>Marina Armada Vigo, inspectora de educación.</p>
    <p>Rubén Vázquez Rodríguez, inspector de educación.</p>
    <p>María del Pilar Barandela Sandianes, inspectora de educación.</p>
    <p>María Ángeles Aramburu Núñez, inspectora de educación.</p>
    <p>María Antonia González Comesaña, inspectora de educación.</p>

