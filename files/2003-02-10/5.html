---
date: '2003-02-10'
id: 4E5E
page: 1
number: 28
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Orde do 18 de decembro de 2002 pola que se resolve a cesión en propiedade ós
  concellos galegos de vehículos especialmente preparados para misións de
  protección civil.
range: Orde
url: 'https://www.xunta.gal/dog/Publicados/2003/20030210/Anuncio4E5E_gl.html'
---
<p>Por Orde do 3 de maio de 2002 (DOG nº 93, do 15 de maio), a Consellería de Xustiza, Interior e Relacións Laborais anunciou medidas de apoio ós concellos galegos, consistentes na cesión en propiedade de vehículos especialmente preparados para misións de protección civil.</p>
<p>Os servicios provinciais de protección civil, unha vez analizadas as solicitudes e a súa documentación, emitiron o correspondente informe técnico, segundo se indica no artigo 5º da Orde do 3 de maio, que foi tido en conta pola comisión de avaliación para face-la proposta de resolución, e de conformidade co disposto no artigo 7 da referida orde,</p>
<p>RESOLVO:</p>
<p>Primeiro.-Concederlles, con cargo á aplicación 13.04.231 A.624.1 dos orzamentos xerais da Comunidade Autónoma de Galicia para o ano 2002, a cesión en propiedade de vehículos especialmente preparados para misións de protección civil ós seguintes concellos:</p>
<p>-Marca e modelo Nissan Terrano 2.7 TDI modelo confort, 5 portas, con aire acondicionado.</p>
<p>-Concello destinatario: Pontedeume.</p>
<p>-Número de bastidor: VSKTVUR20U0516792.</p>
<p>-Concello destinatario: A Veiga.</p>
<p>-Número de bastidor: VSKTVUR20U0508847.</p>
<p>Segundo.-Notificárlle-lo contido desta resolución ós concellos beneficiarios, especificando as condicións particulares que deberán cumprir, e que se formalizarán mediante convenio no que constará o acordo da cesión e a aceptación do cesionario.</p>
<p>Terceiro.-Contra esta resolución, que esgota a vía administrativa, poderase interpoñer recurso de reposición ante este mesmo órgano, no prazo dun mes contado a partir do día seguinte ó da publicación desta orde, ou recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses contados a partir do seguinte ó da publicación desta orde. En todo caso, non se poderá interpoñer recurso contencioso-administrativo ata que sexa resolto expresamente ou se produza a desestimación presunta do recurso de reposición.</p>
<p>Santiago de Compostela, 18 de decembro de 2002.</p>
<p>Antonio Pillado Montero</p>
<p>Conselleiro de Xustiza, Interior e Relacións</p>
<p>Laborais</p>

