---
date: '2002-01-22'
id: 192E
page: 845
number: 16
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 8 de xaneiro de 2002 pola que se convoca un curso superior de
  protección civil.
range: Resolución
url: 'https://www.xunta.gal/dog/Publicados/2002/20020122/Anuncio192E_gl.html'
---
<p>Dentro do programa de actividades que a Academia Galega de Seguridade ten previsto realizar no ano 2002, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dun curso superior de protección civil, que deberá desenvolverse conforme as seguintes bases:</p>
<p>Primeira.-Obxectivos.</p>
<p>A formación, capacitación e perfeccionamento profesional do persoal técnico en temas de protección civil, tendo en conta as súas funcións de responsabilidade na planificación, coordinación, dirección e toma de decisións en todo tipo de emerxencias.</p>
<p>Segunda.-Destinatarios.</p>
<p>-Persoal técnico de proteccion civil da Administración autónoma de Galicia.</p>
<p>-Persoal técnico, funcionarios con responsabilidade en protección civil da Administración local (bombeiros, policía local, funcionarios municipais con responsabilidade en protección civil) e da Administración xeral do Estado.</p>
<p>-Xefes ou responsables das agrupacións de voluntarios de protección civil da Comunidade Autónoma de Galicia, que teñan realizado o curso básico e cando menos dous de segundo nivel.</p>
<p>Terceira.-Desenvolvemento.</p>
<p>1. Prazas: o número de prazas ofertadas é de 27.</p>
<p>2. Duración e data: o curso dará comezo o día 18 de marzo de 2002, e terá unha duración de 120 horas lectivas.</p>
<p>O curso desenvolverase os luns e martes todo o día.</p>
<p>O horario será o seguinte:</p>
<p>-Mañás: das 9.30 ás 14 horas.</p>
<p>-Tardes: das 16 ás 20 horas.</p>
<p>3. Lugar: o curso realizarase na sede da Academia Galega de Seguridade no concello da Estrada.</p>
<p>Cuarta.-Solicitudes e prazo de inscrición.</p>
<p>1. A inscrición dos participantes é totalmente gratuíta.</p>
<p>2. O persoal que desexe participar neste curso deberá presentar, cuberta á máquina ou con letra moi clara, a instancia que figura no anexo.</p>
<p>3. O prazo para a presentación será de 15 días naturais a partir do día seguinte ó da publicación desta resolución no Diario Oficial de Galicia.</p>
<p>4. As instancias deberán vir asinadas polo presidente da agrupación e seladas, e no caso de haber máis dunha solicitude da mesma agrupación, relacionalas en orde prioritaria. Este será requisito indispensable para ser admitido no curso.</p>
<p>5. As instancias deberán enviarse por correo, fax, etc. á sede da Academia Galega de Seguridade: Ave</p>
<p>nida da Cultura, s/n, 36680 A Estrada, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Quinta.-Contido.</p>
<p>O curso consta de doce módulos con clases teórico-prácticas:</p>
<p>Módulo I: riscos naturais. Temporais, choivas, xeadas, fortes ventos. (Predicción meteorolóxica. Interpretación de boletíns de fenómenos meteorolóxicos e mapas). Movementos sísmicos. Encoros.</p>
<p>Módulo II: riscos tecnolóxicos: risco químico. Transportes de mercadorías perigosas. Risco radioactivo. Risco gas natural.</p>
<p>Módulo III: incendios urbanos e forestais.</p>
<p>Módulo IV: tráfico e seguridade vial.</p>
<p>Módulo V: cartografía, orientación e localización. Interpretación de planos.</p>
<p>Módulo VI: asistencia sanitaria en accidentes e catástrofes.</p>
<p>Módulo VII: normativa legal. A protección civil como servicio público. Agrupacións de voluntarios de P. Civil. Responsabilidade civil e penal.</p>
<p>Módulo VIII: análise de risco.</p>
<p>Módulo IX: prevención. Autoprotección e planificación.</p>
<p>Módulo X: xestión e dirección das emerxencias.</p>
<p>Módulo XI: o apoio psicolóxico en situacións de catástrofes.</p>
<p>Módulo XII: información á poboación e ós medios de comunicación.</p>
<p>Sexta.-Relación de admitidos.</p>
<p>A relación de admitidos publicarase con quince días de antelación á celebración do curso, no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Sétima.-Asistencia.</p>
<p>É obrigatoria a asistencia e puntualidade en tódalas actividades do curso. A falta de asistencia, mesmo cando sexa xustificada, a máis dun 10% das horas lectivas programadas determinará a cualificación de non apto no curso.</p>
<p>Oitava.-Certificado de aproveitamento.</p>
<p>Ó remate do curso entregaráselles un certificado de asistencia e aproveitamento a aquelas persoas que acrediten a súa asistencia continuada e superen as correspondentes probas de coñecementos e a realización dun traballo escrito.</p>
<p>Novena.-Modificacións.</p>
<p>A Academia Galega de Seguridade poderá modifica-lo desenvolvemento do curso para adaptalos ás necesidades da Administración e ás continxencias que poidan xurdir.</p>
<p>A Estrada, 8 de xaneiro de 2002.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

