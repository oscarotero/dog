---
date: '2021-12-15'
id: C141-011221-0004
page: 61530
number: 239
agency: Portos de Galicia
section: VI. Anuncios. a) Administración autonómica.
title: >-
  ACORDO do 30 de novembro de 2021, da Zona Centro, polo que se procede á
  apertura do prazo de presentación de solicitudes da convocatoria pública para
  a utilización dos departamentos número 14 e número 15 de usuarios, no dominio
  público portuario de Pontedeume.
range: Acordo
url: >-
  https://www.xunta.gal/dog/Publicados/2021/20211215/AnuncioC141-011221-0004_gl.html
---
<p>Quedando dispoñibles no porto de Pontedeume os departamentos número 14 e número 15 para usuarios, no dominio público portuario de Pontedeume, procédese a abrir convocatoria pública para a súa ocupación, no prazo de vinte (20) días hábiles, contados a partir do seguinte ao da publicación do presente anuncio no <em>Diario Oficial de Galicia</em>. </p>
    <p>O que se fai público, para os efectos previstos no artigo 63 da Lei 6/2017, do 12 de decembro, de portos de Galicia (DOG núm. 236, do 14 de decembro), para que as persoas e entidades interesadas poidan presentar a súa solicitude, segundo o establecido no prego das bases da convocatoria, pero, en todo caso, deberá acreditarse a data e a hora de presentación da solicitude. A documentación está á disposición na web www.portosdegalicia.com</p>
    <p>A documentación deberá presentarse obrigatoriamente por vía electrónica de acordo cos artigos 14.2 e 68.4 da Lei 39/2015, do 1 de outubro, do procedemento administrativo común das administracións públicas, e da Lei 4/2019, de administración dixital de Galicia, e empregarase o modelo con código IF500B, regulado na Resolución do 17 de novembro de 2020 pola que se aproba o procedemento de autorización de ocupación de dominio público portuario en portos dependentes da Comunidade Autónoma de Galicia, dentro do prazo establecido, e que en caso contrario non será admitida, e deberase emendar a súa presentación tomándose como data de presentación a da emenda, co risco no caso de trámites sometidos a prazos excluíntes de que perdan o dereito ao trámite ou incluso o dereito ao seu favor que, de ser o caso, poidan ter obtido, no marco do procedemento que se trate.</p>
    <p>A Coruña, 30 de novembro de 2021</p>
    <footer><p>Lorena Solana Barjacoba<br>Xefa da Zona Centro</p></footer>

