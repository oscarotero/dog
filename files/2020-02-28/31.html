---
date: '2020-02-28'
id: G0532-190220-0007
page: 14035
number: 40
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 14 de febreiro de 2020, da Dirección Xeral de Calidade Ambiental e
  Cambio Climático, polo que se somete a información pública a documentación
  para a revisión da autorización ambiental integrada da planta de aluminio de
  Alu Ibérica LC, S.L. na Coruña. Titular: Alu Ibérica LC, S.L. (expediente
  2019-IPPC-M-210).
range: Anuncio
url: >-
  https://www.xunta.gal/dog/Publicados/2020/20200228/AnuncioG0532-190220-0007_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado </em>núm. 316, do 31 de decembro), regula a revisión da autorización ambiental integrada. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado </em>núm. 251, do 19 de outubro), establecen o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, sométese a información pública, durante un período de 20 días hábiles contados a partir do día seguinte ao da publicación deste anuncio no <em>Diario Oficial de Galicia,</em> a documentación presentada por Alu Ibérica LC, S.L. para a revisión da autorización ambiental integrada da planta de fabricación de aluminio que se localiza na Coruña, para que calquera persoa interesada poida consultala e, de ser o caso, presentar dentro do dito prazo as alegacións, suxestións ou observacións que considere convenientes. </p>
    <p>Poderase acceder a esta documentación nas dependencias da Dirección Xeral de Calidade Ambiental e Cambio Climático, Servizo de Prevención e Control Integrados da Contaminación, en horario de atención ao público (rúa San Lázaro, s/n, Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/→medio ambiente e sustentabilidade →prevención e control de actividades→autorización ambiental integrada→proxectos en información pública).</p>
    <p>Santiago de Compostela, 14 de febreiro de 2020</p>
    <footer><p>María Cruz Ferreira Costa<br>Directora xeral de Calidade Ambiental e Cambio Climático</p></footer>
    <h2>ANEXO </h2>
    <p>Expediente: 2019-IPPC-M-210.</p>
    <p>Autorización ambiental integrada: 2005/0272_NAA/IPPC_169.</p>
    <p>Categoría principal da instalación: 2.5.</p>
    <p>Categoría secundaria da instalación: 11.1.</p>
    <p>Titular: Alu Ibérica LC, S.L. (B86848058).</p>
    <p>Enderezo do titular e da instalación: estrada de Baños de Arteixo, número 36.</p>
    <p>Actividade principal: produción de aluminio.</p>
    <p>Actividade secundaria: produción de pasta electrometalúrxica.</p>
    <p>Descrición: a fábrica dedícase á produción de:</p>
    <p>– Aluminio primario, por electrólise de alumina (óxido de aluminio).</p>
    <p>– Aluminio secundario, a partir da refusión de recortes de aluminio.</p>
    <p>– Pasta electrometalúrxica.</p>
    <p>A súa produción arrincou o ano 1961, coa serie nº 1 de 128 cubas electrolíticas, e foi ampliada en 1971, coa serie nº 2 de 144 cubas, todas elas de tecnoloxía Söderberg.</p>
    <p>Verteduras: todas as verteduras da instalación se canalizan á rede de saneamento municipal da Coruña, con destino final na EDAR de Bens.</p>

