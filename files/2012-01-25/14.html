---
date: '2012-01-25'
id: G2017-160112-11029
page: 3906
number: 17
agency: Universidade da Coruña
section: IV. Oposicións e concursos.
title: >-
  RESOLUCIÓN do 16 de xaneiro de 2012 pola que se corrixen os erros que foron
  advertidos na Resolución do 7 de decembro de 2011 pola que se convocan probas
  selectivas, polo sistema de promoción interna e polo sistema de acceso libre,
  para a provisión dunha praza de arquitecto-xefe do servizo vacante no cadro de
  persoal laboral da Universidade da Coruña.
range: Resolución
url: >-
  https://www.xunta.gal/dog/Publicados/2012/20120125/AnuncioG2017-160112-11029_gl.html
---
<p>Unha vez advertidos uns erros na base 2.1.c) da Resolución do 7 de decembro de 2011 pola que se convocan probas selectivas, polo sistema de promoción interna e polo sistema de acceso libre, para a provisión dunha praza de arquitecto-xefe do servizo, vacante no cadro de persoal laboral da Universidade da Coruña (BOE do 28.12.2011 e DOG do 21.12.2011), esta reitoría, segundo o que dispón o artigo 105.2 da Lei 30/1992, do 26 de novembro, de réxime xurídico das administracións públicas e do procedemento administrativo común, rectifica e publica os devanditos erros do xeito que se indica:</p>
    <p>Onde di: «c) Estar en posesión do título de doutor/a, licenciado/a, enxeñeiro/a, arquitecto/a ou equivalente segundo a normativa vixente, ou en condicións de o obter na data en que remate o prazo de presentación das solicitudes. No caso de que a persoa aspirante posúa unha titulación académica estranxeira para poder participar no proceso selectivo, deberá ter homologado previamente o título, de acordo co previsto na lexislación española», debe dicir: «c) Estar en posesión do título de arquitecto/a, ou en condicións de o obter na data en que remate o prazo de presentación das solicitudes. No caso de que a persoa aspirante posúa unha titulación académica estranxeira para poder participar no proceso selectivo, deberá ter homologado previamente o título, de acordo co previsto na lexislación española».</p>
    <p>Esta corrección supón a apertura dun novo prazo de presentación de solicitudes de 20 días naturais, que contarán a partir do seguinte ao da publicación desta resolución no <em>Diario Oficial de Galicia</em>.</p>
    <p>A Coruña, 16 de xaneiro de 2012.</p>
    <footer><p>Xosé Luís Armesto Barbeito<br>Reitor da Universidade da Coruña</p></footer>

