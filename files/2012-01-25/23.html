---
date: '2012-01-25'
id: CA04-120112-10909
page: 3922
number: 17
agency: Consellería de Economía e Industria
section: VI. Anuncios. a) Administración autonómica.
title: >-
  RESOLUCIÓN do 30 de decembro de 2011, da Dirección Xeral de Industria, Enerxía
  e Minas, pola que se inicia o trámite de competencia para o outorgamento da
  autorización administrativa para a distribución de gas propano canalizado no
  polígono industrial do Corgo (expediente IN627A 2011/8-0).
range: Resolución
url: >-
  https://www.xunta.gal/dog/Publicados/2012/20120125/AnuncioCA04-120112-10909_gl.html
---
<p>Para os efectos previstos no artigo 5 do Decreto 62/2010, do 15 de abril, polo que se regula o trámite de competencia e os criterios de valoración no suposto de concorrencia de dúas ou máis solicitudes de autorización administrativa de instalacións de transporte secundario e distribución de gas natural e redes de distribución de gases licuados do petróleo (GLP), a solicitude relacionada no cadro seguinte inicia o correspondente trámite de competencia.</p>
    <table>
     <tbody>
      <tr>
       <td colspan="2">Datos da solicitude</td>
      </tr>
      <tr>
       <td>Empresa solicitante</td>
       <td>Repsol Butano, S.A.</td>
      </tr>
      <tr>
       <td>Contido da solicitude</td>
       <td>Autorización administrativa</td>
      </tr>
      <tr>
       <td>Tipo de instalación</td>
       <td>Rede de distribución de GLP</td>
      </tr>
      <tr>
       <td>Denominación do proxecto</td>
       <td>Proxecto de estación de almacenamento e distribución de GLP para o polígono industrial do Corgo (Lugo)</td>
      </tr>
      <tr>
       <td>Núcleo de poboación da rede</td>
       <td>Polígono industrial do Corgo (Lugo)</td>
      </tr>
     </tbody>
    </table>
    <p>Ábrese un prazo de 30 días, contados desde o día seguinte ao da publicación desta resolución no Diario Oficial de Galicia, para que:</p>
    <p>Outras empresas distribuidoras de GLP poidan presentar solicitudes en concorrencia con esta solicitude de Repsol Butano, S.A.</p>
    <p>A empresa Repsol Butano, S.A. poida completar, se o considera oportuno, a súa solicitude.</p>
    <p>O trámite de competencia resolverase a favor da empresa cuxo proxecto obteña a maior puntuación, despois da súa valoración de acordo cos criterios establecidos no artigo 9 do Decreto 62/2010, do 15 de abril.</p>
    <p>Santiago de Compostela, 30 de decembro de 2011.</p>
    <footer><p>Ángel Bernardo Tahoces<br>Director xeral de Industria, Enerxía e Minas</p></footer>

