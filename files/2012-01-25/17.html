---
date: '2012-01-25'
id: G2346-040112-10737
page: 3909
number: 17
agency: Xulgado do Social número 3 da Coruña
section: V. Administración de xustiza.
title: EDICTO (722/11).
range: Edicto
url: >-
  https://www.xunta.gal/dog/Publicados/2012/20120125/AnuncioG2346-040112-10737_gl.html
---
<p>Juan Rey Pita, secretario xudicial do Xulgado do Social número 3 da Coruña, fago saber que no procedemento seguido por instancia de Alfredo Ginzo Wilkins contra a empresa Cath Tapea, S.L. sobre despedimento rexistrado co n.º 722/11, foi ditada a seguinte resolución:</p>
    <p>«Sentenza 656/11.</p>
    <p>Na Coruña, dezanove de decembro de dous mil once.</p>
    <p>Carlos Villarino Moure, maxistrado xuíz do Xulgado do Social número 3, despois de ver o presente despedimento/cesamentos en xeral 722/2011 entre partes, dunha comparece o demandante Alfredo Ginzo Wilkins asistido do seu letrado Antonio Pousa Merens e doutra, como demandada, a empresa Cath Tapea, S.L., que non comparece,</p>
    <p>Decido:</p>
    <p>1.º Estimo a demanda sobre despedimento formulada por Alfredo Ginzo Wilkins contra a empresa Cath Tapea, S.L. e, en consecuencia, declaro a improcedencia do seu despedimento con condena da empresa indicada a que readmita inmediatamente o traballador nas mesmas condicións que rexían antes de se producir o despedimento, ou ben, á escolla da empresa, á extinción da relación laboral con aboamento da indemnización detallada no número segundo desta resolución, todo isto con aboamento, calquera que for a súa opción, dos salarios de tramitación que non percibise ata a data da notificación da presente sentenza.</p>
    <p>A devandita opción deberase exercer en 5 días a partir da notificación desta sentenza, mediante escrito ou comparecencia ante este xulgado. Transcorrido o devandito termo sen que se tivese optado, entenderase que procede a readmisión.</p>
    <p>2.º A indemnización e os salarios de tramitación que aboará a empresa demandada, segundo o disposto no número anterior, son os seguintes:</p>
    <p>– En concepto de indemnización, e de optar a empresa por ela: 2.138,33 € (dous mil cento trinta e oito con trinta e tres céntimos de euro).</p>
    <p>– En concepto de salarios de trámite, os deixados de percibir desde o 15 de xullo de 2011, calculados a razón de 40,73 €/día, e que ata a data da presente sentenza ascenden a 6.395,13 euros.</p>
    <p>Notifíquese esta sentenza ás partes e advírtaselles que contra ela poderán interpoñer recurso de suplicación ante o Tribunal Superior de Xustiza que deberá ser anunciado por comparecencia, ou mediante escrito neste xulgado dentro dos cinco días seguintes á notificación desta sentenza, ou por simple manifestación no momento en que se lle practique a notificación. Advírtase igualmente ao recorrente que non sexa traballador ou beneficiario do réxime público de Seguridade Social, ou habente-causa seus, ou non teña recoñecido o beneficio de xustiza gratuíta, que deberá depositar a cantidade de 150 euros na conta aberta no Banesto (0030.1846) a nome deste xulgado co núm. 1533 0000 65 0722 11 demostrando mediante a presentación do xustificante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, ter consignado na conta de depósitos e consignacións a nome deste xulgado, co n.º 1533 0000 60 0722 11 a cantidade obxecto de condena, ou formalizar aval bancario pola devandita cantidade en que se faga constar a responsabilidade solidaria do avalista, incorporándoos a este xulgado co anuncio de recurso. En todo caso, o recorrente deberá designar letrado para a tramitación do recurso, ao momento de anuncialo.</p>
    <p>Así o pronuncio, mando e asino por esta a miña sentenza definitivamente xulgando».</p>
    <p>E para que sirva de notificación a Cath Tapea, S.L., expídese a presente cédula para a súa publicación no <em>Diario Oficial de Galicia</em> e colocación no taboleiro de anuncios.</p>
    <p>A Coruña, 30 de decembro de 2011.</p>
    <footer><p>O secretario xudicial</p></footer>

