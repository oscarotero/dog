---
date: '1998-07-03'
id: F262
page: 7
number: 127
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Decreto 197/1998, do 25 de xuño, polo que se crean os institutos de educación
  secundaria número 1 da Coruña, número 1 de Ordes, número 2 de Ourense e Viana
  do Bolo.
range: Decreto
url: 'https://www.xunta.gal/dog/Publicados/1998/19980703/AnuncioF262_gl.html'
---
<p>O Estatuto de autonomía de Galicia no seu artigo 31 e o artigo 1 do Decreto 346/1996, do 13 de setembro, establece que lle corresponde á Consellería de</p>
<p>Educación e Ordenación Universitaria a competencia en materia de educación.</p>
<p>Promulgada a Lei orgánica 1/1990, do 3 de outubro, de ordenación xeral do sistema educativo, e dictado o Real decreto 986/1991, do 14 de xuño, modificado e completado polo Real decreto 1487/1994, do 1 de xullo, polo que se aproba o calendario de aplicación da nova ordenación do sistema educativo, e o Real decreto 1004/1991, do 14 de xuño, polo que se establecen os requisitos mínimos dos centros que imparten ensinanzas de réxime xeral, procede a creación de institutos de educación secundaria que impartan as novas ensinanzas previstas na citada Lei orgánica de ordenación xeral do sistema educativo.</p>
<p>Co fin de evitar que esta nova situación provoque unha duplicidade de oferta escolar e, pola súa vez, se logre unha maior coordinación das estructuras educativas e un mellor aproveitamento dos recursos persoais e materiais naquelas localidades onde os estudios de planificación levados a cabo aconsellan a existencia dun único instituto de educación secundaria, considérase conveniente e oportuno proceder á creación de institutos de educación secundaria, mediante a transformación nun único centro dos institutos de bacharelato e de formación profesional, de maneira que no sucesivo as súas instalacións formen unha unidade funcional.</p>
<p>Por todo o exposto, por proposta do conselleiro de Educación e Ordenación Universitaria ó abeiro do artigo 17 da Lei orgánica 8/1985, do 3 de xullo, reguladora do dereito á educación e o artigo 1.3º do Decreto 324/1996, do 26 de xullo, polo que se aproba o Regulamento orgánico dos institutos de educación secundaria e logo de deliberación do Consello da Xunta de Galicia na súa reunión do día vintecinco de xuño de mil novecentos noventa e oito,</p>
<p>DISPOÑO:</p>
<p>Artigo 1º</p>
<p>Créase o instituto de educación secundaria nº 1 no concello da Coruña resultante da fusión nun único centro dos institutos de educación secundaria A Sardiñeira (código 15024926) e o instituto de educación secundaria José Cornide Saavedra (código 15023375 B).</p>
<p>Artigo 2º</p>
<p>Créase o instituto de educación secundaria nº 1 de Ordes resultante da fusión nun único centro do IES mixto (código 15021743) e do IFP de Ordes (código 15024801).</p>
<p>Artigo 3º</p>
<p>Créase o instituto de educación secundaria nº 2 no concello de Ourense resultante da fusión nun único centro do instituto de educación secundaria nº 1 (código 32015451) e do instituto de educación secundaria As Lagoas I (código 32009025).</p>
<p>Artigo 4º</p>
<p>Créase o instituto de educación secundaria de Viana do Bolo resultante da fusión nun único centro do instituto de educación secundaria (código 32015724) e do instituto de educación secundaria Fontenla-Leal (código 32015736).</p>
<p>Artigo 5º</p>
<p>Os institutos que se fusionan considéranse suprimidos.</p>
<p>Artigo 6º</p>
<p>A Consellería de Educación e Ordenación Universitaria adoptará as medidas necesarias para a execución do presente decreto, e acordará o pertinente en relación co persoal dos institutos que se suprimen.</p>
<p>Disposición derradeira</p>
<p>Este decreto producirá efectos a partir do día un de xullo de mil novecentos noventa e oito.</p>
<p>Santiago de Compostela, vintecinco de xuño de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>Celso Currás Fernández</p>
<p>Conselleiro de Educación e Ordenación Universitaria</p>
<p>6039</p>

