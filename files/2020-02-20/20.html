---
date: '2020-02-20'
id: G2230-310120-0001
page: 12471
number: 35
agency: Xulgado de Primeira Instancia e Instrución número 2 de Corcubión
section: V. Administración de xustiza.
title: EDICTO (234/2015).
range: Edicto
url: >-
  https://www.xunta.gal/dog/Publicados/2020/20200220/AnuncioG2230-310120-0001_gl.html
---
<p>Eu, Aarón González Pérez, letrado da Administración de xustiza do Xulgado de Primeira Instancia e Instrución número 2 de Corcubión, polo presente,</p>
    <p>Anuncio:</p>
    <p>No presente procedemento seguido por instancia de Bonifacio Jiménez Valverde fronte a Ayumi Takahashi ditouse sentenza, cuxo teor literal é o seguinte:</p>
    <p>«Sentenza:</p>
    <p> A Coruña, 21 de outubro de 2019.</p>
    <p>Vistos por Ana Consuelo Piñeiro García, xuíza substituta do Xulgado de Primeira Instancia e Instrución número 2 de Corcubión, os presentes autos de procedemento de divorcio 234/2015, seguidos ante este xulgado por instancia de Bonifacio Jiménez Valverde, representado pola procuradora Sra. Borrero Castro e asistido polo letrado Sr. Villar Fernández, contra Ayumi Takahashi, en situación procesual de rebeldía, sen intervención do Ministerio fiscal.</p>
    <p>Resolvo:</p>
    <p>Que estimando a demanda interposta por Bonifacio Jiménez Valverde, representado pola procuradora Sra. Borrero Castro, fronte a Ayumi Takahashi, en situación procesual de rebeldía, debo declarar e declaro disolto por divorcio o matrimonio constituído polos citados Bonifacio Jiménez Valverde e Ayumi Takahashi, celebrado en Cajar, Granada, o día 25 de xuño de 2000, con todos os efectos legais inherentes á dita declaración.</p>
    <p>Non procede facer expresa imposición de custas.</p>
    <p>Unha vez firme esta sentenza, contra a que cabe recurso de apelación de acordo cos artigos 455 e seguintes de LAC, comuníquese ao Rexistro Civil de Cajar, Granada, onde figura inscrito o matrimonio no libro sétimo da sección segunda, páxina 389.</p>
    <p>Así, por esta sentencia, pronúnciao, mándao e asínao Ana Consuelo Piñeiro García, xuíza substituta do Xulgado de Primeira Instancia e Instrución número 2 de Corcubión, do que eu, letrado da Administración de xustiza, dou fe».</p>
    <p>E encontrándose a dita demandada, Ayumi Takahashi, en paradoiro descoñecido, expídese o presente edicto co fin de que sirva de notificación en forma.</p>
    <p>Corcubión, 31 de xaneiro de 2020</p>
    <footer><p>O letrado da Administración de xustiza</p></footer>

