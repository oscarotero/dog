---
date: '2020-02-20'
id: G0534-110220-0001
page: 11964
number: 35
agency: 'Consellería de Educación, Universidade e Formación Profesional'
section: III. Outras disposicións.
title: >-
  ORDE do 8 de febreiro de 2020 pola que se modifica a autorización do centro
  privado plurilingüe Abrente, de Sanxenxo.
range: Orde
url: >-
  https://www.xunta.gal/dog/Publicados/2020/20200220/AnuncioG0534-110220-0001_gl.html
---
<p>A representación da titularidade do centro privado (CPR) plurilingüe Abrente, de Sanxenxo, solicita a modificación da autorización do centro por ampliación de 1 unidade de educación especial e a supresión do ciclo formativo de grao superior (CS) Administración de sistemas informáticos en rede.</p>
    <p>Logo da tramitación do expediente de conformidade co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <h2>DISPOÑO:</h2>
    <p>Artigo 1. Modificación da autorización</p>
    <p>Autorizar a ampliación de 1 unidade de educación especial e suprimir o ciclo formativo de grao superior (CS) Administración de sistemas informáticos en rede, quedando o centro configurado como se sinala a seguir:</p>
    <p>Denominación xenérica: centro privado (CPR) plurilingüe.</p>
    <p>Denominación específica: Abrente.</p>
    <p>Código do centro: 36016024.</p>
    <p>Enderezo: rúa Pombal, s/n.</p>
    <p>Localidade: Adina (Santa María).</p>
    <p>Concello: Sanxenxo.</p>
    <p>Provincia: Pontevedra.</p>
    <p>Titular: Adigna, Sociedad Cooperativa Limitada.</p>
    <p>Composición resultante:</p>
    <p>Educación infantil : 3 unidades.</p>
    <p>Educación primaria: 6 unidades.</p>
    <p>Educación secundaria obrigatoria: 4 unidades.</p>
    <p>Educación especial: 2 unidades. </p>
    <p>Artigo 2. Inicio da actividade</p>
    <p>Para a posta en funcionamento da unidade que se autoriza, a Xefatura Territorial da Consellería de Educación, Universidade e Formación Profesional de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia.</p>
    <p>Artigo 3. Inscrición no Rexistro de Centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 8 de febreiro de 2020</p>
    <footer><p>Carmen Pomar Tojo<br>Conselleira de Educación, Universidade e Formación Profesional</p></footer>

