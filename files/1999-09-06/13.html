---
date: '1999-09-06'
id: EE86
page: 10
number: 172
agency: XULGADO DO SOCIAL NÚMERO DOUS DE SANTIAGO DE COMPOSTELA
section: V. ADMINISTRACIÓN DE XUSTIZA
title: Edicto de poxa (42/1997).
range: Edicto
url: 'https://www.xunta.gal/dog/Publicados/1999/19990906/AnuncioEE86_gl.html'
---
<p>Luis Pablo Mata Lostes, maxistrado-xuíz do Xulgado de Social número dous de Santiago de Com</p>
<p>postela, fai saber que nos autos de execución número 42/1997, seguidos neste xulgado por instancia de José M. Puente Núñez, contra a empresa Padrón Auto, SL, sobre despedimento, por resolución desta data acordouse sacar a pública poxa e polo prazo de vinte días os bens embargados á executada, que despois se dirán, e sinalar para a realización da primeira poxa o día 28 de setembro deste ano; no caso de quedar esta deserta, sinálase para a segunda poxa e con rebaixa do 25% respecto da primeira, o día 4 de novembro, e de resultar esta igualmente deserta, sinálase para a terceira poxa, na que non se admitirán licitacións que non superen o 25% respecto á primeira, o día 25 de novembro do mesmo ano, todas elas ás doce horas na sala de audiencia deste xulgado, sito na rúa Viena s/n do Polígono das Fontiñas desta cidade. Se por forza maior ou causas alleas ó xulgado non se puidesen realizar calquera das poxas nos días e horas sinalados, realizaranse o día seguinte hábil, á mesma hora, </p>
<p>exceptuando os sábados, e rexerase polas seguintes condicións:</p>
<p>a) Para tomaren parte na poxa, os licitadores deberán consignar previamente o 20% do valor dos bens, que sirva de tipo para ela.</p>
<p>b) Non se admitirán licitacións que non cubran as dúas terceiras partes do tipo.</p>
<p>c) Poderán facerse licitacións por escrito en prego pechado depositado na mesa desta secretaría xunto co importe da consignación a que se refire a alínea a), xunto co xustificante dela, que se realizará na conta de consignacións deste xulgado aberta na O.P. do Banco Bilbao-Vizcaya desta cidade, sita na r/ A Senra número 3-5, conta número 1596, clave 64.</p>
<p>d) Os licitadores aceptan a titulación e cargas que constan no expediente.</p>
<p>e) Só a adquisición ou adxudicación realizada a prol dos executantes ou dos responsables legais solidarios ou subsidiarios poderá efectuarse en calidade de ceder a terceiros.</p>
<p>f) Se por forza maior ou causas alleas ó xulgado non se puidese realizar calquera das poxas nos días e horas sinalados, realizaranse o día seguinte hábil, á mesma hora, exceptuando os sábados.</p>
<p>Bens obxecto de poxa:</p>
<p>Vehículo marca Mitsubishi Montero Pajero C-7186-BN, valorado pericialmente en cincocentas cincuenta mil pesetas (550.000 ptas.).</p>
<p>Vehículo marca BMW modelo 520 I, PO-7329-AM, valorado pericialmente en catrocentas setenta e cinco mil pesetas (475.000 ptas.).</p>
<p>Vehículo marca Ford, modelo Fiesta 1.1., matrícula M-7831-GU, valorado pericialmente en cento vintecinco mil pesetas (125.000 ptas.).</p>
<p>Vehículo marca Peugeot 205 D (Alemaña), valorado pericialmente en trescentas cincuenta mil pesetas (350.000 ptas.).</p>
<p>Vehículo marca Peugeot 309 D (Alemaña), valorado pericialmente en catrocentas mil pesetas (400.000 ptas.)</p>
<p>Vehículo marca Toyota, modelo Celica (Alemaña), valorado pericialmente en seiscentas cincuenta mil pesetas (650.000 ptas.).</p>
<p>Valor toral da taxación: dous millóns cincocentas cincuenta mil pesetas (2.550.000 ptas.).</p>
<p>Os referidos bens están depositados no domicilio da empresa executada, Padrón Auto, S.L., sito na avenida da Ponte, nº 63, sendo depositario deles Carlos Pardal Castro.</p>
<p>Os autos estarán de manifesto na secretaría deste xulgado onde poderán ser examinados por todos aqueles que queiran participar na poxa.</p>
<p>Dado en Santiago de Compostela o dezaseis de xuño de mil novecentos noventa e nove.</p>
<p>O maxistrado-xuíz</p>
<p>Rubricado</p>
<p>O secretario</p>
<p>Rubricado</p>

