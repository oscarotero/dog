---
date: '1999-09-06'
id: EED6
page: 10
number: 172
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: VI. ANUNCIOS
title: >-
  Aviso do 20 de agosto de 1999, da Xefatura do Servicio de Estructuras Rurais
  da Coruña, polo que se anuncia a toma de posesión provisional de predios da
  zona de concentración parcelaria de Barazón (Santiso-A Coruña).
range: Aviso
url: 'https://www.xunta.gal/dog/Publicados/1999/19990906/AnuncioEED6_gl.html'
---
<p>Rematada a publicación do acordo de concentración parcelaria da zona de Barazón (Santiso-A Coru</p>
<p>ña) e non excedendo o número de recursos presentados e pendentes do seis por cento dos titulares das explotacións, nin representando os reclamantes máis do dez por cento da superficie concentrada, a Dirección Xeral de Desenvolvemento Rural, resolveu dar posesión provisoria dos novos predios. A citada toma de posesión é obrigatoria para tódolos interesados e enténdense, sen prexuízo das retificacións que procedan como consecuencia dos recursos que prosperen (artigo 44 da Lei de concentración parcelaria para Galicia do 14 de agosto de 1985).</p>
<p>Os interesados poderán reclamar ante esta Xefatura de Estructuras Rurais (edificio administrativo, praza Luis Seoane, s/n, 15008-A Coruña) xuntando dictame pericial, sobre diferencias superiores ó dous por cento entre a cabida real dos novos predios e a que conste no expediente de concentración, dentro dos trinta días seguintes ó da última publicación do presente aviso que se fará nos lugares habituais da parroquia (artigo 46 da Lei de concentración parcelaria para Galicia do 14 de agosto de 1985).</p>
<p>Para os oportunos efectos establécense os seguintes prazos de toma de posesión:</p>
<p>a) Labrantío sen colleita pendente, prados e pastos, o día seguinte ó da publicación deste aviso.</p>
<p>b) Os restantes predios, no momento de seren retiradas as colleitas que estiveran pendentes de recolección no día antes citado.</p>
<p>c) En relación coas árbores existentes nos predios recoméndase, na medida do posible, chegar a un acordo entre achegante e adxudicatario; en caso contrario, poderán ser retiradas polos propietarios das parcelas de aportación dentro dos tres meses seguintes ó da publicación do presente aviso, logo de petición á Xefatura de Servicio de Montes e Industrias Forestais do preceptivo permiso e o informe favorable do Servicio de Medio Ambiente Natural da Consellería de Medio Ambiente no caso de ser especies de ribeira. Transcorrido o referido prazo entendese que pertencen ó propietario do novo predio.</p>
<p>A Coruña, 20 de agosto de 1999.</p>
<p>P.A.</p>
<p>Ángel Hernaez Ruíz</p>
<p>Xefe de Servicio de Estructuras Rurais da Coruña</p>

