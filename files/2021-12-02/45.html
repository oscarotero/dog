---
date: '2021-12-02'
id: L385-261121-0001
page: 58985
number: 232
agency: Concello de Verín
section: VI. Anuncios. b) Administración local.
title: >-
  ANUNCIO de información pública sobre a aprobación inicial do Plan especial de
  reforma interior do ámbito APR-45 do instrumento de ordenación provisional na
  zona dos Coutos para actividades terciarias.
range: Anuncio
url: >-
  https://www.xunta.gal/dog/Publicados/2021/20211202/AnuncioL385-261121-0001_gl.html
---
<p>Mediante o Acordo da Xunta de Goberno Local, do 22 de novembro de 2021, adoptouse o seguinte acordo:</p>
    <p>Primeiro. Aprobar inicialmente o Plan especial de reforma interior do ámbito APR-45 do instrumento de ordenación provisional na zona dos Coutos para actividades terciarias, no concello de Verín, promovido por Logística Chestenorte, S.L., segundo o proxecto redactado pola arquitecta María del Consuelo González García en abril de 2021, presentado neste concello por DESSAUrbanismo, S.L.N.E., con data do 25 de xuño de 2021, e promovido por Logística Chestenorte, S.L.</p>
    <p>Segundo. De acordo co disposto no artigo 75.1.a) da Lei 2/2016, do 10 de febreiro, do solo de Galicia, e no artigo 186.1.a) do Decreto 143/2016, do 22 de setembro, que aproba o Regulamento da citada lei, someter o expediente administrativo ao trámite de información pública durante o prazo de dous meses mediante anuncio que se publicará no <em>Diario Oficial de Galicia</em> e nun dos xornais de maior difusión da provincia, así como realizar a publicidade telemática de acordo co disposto no artigo 70.ter da Lei 7/1985, do 2 de abril, de bases do réxime local (sede electrónica do Concello de Verín = https://verin.sedelectronica.gal).</p>
    <p>Notificar individualmente a todas as persoas titulares catastrais dos terreos afectados polo ámbito do Plan especial de reforma interior do ámbito APR-45 do IOP na zona dos Coutos para actividades terciarias.</p>
    <p>Terceiro. De acordo co disposto no artigo 47 da Lei 2/2016, do 10 de febreiro, do solo de Galicia, e artigo 86 do Decreto 143/2016, do 22 de setembro, suspender o procedemento de outorgamento de licenzas de edificación e demolición en todo o ámbito do Plan especial de reforma interior do ámbito APR-45 do IOP na zona dos Coutos para actividades terciarias.</p>
    <p>Esta suspensión terá unha duración máxima de dous anos contados desde esta aprobación inicial e, en calquera caso, extinguirase coa aprobación definitiva do plan especial.</p>
    <p>Cuarto. Dar cumprimento ao resto de trámites legalmente exixidos para acadar a aprobación definitiva do plan especial.</p>
    <p>Por conseguinte, durante o prazo de dous meses, que comezará a contar desde a data de publicación do anuncio no <em>Diario Oficial de Galicia</em>, o expediente administrativo quedará á disposición de calquera que queira examinalo no Servizo de Urbanismo do Concello de Verín, así como no taboleiro de anuncios da sede electrónica deste concello (https://verin.sedelectronica.gal), para que se formulen as alegacións que se consideren oportunas.</p>
    <p>Verín, 16 de novembro de 2021</p>
    <footer><p>Gerardo Seoane Fidalgo<br>Alcalde</p></footer>

