---
date: '1995-11-03'
id: 578A
page: 8
number: 211
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 13 de setembro de 1995, da Delegación Provincial de Ourense,
  pola que se dispón a inscrición e a publicación do convenio colectivo de
  ámbito provincial da empresa Hermanos Pérez Muebles Diseño, S.L. de Ourense
  para o ano 1995.
range: Resolución
url: 'https://www.xunta.gal/dog/Publicados/1995/19951103/Anuncio578A_gl.html'
---
<p>Visto o texto do convenio colectivo da empresa Hermanos Pérez Muebles Diseño, S.L. (código número 3200602) de Ourense para o ano 1995, con entrada nesta delegación provincial o día 8 de setembro do ano en curso, subscrito en representación da parte económica pola empresa e da parte social polo delegado de persoal, en xuntanza celebrada o día 30 de xuño de 1995, e de conformidade co disposto no artigo 90.2º e 3º da Lei 8/1980, do 10 de marzo, do Estatuto dos traballadores, texto refundido aprobado por Real decreto 1/1995, do 24 de marzo, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la inscrición do convenio colectivo no libro rexistro desta delegación provincial, con notificación á representación económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Unidade de Mediación, Arbitraxe e Conciliación desta delegación.</p>
<p>Terceiro.-Dispoñe-la súa publicación no Diario Oficial de Galicia e no BOP.</p>
<p>Ourense, 13 de setembro de 1995.</p>
<p>Manuel López Casas</p>
<p>Delegado provincial de Ourense</p>
<p>Convenio colectivo da empresa Hermanos Pérez Muebles Diseño, S.L.</p>
<p>Artigo 1º</p>
<p>De conformidade co Estatuto dos traballadores, o presente convenio afectará a tódolos traballadores da empresa Hermanos Pérez Muebles Diseño, S.L., do sector da venda de mobles.</p>
<p>Quedan excluídos do presente convenio:</p>
<p>A) O persoal de alta dirección ou alto consello e os socios da empresa.</p>
<p>B) O persoal de contrato en prácticas ou de aprendizaxe.</p>
<p>Artigo 2º</p>
<p>O presente convenio terá unha duración de dez meses; entrará en vigor o 1 de marzo de 1995 e finalizará o 31 de decembro de 1995, se ben os seus efectos económicos terán carácter retroactivo desde o 1 de marzo de 1995, e manterase a súa vixencia mentres non se negocie outro que o substitúa.</p>
<p>Artigo 3º.-Compensación e absorción.</p>
<p>As melloras resultantes deste convenio serán absorbidas ata onde chegue o cómputo anual con aquelas outras condicións que puidesen establecerse por disposición legal, salvo cando expresamente se pacte o contrario.</p>
<p>Artigo 4º.-Xornada laboral.</p>
<p>Polo tempo de vixencia deste convenio establécese unha xornada laboral de 40 horas semanais de traballo efectivo. A xornada máxima do sector queda establecida en 1.800 horas de traballo efectivo anual.</p>
<p>Artigo 5º.-Vacacións.</p>
<p>O tempo de vacacións será de trinta días naturais a salario real ou a parte proporcional que corresponda no caso de non levar traballando a ano requirido para o desfrute pleno deste dereito.</p>
<p>O total de días anuais de vacacións repartiranse para os efectos de desfrute con carácter xeral da seguinte maneira: 15 días ininterrompidos para desfrutar no verán e o resto para desfrutar de acordo entre o traballador e a empresa, atendendo de forma prioritaria ás necesidades do mercado.</p>
<p>Deberá publicarse cun mínimo de dous meses de antelación á data de vacacións.</p>
<p>Se ó finaliza-lo ano 1995 se traballase máis das 1.800 horas sinaladas como xornada anual de traballo</p>
<p>efectivo, como consecuencia do calendario de vacacións, estas horas de máis deberán compensarse como descanso.</p>
<p>Conceptos retributivos.</p>
<p>Artigo 6º.-Salario.</p>
<p>O salario base será o que figura na táboa anexa do presente convenio.</p>
<p>Artigo 7º.-Antigüidade.</p>
<p>A antigüidade fíxase en quinquenios ó 5% sobre o salario base para cada grupo salarial, o valor que figura na columna do salario base.</p>
<p>Artigo 8º.-Gratificacións extraordinarias.</p>
<p>As gratificacións extraordinarias de Nadal e xullo serán de 30 días de salario base máis antigüidade. A gratificación establecida no parágrafo 2 do artigo 110 da ordenanza laboral da madeira será de 12 días de salario base máis antigüidade e farase efectiva o 30 de abril.</p>
<p>Artigo 9º.-Indemnización por desgaste de ferramentas.</p>
<p>Establécese unha indemnización por desgaste de ferramentas para aqueles traballadores ós que non lles sexan facilitadas pola empresa, consistente en 34 ptas. por día efectivo de traballo para o oficial, e de 19 ptas. para o axudante. A empresa determinará os casos de contribución de ferramentas polo traballador.</p>
<p>Artigo 10º.-Permisos e licencias.</p>
<p>Establécese un permiso retribuído nos casos que se indican e polo tempo que se sinala:</p>
<p>15 días en caso de matrimonio.</p>
<p>2 días en caso de nacemento de fillo ou enfermidade grave ou morte de parentes ata o segundo grao de consanguinidade ou afinidade. Cando por tal razón o traballador necesite facer un desprazamento para tal efecto, o prazo será de 4 días.</p>
<p>O tempo necesario para acudir ó médico, presentando a xustificación correspondente.</p>
<p>Artigo 11º.-Roupa de traballo.</p>
<p>A empresa entregaralles a tódolos traballadores a roupa de seguridade necesaria adaptada ós distintos postos de traballo. A roupa de traballo e a roupa de seguridade reporanse sempre que sexa necesario cando o seu grao de deterioramento non sexa imputable á neglixencia por parte do traballador. Estas pezas de roupa serán sempre propiedade da empresa e o traballador verase obrigado á súa boa conservación e emprego.</p>
<p>Artigo 12º.-Axudas de custo.</p>
<p>Ó persoal afectado por este convenio aboaránselle, en caso de desprazamento fóra do seu centro de traballo habitual, os gastos ocasionados debidamente xustificados.</p>
<p>Artigo 13º.-Retribución de menores.</p>
<p>Os traballadores comprendidos entre os 16 e 18 anos percibirán unha retribución de 1.488 ptas./día.</p>
<p>Artigo 14º</p>
<p>No caso de non ser autorizado pola autoridade laboral competente algún dos preceptos deste convenio, este quedará sen efecto e deberá considerarse o seu contido total.</p>
<p>Artigo 15º.-Póliza de seguros.</p>
<p>A empresa está obrigada a concertar con primas íntegras ó seu cargo, no prazo de tres meses a partir da contratación do traballador, unha póliza de seguros na orde de cobertura de riscos de morte e de incapacidade para todo tipo de traballo dos traballadores por accidente laboral, incluido o in itinere, que lle garanta ó traballador accidentado ou a aqueles que teñan dereito por causa fortuíta, espontánea e exterior á vontade do traballador, o cobro da indemnización seguinte:</p>
<p>-1.500.000 ptas. en caso de morte.</p>
<p>-2.500.000 ptas. en caso de incapacidade para todo tipo de traballo.</p>
<p>Esta compensación é compatible coa pensión ou indemnización que poida causa-lo traballador na Seguridade Social ou Montepío. As indemnizacións que se mencionan non se considerarán como entrega a conta da indemnización que, se é o caso, puidesen declarar con cargo á empresa os tribunais de xustiza, unha vez que exista sentencia definitiva, sobresemento ou renuncia de accións.</p>
<p>Artigo 16º.-Situación de incapacidade laboral.</p>
<p>Tódolos traballadores afectados por este convenio, no caso de accidente laboral, con ou sen hospitalización, percibirán polo período de ILT a cargo da empresa o 100% do salario desde o día 10 ó 70 ambos inclusive. Para supostos de enfermidade común e enfermidade profesional, percibirán no caso de ILT a cargo da empresa o 100% desde o día 20 ó 60, ambos inclusive.</p>
<p>Artigo 17º.-Comisión paritaria.</p>
<p>Constitúese unha comisión mixta paritaria para a interpretación deste convenio, constituída polos membros da comisión negociadora.</p>
<p>Disposición transitoria</p>
<p>Única.-Para todo o previsto no presente convenio teranse en conta como normas supletorias a orde ministerial do 2 de xullo de 1969, que se manterá en vigor mentres non sexa derrogada e as partes non acorden substituíla por acordo colectivo, a Lei 1/1995, do 24 de marzo e a Lei 11/1985, do 2 de agosto, de liberdade sindical.</p>
<p>Táboa salarial</p>
<p>CategoríaSalario base</p>
<p>Peón77.509 ptas.</p>
<p>Axudante84.342 ptas.</p>
<p>Oficial 2ª86.452 ptas.</p>
<p>Oficial 1ª86.758 ptas.</p>
<p>Encargado88.835 ptas.</p>
<p>Aux. administrativo84.342 ptas.</p>
<p>Administrativo de 2ª86.452 ptas.</p>
<p>Administrativo de 1ª86.758 ptas.</p>
<p>95-07031</p>

