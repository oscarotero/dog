---
date: '1998-10-21'
id: '5272'
page: 11
number: 204
agency: >-
  XULGADO DE PRIMEIRA INSTANCIA E INSTRUCCIÓN NÚMERO SEIS DE SANTIAGO DE
  COMPOSTELA
section: V. ADMINISTRACIÓN DE XUSTIZA
title: Edicto de poxa (127/1998).
range: Edicto
url: 'https://www.xunta.gal/dog/Publicados/1998/19981021/Anuncio5272_gl.html'
---
<p>Eu, José Gómez Rey, maxistrado-xuíz do Xulgado de Primeira Instancia e Instrucción número seis de Santiago de Compostela, fago saber que no dito xulgado e co número 127/1998, se tramita procedemento xudicial sumario ó abeiro do artigo 131 da Lei hipotecaria, por instancia do Banco Pastor, S.A. contra Manuel Canelo Veiga e María del Carmen Nieves Castro en reclamación do crédito hipotecario, no que por resolución desta data se acordou sacar a pública poxa por primeira vez e o termo de vinte días os bens que logo se dirán, sinalándose para que o acto do remate teña lugar na sala de audiencia deste xulgado, o día 12 de xaneiro ás 10 horas, coas prevencións seguintes:</p>
<p>Primeiro.-Que non se admitirás ofertas que non cubran o tipo da poxa.</p>
<p>Segundo.- Que os licitadores, para tomaren parte na poxa, deberán consignar previamente na conta deste xulgado no Banco Bilbao Vizcaya, S.A. nº 150018012798, unha cantidade igual, polo menos, ó vinte por cento do valor dos bens que sirva de tipo, facéndose consta-lo número e ano do procedemento, requisito sen o cal non serán admitidos; non se aceptará entrega de diñeiro en metálico ou cheques no xulgado.</p>
<p>Terceiro.-Poderán participar coa calidade de lles cede-lo remate a terceiros.</p>
<p>Cuarto.-En tódalas poxas, desde o anuncio ata a súa celebración, poderán facerse ofertas por escrito en prego pechado, facendo o depósito a que se fixo referencia anteriormente.</p>
<p>Quinto.-Os autos e a certificación do rexistro ó que se refire a regra cuarta do artigo 131 da Lei hipotecaria están de manifesto na Secretaría do xulgado, entendéndose que todo licitador acepta como bastante a titulación existente, e que as cargas ou gravames anteriores e os preferentes -se os houber- ó crédito do demandante, continuarán subsistentes, entendéndose que o rematante os acepta e que queda subrogado na súa responsabilidade, sen destinarse á súa extinción o prezo do remate.</p>
<p>Para o suposto de que non houbese ofertantes na primeira poxa, sinálase para a celebración dunha segunda o día 15 de febreiro ás 10, servindo de tipo o 75% do sinalado para a primeira poxa, sendo de aplicación as demais prevencións da primeira.</p>
<p>Igualmente e para o caso de que tampouco houbese licitadores na segunda poxa, sinálase para a celebración dunha terceira o día 16 de marzo ás 10 horas, que se celebrará sen suxeición a tipo, debendo consignar, quen desexe tomar parte con ela, o 20% do tipo que serviu de base para a segunda.</p>
<p>Se por forza maior ou causas alleas ó xulgado non se puidese celebra-la poxa no día e hora sinalados,</p>
<p>entenderase que se celebrará o seguinte día hábil, á mesma hora, exceptuando os sábados.</p>
<p>Este edicto serviralles de notificación ó/ós debedores para o caso de non poder levarse a efecto no predio ou predios puxados.</p>
<p>Bens que se sacan a poxa.</p>
<p>Número cincuenta e sete-vintedous. Local comercial 25-Q (L-25-Q), da primeira planta, no cadrante sudoeste. Superficie: sesenta e seis metros e oitenta decímetros cadrados. Estrema tomando como referencia a zona verde exterior; fronte, predio anterior e portal 5; fondo, local 7-S sobre o acceso sur á praza central; dereita entrando, portal 5 e vía exterior corredor C-1; e esquerda, rúa interior. Cota 0.062907%.</p>
<p>Inscrición. Inscrita no Rexistro da Propiedade de Santiago de Compostela número 1, tomo 1.170, libro 193, folio 27, predio número 19.626.</p>
<p>Tipo de poxa.</p>
<p>Once millóns catrocentas vintecatro mil pesetas (11.424.000 pesetas).</p>
<p>Dado en Santiago de Compostela o sete de setembro de mil novecentos noventa e oito.</p>
<p>O maxistrado-xuíz</p>
<p>Rubricado</p>
<p>O/A secretario/a</p>
<p>Rubricado</p>
<p>9436</p>

