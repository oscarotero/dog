---
date: '2013-03-15'
id: L111-260213-0002
page: 8053
number: 53
agency: Concello de Boiro
section: VI. Anuncios. b) Administración local.
title: >-
  ANUNCIO de información pública sobre ampliación de almacén de madeira e
  instalación de fabricación de molduras e perfís de madeira no polígono
  industrial de Espiñeira.
range: Anuncio
url: >-
  https://www.xunta.gal/dog/Publicados/2013/20130315/AnuncioL111-260213-0002_gl.html
---
<p>Neste concello tramítase expediente por instancia de Mª Soledad Fungueiriño Fernández, en representación de Maderas Valentín, S.L., para licenza de actividade de ampliación de almacén de madeira e instalación de fabricación de molduras e perfís de madeira que se situará na parcela 38 do polígono industrial de Espiñeira, 1ª fase, parroquia de Boiro, actividade sometida ao Decreto 133/2008, do 12 de xuño, polo que se regula a avaliación de incidencia ambiental.</p>
    <p>En cumprimento da lexislación vixente sobre actividades molestas, insalubres, nocivas e perigosas, exponse ao público polo prazo de vinte días mediante anuncio no Diario Oficial de Galicia e no Boletín Oficial da provincia para que, quen se vexa afectado dalgún modo pola dita actividade, presente as observacións que considere pertinentes.</p>
    <p>O expediente obxecto desta información pódese consultar nas oficinas municipais en horario de oficina.</p>
    <p>Boiro, 15 de febreiro de 2013</p>
    <footer><p>Juan José Dieste Ortigueira<br>Alcalde</p></footer>

