---
date: '2017-07-14'
id: G0423-060717-0001
page: 34011
number: 134
agency: Consellería de Infraestruturas e Vivenda
section: III. Outras disposicións.
title: >-
  RESOLUCIÓN do 27 de xuño de 2017, da Secretaría Xeral Técnica da Consellería
  de Infraestruturas e Vivenda, pola que se dá publicidade a unha encomenda de
  xestión a Xestión do Solo de Galicia-Xestur, S.A. para a realización de
  traballos técnicos.
range: Resolución
url: >-
  https://www.xunta.gal/dog/Publicados/2017/20170714/AnuncioG0423-060717-0001_gl.html
---
<p>De conformidade co artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade á encomenda de xestión da Consellería de Infraestruturas e Vivenda a Xestión do Solo de Galicia-Xestur, S.A. para a realización de traballos técnicos, que ten as seguintes características:</p>
    <p>– Obxecto: Xestión do Solo de Galicia-Xestur, S.A., realizará traballos de apoio técnico á Dirección Xeral de Mobilidade, da Consellería de Infraestruturas e Vivenda, no desenvolvemento daquelas tarefas en que a experiencia acumulada por Xestur na execución de obras permita complementar o traballo de persoal da mencionada dirección xeral.</p>
    <p>– Natureza e alcance da xestión encomendada: encomenda de xestión a medios propios, ao ter a sociedade Xestión do Solo de Galicia-Xestur, S.A. a consideración de medio propio e instrumental e de servizo técnico da Administración xeral da Comunidade Autónoma de Galicia, en cumprimento do establecido nos artigos 10 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Orzamento: 93.781,13 euros.</p>
    <p>– Prazo de vixencia: 18 meses.</p>
    <p>Santiago de Compostela, 27 de xuño de 2017</p>
    <footer><p>Joaquín Macho Canales<br>Secretario xeral técnico da Consellería de Infraestruturas e Vivenda</p></footer>

