---
date: '2002-09-18'
id: 11FE2
page: 13
number: 180
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 12 de setembro de 2002, dos tribunais III-D, IV-C e V-C,
  cualificadores dos procesos selectivos para o acceso ás categorías 68 (oficial
  1ª de campo), 9 (oficial 2ª de faenas agrícolas) e 8 (peón agrario
  especializado) dos grupos III, IV e V do persoal laboral da Xunta de Galicia,
  pola que se convoca para a realización do exercicio de coñecemento do galego.
range: Resolución
url: 'https://www.xunta.gal/dog/Publicados/2002/20020918/Anuncio11FE2_gl.html'
---
<p>Na sesión realizada o día 12 de setembro de 2002, polos tribunais III-D, IV-C e V-C designados para xulga-los procesos selectivos de acceso, respectivamente, ás categorías 68 do grupo III, 9 do grupo IV e 8 do grupo V, e de conformidade co establecido nas bases das convocatorias, acordouse:</p>
<p>Convoca-los aspirantes que superaron o terceiro exercicio do proceso selectivo de acceso á categoría 68 (oficial 1ª campo), os aspirantes que superaron o segundo exercicio do proceso selectivo de acceso á categoría 9 (oficial 2ª de faenas agrícolas) e os aspirantes que superaron o segundo exercicio do proceso selectivo de acceso á categoría 8 (peón agrario especializado) para a realización do exercicio de coñecemento do idioma galego, que vai ter lugar na Escola Galega de Administración Pública (sita no Polígono das Fontiñas, rúa Madrid 2-4, Santiago de Compostela) o día 25 de setembro de 2002 a partir das 17 horas.</p>
<p>Os aspirantes terán que presentarse ás 16.45 horas co documento acreditativo da súa identidade.</p>
<p>De conformidade coas bases das respectivas convocatorias, estarán exentos da realización do dito exercicio os aspirantes que acreditaron a posesión do curso de perfeccionamento (para o grupo III-68) ou de iniciación (grupos IV-9 e V-8) de galego.</p>
<p>Santiago de Compostela, 12 de setembro de 2002.</p>
<p>Mª Lourdes Batán Aira</p>
<p>Presidenta do tribunal IV-C</p>

