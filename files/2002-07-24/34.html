---
date: '2002-07-24'
id: EB32
page: 11
number: 142
agency: CONCELLO DE ROIS
section: VI. ANUNCIOS
title: >-
  Anuncio de licitación para a venda, por procedemento aberto e mediante poxa,
  de 140 accións das que é titular o Concello de Rois na sociedade mercantil
  Campos de Golf, Santiago, S.A.
range: Anuncio
url: 'https://www.xunta.gal/dog/Publicados/2002/20020724/AnuncioEB32_gl.html'
---
<p>1. Entidade adxudicadora.</p>
<p>a) Organismo: Concello de Rois.</p>
<p>b) Dependencia que tramita o expediente: Secretaría.</p>
<p>2. Obxecto do contrato.</p>
<p>A venda de 100 accións da clase A, números 115 a 214, e 40 da clase B, números 1 a 40, das que é titular o Concello de Rois na antedita sociedade mercantil, e que teñen un valor nominal de 841.416,95 euros.</p>
<p>3. Tramitación, procedemento e forma de adxudicación.</p>
<p>O contrato adxudicarase por procedemento aberto e mediante poxa, e resolverase a favor do licitador que ofreza un prezo máis elevado.</p>
<p>4. Orzamento base de licitación.</p>
<p>Fíxase como tipo de licitación mínimo o de 841.416,95 A.</p>
<p>5. Garantías.</p>
<p>Para tomar parte na licitación será preciso constituír unha garantía provisional por importe do 2% do tipo de licitación na tesourería da Corporación, en calquera das formas admitidas pola lexislación reguladora da contratación administrativa.</p>
<p>6. Obtención de documentación e información.</p>
<p>a) Entidade: Concello de Rois.</p>
<p>b) Enderezo: Samil nº 1.</p>
<p>c) Localidade e código postal: Rois 15911.</p>
<p>d) Teléfono: 981 80 41 09.</p>
<p>e) Telefax: 981 80 41 82.</p>
<p>f) Data límite de obtención de documentos e información: ata o día que se sinale como derradeiro para a presentación de ofertas.</p>
<p>7. Requisitos específicos dos licitadores.</p>
<p>Poderán concorrer á licitación tódalas persoas naturais ou xurídicas, españolas ou estranxeiras, que estean no pleno exercicio dos seus dereitos civís e non incorran en causas de incapacidade ou incompatibilidade para contrataren coas administracións públicas.</p>
<p>8. Presentación das proposicións.</p>
<p>As proposicións presentaranse nas oficinas municipais do Concello de Rois no prazo de quince días naturais contados desde que se publique este anuncio no BOP da Coruña e no Diario Oficial de Galicia.</p>
<p>As proposicións constarán de dous sobres pechados, chamados A: Proposición económica e B: Documentación, nos que constará pola parte de fóra o nome e apelidos ou razón social do licitador e a súa sinatura.</p>
<p>O sobre A conterá a proposición económica de conformidade co modelo que se expresa ó final; e o sobre B conterá a seguinte documentación: 1. Fotocopia do DNI do licitador e, se é o caso, do representante que actúa no seu nome; 2. Copia da escritura pública de constitución coa nota da súa inscrición no Rexistro Mercantil, no caso de sociedades mercantís, ou documentos que acrediten a personalidade das outras persoas xurídicas; 3. Copia do poder que acredite a representación, se é o caso; 4. Xustificante de constitución da garantía provisional. 5. Declaración de que o licitador non está afectado por causa de incapacidade ou incompatibilidade para contratar coas administracións públicas e no Concello de Rois.</p>
<p>9. A mesa de contratación.</p>
<p>Estará constituída polo alcalde ou concelleiro no que delegue, o secretario do concello e dous concelleiros designados pola Corporación.</p>
<p>10. Cualificación da documentación.</p>
<p>Concluído o prazo de presentación de proposicións, a mesa cualificará a documentación do sobre B en acto público. Se observa defectos subtanciais non emendables, rexeitará a proposición defectuosa; noutro caso, poderá outorgar un prazo de tres meses para a súa emenda.</p>
<p>11. Apertura das proposicións económicas.</p>
<p>En acto público, que terá lugar ás 13 horas do segundo día hábil seguinte ó de conclusión do prazo de presentación, a mesa abrirá os sobres A das proposicións admitidas, dará lectura ás ofertas económicas que conteñen e proporá a adxudicación do contrato ó licitador que ofreza un prezo máis alto.</p>
<p>12. Adxudicación.</p>
<p>A Comisión de Goberno do concello, no prazo de vinte días seguintes ó acto citado no punto anterior, resolverá sobre a adxudicación do contrato.</p>
<p>13. Gastos.</p>
<p>Os gastos derivados do expediente e da formalización do contrato de alleamento das accións e os tributos que deles se deriven serán por conta do adxudicatario.</p>
<p>Modelo de proposición.</p>
<p>D....., maior de idade, titular do DNI nº....., veciño de....., con domicilio en....., que actúa en nome propio en representación de....., comparece perante o Concello de Rois e expón:</p>
<p>1. Que desexa participar na poxa pública convocada para adxudica-lo contrato de venda de accións de que é titular o Concello de Rois na sociedade mercantil «.....».</p>
<p>2. Acepta na súa integridade o prego de condicións administrativas que rexen a devandita licitación.</p>
<p>3. Ofrece en concepto de prezo a cantidade de..... A por acción, o que significa un prezo total de..... A.</p>
<p>Rois, 16 de xullo de 2002.</p>
<p>Enrique José Tojo Blanco</p>
<p>Alcalde</p>

