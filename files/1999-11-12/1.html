---
date: '1999-11-12'
id: 118EA
page: 13
number: 219
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Orde do 2 de novembro de 1999 pola que se conceden o Premio Antonio Casares y
  Rodrigo de Investigación Científico-Técnica e o Premio para Investigadores
  Mozos (Área Científico-Técnica), correspondentes ós Premios Galicia de
  Investigación 1999.
range: Orde
url: 'https://www.xunta.gal/dog/Publicados/1999/19991112/Anuncio118EA_gl.html'
---
<p>Pola orde da Consellería da Presidencia e Administración Pública do 16 de febreiro de 1999 (DOG do 23), convocáronse o Premio Antonio Casares y Rodrigo de Investigación Científico-Técnica e o Premio para Investigadores Mozos (Área Científico-Técnica), correspondentes ós Premios Galicia de Investigación 1999.</p>
<p>De acordo co establecido nas bases da convocatoria, a decisión adoptada polo xurado debe darse a coñecer mediante a correspondente publicación no Diario Oficial de Galicia.</p>
<p>En consecuencia, e tendo en conta a proposta elaborada polo xurado,</p>
<p>RESOLVO:</p>
<p>Primeiro.-Concede-lo Premio Antonio Casares y Rodrigo de Investigación Científico-Técnica, con carácter compartido, a María Inmaculada Paz Andrade e a Fernando Fraga Rodríguez.</p>
<p>Segundo.-Concede-lo Premio para Investigadores Mozos (Área Científico-Técnica), con carácter compartido, a Luis García Río e Ignacio Colominas Ezponda.</p>
<p>Este orde pon fin á vía administrativa segundo o disposto nos artigos 114 e seguintes da Lei 4/1999, de 13 de xaneiro, que modifica a Lei 30/1992, de réxime xurídico das administracións públicas e do procedemento administrativo común.</p>
<p>Santiago de Compostela, 2 de novembro de 1999.</p>
<p>Jaime Pita Varela</p>
<p>Conselleiro da Presidencia e Administración Pública</p>

