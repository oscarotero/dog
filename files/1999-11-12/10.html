---
date: '1999-11-12'
id: '11912'
page: 13
number: 219
agency: 'CONSELLERÍA DE AGRICULTURA, GANDERÍA E POLÍTICA AGROALIMENTARIA'
section: IV. OPOSICIÓNS E CONCURSOS
title: >-
  Orde do 26 de outubro de 1999 pola que se anuncia a convocatoria pública para
  a provisión, polo sistema de libre designación, de cinco postos de traballo
  vacantes na Consellería de Agricultura, Gandería e Política Agroalimentaria.
range: Orde
url: 'https://www.xunta.gal/dog/Publicados/1999/19991112/Anuncio11912_gl.html'
---
<p>De conformidade co establecido no artigo 27.2º da Lei 4/1988, do 26 de maio, da función pública de Galicia, e no uso das atribucións conferidas polo artigo 15.4º da mesma lei, esta consellería</p>
<p>DISPÓN:</p>
<p>Primeiro.-Anuncia-la convocatoria para cubrir, polo sistema de libre designación, os postos de traballo vacantes que se indican no anexo I desta orde.</p>
<p>Segundo.-Poderán concorrer a ela os funcionarios de carreira que reúnan as condicións que para os postos se sinalan no anexo I.</p>
<p>Terceiro.-As solicitudes para participar nesta convocatoria presentaranse no rexistro xeral da Consellería de Agricultura, Gandería e Política Agroalimentaria, nas súas delegacións provinciais ou en calquera das oficinas previstas no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común, no prazo de 15 días hábiles, contados a partir do seguinte ó da publicación desta orde no Diario Oficial de Galicia, segundo o modelo que se inclúe no anexo II.</p>
<p>Cuarto.-Os aspirantes deberán unirlle á súa solicitude un currículum vitae e xustificar, mediante certificación ou copia compulsada, os méritos que aleguen.</p>
<p>Quinto.-No caso de resultar seleccionados para ocupa-los postos de traballo funcionarios con detino noutras administracións públicas, tramitarase o seu traslado a esta Comunidade Autónoma conforme o previsto no Real decreto 364/1995, do 10 de marzo, e nas demais disposicións concordantes.</p>
<p>Sexto.-A resolución desta convocatoria farase pública no Diario Oficial de Galicia e poderán declararse desertos os postos de traballo, de considerarse oportuno.</p>
<p>Sétimo.-O prazo de toma de posesión será de tres días, se o destino anterior radica na mesma localidade do novo destino, e dun mes se radica en localidade distinta ou comporta o reingreso ó servicio activo do funcionario. Este prazo empezarase a contar a partir do día seguinte ó do cesamento, que deberá producirse dentro dos tres días seguintes ó da publicación da resolución no Diario Oficial de Galicia.</p>
<p>Oitavo.-Contra esta orde, que esgota a vía administrativa, os interesados poderán interpoñer recurso potestativo de reposición perante esta consellería, no prazo dun mes contado desde o día seguinte ó da súa publicación no DOG, de conformidade co establecido na Lei 30/1992, do 26 de novembro, na súa nova redacción dada pola Lei 4/1999, do 13 de xaneiro, ou poderán impugnala directamente perante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdicción contencioso-administrativa.</p>
<p>Santiago de Compostela, 26 de outubro de 1999.</p>
<p>Cástor Gago Álvarez</p>
<p>Conselleiro de Agricultura, Gandería e Política</p>
<p>Agroalimentaria</p>
<p>ANEXO</p>
<table><tbody><tr><td></td></tr>
<tr><td>Código do posto</td><td>N.</td><td>C. Espec.</td><td>Grupo</td><td>Corpo</td><td>Denominación do posto</td><td>Dependencia</td><td>Localidade</td><td>Tit. Académ.
Form. Espec.</td></tr>
<tr><td></td></tr>
</tbody></table>
<table><tbody><tr><td>AGC99.30.201.15350.001</td><td>26</td><td>1.362.924</td><td>AB</td><td>X./Esp.</td><td>Xefe área I (Ferrol)</td><td>Servicio de Extensión Agraria (área I, Ferrol)</td><td>Ferrol-A Coruña</td></tr>
<tr><td></td></tr>
<tr><td>AGC99.30.201.27060.001</td><td>26</td><td>1.362.924</td><td>AB</td><td>X./Esp.</td><td>Xefe área (Becerreá)</td><td>Servicio de Extensión Agraria (área VII, Becerreá)</td><td>Becerreá-Lugo</td></tr>
<tr><td></td></tr>
<tr><td>AGC99.30.201.27290.001</td><td>26</td><td>1.362.924</td><td>AB</td><td>X./Esp.</td><td>Xefe área II (Mondoñedo)</td><td>Servicio de Extensión Agraria (área II, Mondoñedo)</td><td>Mondoñedo-Lugo</td></tr>
<tr><td></td></tr>
<tr><td>AGC99.10.201.32001.001</td><td>28</td><td>1.438.260</td><td>AB</td><td>X./Esp.</td><td>X. Serv. Extención e Capacitación Agraria. (Ourense)</td><td>Servicio de Extensión Agraria-Ourense</td><td>Ourense</td></tr>
<tr><td></td></tr>
<tr><td>AGC99.30.201.32840.001</td><td>26</td><td>1.362.924</td><td>AB</td><td>X./Esp.</td><td>X. área IV (Verín)</td><td>Servicio Extensión Agraria (área IV, Verín)</td><td>Verín-Ourense</td></tr>
<tr><td></td></tr></tbody></table>

