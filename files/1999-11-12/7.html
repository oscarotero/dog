---
date: '1999-11-12'
id: '11902'
page: 13
number: 219
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 5 de novembro de 1999 pola que se convoca unha Xornada sobre
  notificacións, sinatura e comercio electrónicos.
range: Resolución
url: 'https://www.xunta.gal/dog/Publicados/1999/19991112/Anuncio11902_gl.html'
---
<p>Dentro do plan de actividades da Escola Galega de Administración Pública para 1999 e de acordo coas funcións atribuídas pola Lei 4/1987, do 27 de maio, de creación da escola, e pola Lei 10/1989, do 10 de xullo, de modificación da anterior, convócase, en colaboración coa Revista de Dereito das Telecomunicacións e Infraestructuras en Rede, unha Xornada sobre notificacións, sinatura e comercio electrónicos, convocatoria que se desenvolverá conforme as seguintes bases:</p>
<p>Primeira.-Obxectivos.</p>
<p>Estudia-lo novo sistema de sinatura electrónica desde a súa regulación e os efectos que se derivan nos diversos campos, tanto na súa vertente xurídica como na comercial existente na actualidade, sobre todo en canto o que ó comercio electrónico se refire, novo motor das transaccións do futuro inmediato.</p>
<p>Segunda.-Contido.</p>
<p>Trataranse estes temas:</p>
<p>-As comunicacións electrónicas coa Administración.</p>
<p>-Estudio do Real decreto lei 14/1999, do 17 de setembro, de sinatura electrónica.</p>
<p>-O comercio electrónico en España.</p>
<p>-O comercio electrónico en Europa e no mundo.</p>
<p>-A administración electrónica na Xunta de Galicia.</p>
<p>Terceira.-Destinatarios.</p>
<p>Persoal ó servicio da Xunta de Galicia e da Administración local galega e interesados en xeral.</p>
<p>Cuarta.-Desenvolvemento.</p>
<p>-Horario: mañá e tarde.</p>
<p>-Lugar e datas: a xornada convocada terá lugar no salón de actos da Escola Galega de Administración Pública (rúa de Madrid 2-4, polígono das Fontiñas, Santiago de Compostela) o día 2 de decembro de 1999.</p>
<p>Quinta.-Inscrición.</p>
<p>-Prazo: remata o martes, día 30 de novembro de 1999.</p>
<p>-Tramitación de solicitudes: as solicitudes irán dirixidas ó director da Escola Galega de Administración Pública, polígono das Fontiñas, Rúa de Madrid, 2-4, 15707, Santiago de Compostela, e presentaranse no rexistro xeral da EGAP ou por calquera das formas previstas no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común. Admitiranse tamén inscricións por telefax: 981 54 63 37.</p>
<p>-As solicitudes do persoal ó servicio da Xunta de Galicia e da Administración local galega, e dos interesados en xeral, cubriranse segundo o modelo que figura como anexo I desta convocatoria.</p>
<p>-Número de prazas: limitado á capacidade do local.</p>
<p>-Inscrición fóra de prazo: só se admitirán, de quedaren prazas baleiras, coa condición de que se cumpran os requisitos xerais antes indicados.</p>
<p>Os peticionarios poderán obter confirmación da súa posible admisión chamando por teléfono, de 10 a 14.45 horas, o día 1 de decembro, ós seguintes números da EGAP: 981 54 62 39 ou 981 54 60 40.</p>
<p>Sexta.-Modificacións.</p>
<p>A EGAP reserva para si a facultade de interpretar e de resolve-las incidencias que puidesen xurdir no desenvolvemento da xornada, así como a de cancelala, se o escaso número de solicitudes non xustificase a súa realización.</p>
<p>Sétima.-Certificación de asistencia.</p>
<p>Entregaráselles, ó remate da xornada, a aquelas persoas inscritas que concorresen asiduamente, cando a súa asistencia a ela sexa igual ou superior ó 85% das horas lectivas programadas, e expresarase neste documento a natureza da actividade e a data da súa realización.</p>
<p>Santiago de Compostela, 5 de novembro de 1999.</p>
<p>Domingo Bello Janeiro</p>
<p>Director da Escola Galega de Administración</p>
<p>Pública</p>

