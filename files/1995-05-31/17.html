---
date: '1995-05-31'
id: E30A
page: 4
number: 103
agency: ESCOLA GALEGA DE ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 4 de maio de 1995 pola que se convoca unha segunda edición do
  curso sobre Xestión Orzamentaria e Contable para os Entes Locais.
range: Resolución
url: 'https://www.xunta.gal/dog/Publicados/1995/19950531/AnuncioE30A_gl.html'
---
<p>Transcorrido o prazo de admisión de instancias para o curso sobre Xestión Orzamentaria e Contable para os Entes Locais convocado por Resolución do 30 de marzo de 1995 (DOG nº 24, do 18 de abril) e á vista do elevado número de solicitudes, convócase unha segunda edición do dito curso que se rexerá polas mesmas bases, ás que deberán engadirse as seguintes:</p>
<p>Primeira.-Datas de celebración.</p>
<p>A segunda edición do curso terá lugar entre o 18 de setembro e o 13 de novembro, os luns e mércores laborables.</p>
<p>Segunda.-Prazo.</p>
<p>Ábrese un novo prazo de presentación de instancias que rematará o día 23 de xuño de 1995. As persoas que tiveran solicitado o primeiro curso e non resultaran admitidas non necesitarán formular unha nova solicitude.</p>
<p>A admisión notificarase persoalmente ós interesados a partir do día 29 de xuño.</p>
<p>Terceira.-Valoración.</p>
<p>Para os efectos do establecido na Resolución do INAP do 26 de outubro de 1994, BOE nº 267, do 8 de abril e corrección de erros BOE nº 311, do 29 de decembro, pola que se establecen os criterios de recoñecemento e valoración dos cursos de Administración local en cumprimento do establecido na orde do ministerio para as administracións públicas do 10 de agosto de 1994, ó presente curso outórgaselle unha puntuación de 0,70 puntos.</p>
<p>Santiago de Compostela, 4 de maio de 1995.</p>
<p>Xaime Rodríguez-Arana Muñoz</p>
<p>Director da Escola Galega de Administración Pública</p>

