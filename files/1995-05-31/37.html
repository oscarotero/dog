---
date: '1995-05-31'
id: E366
page: 4
number: 103
agency: SERVICIO GALEGO DE SAÚDE
section: VI. ANUNCIOS
title: >-
  Resolución do 24 de abril de 1995, da Dirección Xeral de Recursos Económicos,
  pola que se anuncia concurso público para a subministración de equipamento de
  mobiliario clínico das consultas de oftalmoloxía, fisioterapia e odontoloxía
  para o centro de saúde das Fontiñas (SCC.-21/1995).
range: Resolución
url: 'https://www.xunta.gal/dog/Publicados/1995/19950531/AnuncioE366_gl.html'
---
<p>O Servicio Galego de Saúde, por proposta da Dirección Xeral de Recursos Económicos, e unha vez cumpridos os trámites administrativos correspondentes, resolve anuncia-la subministración do expediente que a seguir se cita:</p>
<p>Subministración: equipamento de mobiliario clínico das consultas de oftalmoloxía, fisioterapia e odontoloxía.</p>
<p>Destino: centro de saúde das Fontiñas.</p>
<p>Orzamento: 17.150.000 ptas. (IVE incluído).</p>
<p>Forma de adxudicación: concurso público.</p>
<p>Prazo de execución: os bens obxecto do presente</p>
<p>concurso público entregaranse no prazo de 30 días contados a partir da data de notificación da adxudicación.</p>
<p>Documentos de interese para os licitadores: o prego de cláusulas administrativas particulares e demais documentación complementaria estarán de manifesto e á disposición dos concursantes para o seu exame nos servicios centrais da Dirección Xeral de Recursos Económicos, edificio administrativo de San Caetano, 2-2º en Santiago de Compostela, e nas direccións provinciais do Servicio Galego de Saúde, tódolos días laborables, agás sábados, de 9 a 14 horas.</p>
<p>Fianza provisional: 343.000 ptas.</p>
<p>Presentación de proposicións: as proposicións deberán ser presentadas en man, en sobres pechados e asinados polo licitador ou persoa que o represente, no rexistro xeral do Servicio Galego de Saúde, antes das 14 horas do vixésimo día hábil contado a partir do seguinte ó da publicación desta resolución no DOG, ou enviadas por correo dentro do prazo sinalado.</p>
<p>Cando as proposicións se envíen por correo, o licitador deberá xustifica-la data de imposición do envío na oficina de correos e anunciar ó órgano de contratación a remisión da oferta mediante fax (981) 54 27 62 ou telegrama no mesmo día, de conformidade co artigo 100 do Regulamento xeral de contratación do Estado.</p>
<p>Apertura de proposicións: terá lugar na sala de xuntas do Servicio Galego de Saúde, edificio administrativo de San Caetano, a partir das 10 horas do décimo primeiro día natural contado desde o seguinte a aquel en que remate o prazo de presentación de ofertas. No caso de que o dito día coincida en sábado ou festivo, a apertura das proposicións terá lugar o día hábil seguinte.</p>
<p>Documentación que aportarán os licitadores: os documentos que figuran no prego de cláusulas administrativas particulares.</p>
<p>Anuncios: o pagamento do anuncio do presente concurso público será por conta do adxudicatario do contrato.</p>
<p>Santiago de Compostela, 24 de abril de 1995.</p>
<p>Antonio Carbajo Romero</p>
<p>Director xeral de Recursos Económicos</p>

