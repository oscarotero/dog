---
date: '1995-05-31'
id: E302
page: 4
number: 103
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 21 de marzo de 1995, da Delegación Provincial de Lugo, pola que
  se dispón a inscrición no rexistro e a publicación no Diario Oficial de
  Galicia da revisión do convenio colectivo de ámbito provincial para a empresa
  Concello de Xove (persoal laboral).
range: Resolución
url: 'https://www.xunta.gal/dog/Publicados/1995/19950531/AnuncioE302_gl.html'
---
<p>Visto o texto da revisión do convenio colectivo para a empresa Concello de Xove (persoal laboral), (código 2700672), da provincia de Lugo, asinado o 24 de febreiro de 1995, pola representación da mentada empresa e a dos seus traballadores, e de conformidade co disposto no artigo 90 apartados 2º e 3º da Lei 8/1980, do 10 de marzo, do Estatuto dos traballadores e no Real decreto 1040/1981, do 22 de maio, sobre rexistro e depósito de convenios colectivos de traballo.</p>
<p>Esta delegación provincial,</p>
<p>ACORDA:</p>
<p>Primeiro.-Ordena-la inscrición da revisión do citado convenio colectivo no rexistro de convenios desta delegación, así como o seu depósito.</p>
<p>Segundo.-Remiti-lo texto da revisión do mentado convenio colectivo á Dirección Xeral de Relacións Laborais da Xunta de Galicia.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Lugo, 21 de marzo de 1995.</p>
<p>Manuel Bande Díaz</p>
<p>Delegado provincial de Lugo</p>
<p>ACTA</p>
<p>Asistentes:</p>
<p>Presidente: José Vázquez Portomeñe.</p>
<p>Representación empresarial: Jesús López González, alcalde do Concello de Xove.</p>
<p>Asesor: José Luis Muñoz Ayala.</p>
<p>Representación social: Nilo Campo Santos, delegado de persoal.</p>
<p>En Xove (Lugo), o vintecatro de febreiro de mil novecentos noventa e cinco, reúnense os á marxe relacionados, integrantes da Comisión Negociadora do vixente convenio de persoal laboral do Concello de Xove, co obxecto de aproba-la revisión das táboas salariais.</p>
<p>Tras varias intervencións dos asistentes, tómanse os seguintes</p>
<p>ACORDOS:</p>
<p>Primeiro.-Aproba-las táboas salariais para o ano 1995, do convenio de persoal laboral do Concello de Xove, con un incremento do 3,50% sobre os salarios que rexeron nos anos 1993 e 1994, período este no que non tiveron variación ningunha.</p>
<p>Segundo.-Remitir esta acta, en unión das táboas salariais para o ano 1995, á autoridade laboral competente para o seu rexistro e publicación no BOP.</p>
<p>E, en proba de conformidade, asinan a presente acta, no lugar e data ó principio expresados.</p>

