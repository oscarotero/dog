---
date: '2002-06-19'
id: BD02
page: 9
number: 117
agency: SERVICIO GALEGO DE SAÚDE
section: IV. OPOSICIÓNS E CONCURSOS
title: >-
  Resolución do 10 de xuño de 2002, da División de Recursos Humanos, pola que se
  fan públicos os acordos dos tribunais que xulgan o concurso-oposición para o
  ingreso en determinadas categorías de persoal estatutario do Servicio Galego
  de Saúde, relativos á publicación da relación de aspirantes que superaron o
  dito proceso selectivo.
range: Resolución
url: 'https://www.xunta.gal/dog/Publicados/2002/20020619/AnuncioBD02_gl.html'
---
<p>De conformidade co previsto no punto 8 da base sexta B) da resolución da División de Recursos Humanos do Servicio Galego de Saúde do 20 de marzo de 2001 (Diario Oficial de Galicia nº 63, do 29 de marzo), pola que se convoca concurso-oposición para o ingreso en determinadas categorías de persoal estatutario do Servicio Galego de Saúde, o tribunal publicará no Diario Oficial de Galicia o acordo que conteña a relación de aspirantes, pola orde de puntuación acadada, indicando a puntuación obtida en cada unha das fases e a puntuación total que será a suma de ambas. A dita relación indicará as diferentes quendas de acceso, así como os aspirantes definitivamente seleccionados; elevarase a dita relación á autoridade convocante.</p>
<p>Vistas polos respectivos tribunais tódalas reclamacións presentadas polos aspirantes contra a puntuación outorgada na baremación da fase de concurso, foron desestimadas aquelas que non dan lugar á modificación desa puntuación inicialmente asignada e, en consecuencia, adoptado acordo ó respecto polos respectivos tribunais sobre a confirmación definitiva das puntuacións obtidas por tódolos opositores e a relación definitiva de aspirantes seleccionados que superaron o proceso selectivo citado, para os efectos da súa máxima facilidade de difusión, procede agora darlle publicidade no Diario Oficial de Galicia con indicación dos lugares onde están expostas as correspondentes listaxe. Facúltase expresamente para isto a este centro directivo, polo que resolve:</p>
<p>Primeiro.-Publicar nos taboleiros de anuncios dos servicios centrais e periféricos da Consellería de Sanidade e do Servicio Galego de Saúde e nos dos seus centros de xestión de atención primaria e especializada as relacións de aspirantes que superaron o concurso-oposición convocado pola resolución da División de Recursos Humanos do Servicio Galego</p>
<p>de Saúde do 20 de marzo de 2001 (Diario Oficial de Galicia nº 63, do 29 de marzo), para o ingreso nas categorías de matrona, fisioterapeuta, TEL, TER, TEAP, hixienista dental, auxiliar de enfermería, traballador social, cociñeiro, celador e pinche.</p>
<p>Segundo.-Declarar definitivamente seleccionados os aspirantes incluídos, segundo a súa orde final, no número total de prazas que se van cubrir de conformidade coa previsión de acumulación do punto 3 da base primeira da citada convocatoria, así como coa previsión de incremento, se é o caso, que establece o segundo parágrafo do punto 2 da base primeira da convocatoria, polas que resulten non cubertas no proceso de provisión convocado pola Resolución do 5 de decembro de 2001 (Diario Oficial de Galicia nº 240, do 13 de decembro), coa seguinte distribución:</p>
<table><tbody><tr><td></td></tr>
<tr><td></td></tr>
<tr><td>Categoría</td><td>Acceso libre</td><td>Promoción
interna</td><td>Reserva
discapacitados</td><td>Total</td></tr>
<tr><td></td></tr>
</tbody></table>
<table><tbody><tr><td>Matrona</td><td>9</td><td>2</td><td></td><td>11</td></tr>
<tr><td></td></tr>
<tr><td>Fisioterapeuta</td><td>16</td><td></td><td></td><td>16</td></tr>
<tr><td></td></tr>
<tr><td>TEL</td><td>36</td><td>12</td><td></td><td>48</td></tr>
<tr><td></td></tr>
<tr><td>TER</td><td>42</td><td>6</td><td>1</td><td>49</td></tr>
<tr><td></td></tr>
<tr><td>TEAP</td><td>7</td><td>2</td><td></td><td>9</td></tr>
<tr><td></td></tr>
<tr><td>Hixienista dental</td><td>17</td><td>2</td><td>1</td><td>20</td></tr>
<tr><td></td></tr>
<tr><td>Auxiliar enfermería</td><td>374</td><td>4</td><td>12</td><td>390</td></tr>
<tr><td></td></tr>
<tr><td>Traballador social</td><td>10</td><td>3</td><td>1</td><td>14</td></tr>
<tr><td></td></tr>
<tr><td>Cociñeiro</td><td>13</td><td>1</td><td>1</td><td>15</td></tr>
<tr><td></td></tr>
<tr><td>Celador</td><td>288</td><td>6</td><td>9</td><td>303</td></tr>
<tr><td></td></tr>
<tr><td>Pinche</td><td>90</td><td>4</td><td>3</td><td>97</td></tr>
<tr><td></td></tr></tbody></table>
<p>Terceiro.-Contra os acordos dos tribunais que se fan públicos con esta resolución poderá interpoñerse recurso de alzada ante este centro directivo, no prazo dun mes contado a partir do día seguinte ó da súa publicación no Diario Oficial de Galicia.</p>
<p>Santiago de Compostela, 10 de xuño de 2002.</p>
<p>Valeriano Martínez García</p>
<p>Director xeral da División de Recursos Humanos</p>

