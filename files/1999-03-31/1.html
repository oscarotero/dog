---
date: '1999-03-31'
id: 5DB2
page: 3
number: 62
agency: CONSELLERÍA DA PRESIDENCIA E ADMINISTRACIÓN PÚBLICA
section: I. DISPOSICIÓNS XERAIS
title: >-
  Decreto 68/1999, do 25 de marzo, de asunción das funcións e servicios
  transferidos á Comunidade Autónoma de Galicia, mediante Real decreto 372/1999,
  do 5 de marzo, sobre traspaso complementario ó aprobado polo Real decreto
  2166/1994, do 4 de novembro, en materia de provisión de medios materiais e
  económicos para o funcionamento da Administración de xustiza, e a súa
  asignación á Consellería de Xustiza, Interior e Relacións Laborais.
range: Decreto
url: 'https://www.xunta.gal/dog/Publicados/1999/19990331/Anuncio5DB2_gl.html'
---
<p>Polo Real decreto 372/1999, do 5 de marzo, sobre traspaso complementario ó aprobado polo Real decreto 2166/1994, do 4 de novembro, trapásase a provisión de medios materiais e económicos para o funcionamento da Administración de xustiza á Comunidade Autónoma de Galicia.</p>
<p>Procede, en virtude do citado traspaso, asumir de forma expresa a devandita transferencia nos termos e condicións especificadas no acordo da Comisión Mixta de Transferencias e asignárllelas ós órganos correspondentes da Administración autonómica galega.</p>
<p>Na súa virtude, por proposta do conselleiro da Presidencia e Administración Pública e logo de deliberación do Consello da Xunta de Galicia na súa reunión do día vintecinco de marzo de mil novecentos noventa e nove,</p>
<p>DISPOÑO:</p>
<p>Artigo 1º</p>
<p>Quedan asumidos os medios materiais e económicos traspasados pola Administración do Estado á Comunidade Autónoma de Galicia en virtude do Real decreto 372/1999, do 5 de marzo, complementario ó aprobado polo Real decreto 2166/1994, do 4 de novembro, para o funcionamento da Administración de xustiza, nos termos e condicións especificados no acordo da Comisión Mixta de Transferencias publicado como anexo ó dito real decreto.</p>
<p>Artigo 2º</p>
<p>1. Asígnanselle á Consellería de Xustiza, Interior e Relacións Laborais a provisión de medios materiais e económicos asumidos de conformidade co disposto no artigo anterior.</p>
<p>2. Os órganos da Consellería de Xustiza, Interior e Relacións Laborais exercerán as atribucións que lles correspondan conforme as normas que regulan a súa estructura.</p>
<p>Disposicións derradeiras</p>
<p>Primeira.-Facúltase o conselleiro de Xustiza, Interior e Relacións Laborais para dictar cantas dis</p>
<p>posicións sexan necesarias para o desenvolvemento e execución deste decreto e para adopta-las medidas precisas para a plena efectividade e executividade práctica das provisións de medios traspasados.</p>
<p>Segunda.-Este decreto entrará en vigor o día seguinte ó da súa publicación no Diario Oficial de Galicia.</p>
<p>Pazo de Mariñán (Bergondo), vintecinco de marzo de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jaime Pita Varela</p>
<p>Conselleiro da Presidencia e Administración Pública</p>

