---
date: '1999-03-31'
id: 5DDA
page: 3
number: 62
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 18 de marzo de 1999 pola que se convoca un curso sobre oficina
  de denuncias.
range: Resolución
url: 'https://www.xunta.gal/dog/Publicados/1999/19990331/Anuncio5DDA_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1999 de forma descentralizada, e conforme as funcións atribuídas pola Lei 4/1992, do 9 de abril, de creación da academia galega de seguridade, anúnciase a celebración dun curso sobre oficina de denuncias, que deberá desenvolverse conforme as seguintes bases:</p>
<p>Obxectivos.</p>
<p>O curso ten por obxectivos coñece-la tramitación documental dos distintos tipos de delictos, sensibilizarse na importancia das relacións co cidadán e mellora-las habilidades no trato con el; adquirir habilidades para confecciona-la estatística de seguridade, etc.</p>
<p>Destinatarios.</p>
<p>O curso vai dirixido ós membros dos corpos das policías locais de Galicia, membros da Unidade do</p>
<p>CNP adscrita á Comunidade Autónoma de Galicia e, no caso de quedaren prazas vacantes, ós membros do Corpo Nacional de Policía e Garda Civil.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertarán neste curso será de 40.</p>
<p>Solicitudes.</p>
<p>1. O persoal que desexe participar neste curso deberá presentar cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 13 de abril, ás 14 horas.</p>
<p>3. As instancias deberán vir asinadas polo xefe do cadro de persoal ou polo concelleiro de tráfico e seladas; será este requisito indispensable para ser admitido no curso e o incumprimento deste requisito levará consigo a exclusión do devandito curso.</p>
<p>4. As instancias deberán enviarse á sede da Academia Galega de Seguridade: Avenida da Cultura, s/n, 36680 A Estrada, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>O curso celebrarase en sesións de tarde, de luns a venres, e nel trataranse, entre outros, os seguintes temas: 1.-Tramitación de denuncias. 2.-Redacción de documentos. 3.-Estatística de seguridade. 4.-Relacións co cidadán, etc.</p>
<p>Datas.</p>
<p>O curso celebrarase do 19 ó 23 de abril de 1999.</p>
<p>O horario será das 16 ás 20 horas.</p>
<p>Relación de admitidos.</p>
<p>A relación de admitidos publicarase o día 15 de abril, no taboleiro de anuncios da Academia Galega</p>
<p>de Seguridade, ou ben poden confirma-la súa asistencia chamando ó teléfono 986 59 00 21.</p>
<p>Lugar.</p>
<p>O curso desenvolverase na sede da Academia Galega de Seguridade, sita na Avenida da Cultura, s/n, no concello da Estrada.</p>
<p>Certificado de asistencia.</p>
<p>Ó remate do curso entregaráselles un certificado de asistencia a aquelas persoas que acrediten a súa participación continuada a el.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento do curso para adaptalo ás necesidades da Administración e ás continxencias que poidan xurdir.</p>
<p>A Estrada, 18 de marzo de 1999.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>

