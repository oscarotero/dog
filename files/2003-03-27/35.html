---
date: '2003-03-27'
id: AE92
page: 3
number: 61
agency: CONSELLERÍA DE MEDIO AMBIENTE
section: VI. ANUNCIOS
title: >-
  Resolución do 24 de febreiro de 2003, da Delegación Provincial de Lugo, de
  notificación de incoación do expediente sancionador en materia de residuos
  ESCA 126/02-LU, devolto polo servicio de correos.
range: Resolución
url: 'https://www.xunta.gal/dog/Publicados/2003/20030327/AnuncioAE92_gl.html'
---
<p>De conformidade co disposto polo artigo 59.4º da Lei do 26 de novembro de 1992 (BOE do 27 de novembro ), de réxime xurídico das admininistracións públicas e do procedemento administrativo común e no Decreto 14/2002, do 24 de xaneiro (DOG do 6 de febreiro), polo que se establece a estructura orgánica da Consellería de Medio Ambiente, notifícaselles ás persoas que no anexo se mencionan, que con esta data resolvín publica-lo acordo de iniciación do procedemento sancionador por infracción da Lei 10/1998, de 21 de abril, de residuos, en relación co Catálogo de residuos de Galicia, aprobado polo Decreto 154/1998, do 28 de maio (DOG do 5 de xuño), por non ser posible a notificación a través do servicio de correos.</p>
<p>Noméase instructor deste procedemento a Carlos Fernández Valdivielso, e secretaria a Paloma Quiroga López, funcionarios desta delegación provin</p>
<p>cial, podendo ser recusados en calquera momento da tramitación do expediente de concorre-los supostos legais.</p>
<p>Os interesados dispoñerán dun prazo de quince días (15), contados a partir do seguinte ó da publicación desta notificación, para achegar, por escrito, cantas alegacións, documentos, informacións ou propostas de probas consideren convenientes en defensa dos seus dereitos.</p>
<p>Conforme o establecido no artigo 13.2º do Regulamento de procedemento para o exercicio da potestade sancionadora, do 4 de agosto de 1993, de non efectuarse alegacións no prazo anterior, este acordo de iniciación poderá ser considerado proposta de resolución, determinándose para estes efectos o importe da sanción.</p>
<p>O pagamento voluntario poñerá fin ó expediente. Para efectualo deberá emprega-los impresos normalizados que lle serán facilitados nesta delegación provincial, sita na Ronda da Muralla, nº 70, 2º baixo.</p>
<p>O que se lles comunica de acordo coa normativa antes citada e co establecido no Regulamento do procedemento para o exercicio da potestade sancionadora, aprobado polo Real decreto 1398/1993, do 4 de agosto (BOE nº 189, do 9 de agosto).</p>
<p>Lugo, 24 de febreiro de 2003.</p>
<p>Luis González Vázquez</p>
<p>Delegado provincial de Lugo</p>
<p>ANEXO</p>
<p>Expediente: ESCA 126/02-LU.</p>
<p>Denunciado: Construcciones Sal.</p>
<p>DNI: CIF nº B-27006049.</p>
<p>Enderezo: rúa Ourense, nº 19 Lugo.</p>
<p>Fieto denunciado: realizar un recheo en Santa Eulalia de Mazoy, con entullos (plásticos, terra, asfalto, pedras, etc.).</p>
<p>Precepto sancionador: artigo 34.3º b) da Lei 10/1998, do 21 de abril, de residuos.</p>
<p>Cualificación: grave.</p>
<p>Sanción: 601,02 euros.</p>

