---
date: '2023-04-05'
id: G0656-280323-0001
page: 22308
number: 67
agency: Consellería de Promoción do Emprego e Igualdade
section: III. Outras disposicións.
title: >-
  RESOLUCIÓN do 27 de marzo de 2023, da Secretaría Xeral Técnica da Consellería
  de Promoción do Emprego e Igualdade, pola que se dá publicidade aos convenios
  de colaboración con varios clústeres e asociacións de empresas para a
  realización de accións formativas de cualificación e recualificación da
  poboación activa en sectores estratéxicos e mellora das capacidades para a
  transición ecolóxica, no marco do Plan de recuperación, transformación e
  resiliencia.
range: Resolución
url: >-
  https://www.xunta.gal/dog/Publicados/2023/20230405/AnuncioG0656-280323-0001_gl.html
---
<p>O Consello Europeo aprobou, o pasado 21 de xullo de 2020, o instrumento financeiro NextGenerationEU, que inclúe como elemento central un mecanismo para a recuperación e a resiliencia; e, o 27 de abril de 2021, por acordo do Consello de Ministros aprobouse o proxecto de Plan de recuperación, transformación e resiliencia para España.</p>
    <p>O Plan de recuperación, transformación e resiliencia inclúe como compoñente 20 o Plan estratéxico de impulso á formación profesional, que supón a continuidade do Plan de modernización da formación profesional. Entre os investimentos dese compoñente 20 está o investimento 1, denominado <em>Reskilling</em> e <em>upskilling</em> da poboación activa ligado a cualificacións profesionais, entre cuxas liñas de actuación figura a número 4, que atende á formación en competencias emerxentes, de rápida evolución e con prospectiva na xeración de emprego. Así mesmo, atende tamén á formación naqueles sectores que, como consecuencia da previsible evolución das condicións económicas e sociais, xerarán no futuro postos de traballo.</p>
    <p>No marco do devandito Plan de recuperación, transformación e resiliencia, a Consellería de Promoción do Emprego e Igualdade articulou, entre outros instrumentos xurídicos, programas mediante convenios de colaboración con financiamento da Unión Europea-NextGenerationEU, o que determina a necesidade da súa publicación no <em>Diario Oficial de Galicia</em>.</p>
    <p>Estes convenios de colaboración están asinados entre a Consellería de Promoción do Emprego e Igualdade e os clústeres e asociacións de empresas mencionados a seguir:</p>
    <p>– Asociación Clúster TIC Galicia.</p>
    <p>– Fundación Laboral de la Construcción.</p>
    <p>– Clúster de Empresas de Automoción de Galicia (Ceaga).</p>
    <p>– Clúster das Enerxías Renovables de Galicia (Cluergal).</p>
    <p>– Asociación de Industrias do Metal e Tecnoloxías Asociadas de Galicia (Asime).</p>
    <p>– Federación Galega de Comercio.</p>
    <p>– Clúster do Naval Galego (Aclunaga).</p>
    <p>– Cámara Oficial Mineira de Galicia.</p>
    <p>– Asociación Gallega de Hidrógeno.</p>
    <p>En consecuencia, a través desta resolución dáse publicidade ao devandito convenio de colaboración para a realización de accións formativas de cualificación e recualificación da poboación activa en sectores estratéxicos e mellora das capacidades para a transición ecolóxica, no marco do Plan de recuperación, transformación e resiliencia, coas seguintes características:</p>
    <p>– Obxecto do convenio: establecer as condicións polas que se rexerá a colaboración entre os clústeres e asociacións de empresas e a Consellería de Promoción do Emprego e Igualdade para a realización de accións formativas, de carácter non formal, vinculadas co Catálogo nacional de cualificacións profesionais, de cualificación e recualificación da poboación activa dos respectivos sectores que se axusten ás necesidades máis inmediatas de formación do capital humano das empresas que o integran e que permita a actualización das competencias profesionais ou a adquisición doutras novas no marco sectorial e empresarial correspondente.</p>
    <p>– Data de sinatura dos convenios: 10 de xaneiro de 2023.</p>
    <p>– Prazo de vixencia: desde o 2 de xaneiro ata o 31 de decembro de 2023.</p>
    <p>– A Consellería de Promoción do Emprego e Igualdade achega ás ditas entidades as cantidades establecidas na seguinte táboa, con cargo á aplicación orzamentaria 11.50.323B.481.1 dos orzamentos xerais da Comunidade Autónoma de Galicia para o financiamento do obxecto do convenio e no marco do Plan de recuperación, transformación e resiliencia financiado pola Unión Europea-NextGenerationEU:</p>
    <table>
     <tbody>
      <tr>
       <td colspan="2"></td>
       <td>Código proxecto
        2022 00172</td>
       <td>Código proxecto
        2023 00122</td>
       <td>Total</td>
      </tr>
      <tr>
       <td>Asociación Clúster TIC Galicia</td>
       <td>G70157581</td>
       <td>668.846,00 €</td>
       <td></td>
       <td>668.846,00 €</td>
      </tr>
      <tr>
       <td>Fundación Laboral de la Construcción</td>
       <td>G80468416</td>
       <td>523.603,00 €</td>
       <td>69.840,00 €</td>
       <td>593.443,00 €</td>
      </tr>
      <tr>
       <td>Clúster de Empresas de Automoción de Galicia (Ceaga)</td>
       <td>G36983575</td>
       <td>315.214,00 €</td>
       <td></td>
       <td>315.214,00 €</td>
      </tr>
      <tr>
       <td>Clúster das Enerxías Renovables de Galicia (Cluergal)</td>
       <td>G70284120</td>
       <td>351.360,00 €</td>
       <td></td>
       <td>351.360,00 €</td>
      </tr>
      <tr>
       <td>Asociación de Industrias do Metal e Tecnoloxías 
        Asociadas de Galicia (Asime)</td>
       <td>G36614774</td>
       <td>334.262,00 €</td>
       <td>121.536,00 €</td>
       <td>455.798,00 €</td>
      </tr>
      <tr>
       <td>Federación Galega de Comercio</td>
       <td>G27170158</td>
       <td>561.700,00 €</td>
       <td></td>
       <td>561.700,00 €</td>
      </tr>
      <tr>
       <td>Clúster do Naval Galego (Aclunaga)</td>
       <td>G15710338</td>
       <td>118.485,00 €</td>
       <td></td>
       <td>118.485,00 €</td>
      </tr>
      <tr>
       <td>Cámara Oficial Mineira de Galicia</td>
       <td>Q1570001F</td>
       <td>192.150,00 €</td>
       <td></td>
       <td>192.150,00 €</td>
      </tr>
      <tr>
       <td>Asociación Gallega de Hidrógeno</td>
       <td>G16854234</td>
       <td>75.270,00 €</td>
       <td></td>
       <td>75.270,00 €</td>
      </tr>
      <tr>
       <td colspan="5">3.332.266,00 €</td>
      </tr>
     </tbody>
    </table>
    <p>Santiago de Compostela, 27 de marzo de 2023</p>
    <footer><p>José Ramón Pardo Cabarcos<br>Secretario xeral técnico da Consellería de Promoción <br>do Emprego e Igualdade</p></footer>

