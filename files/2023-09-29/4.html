---
date: '2023-09-29'
id: G0656-280923-0002
page: 54995
number: 186
agency: Consellería de Promoción do Emprego e Igualdade
section: III. Outras disposicións.
title: >-
  ORDE do 28 de setembro de 2023 pola que se modifica a Orde do 16 de xuño de
  2023 pola que se aproban as bases reguladoras para a concesión de incentivos á
  contratación de persoas mozas inscritas no Sistema nacional de garantía
  xuvenil no ámbito da Comunidade Autónoma de Galicia, cofinanciado polo Fondo
  Social Europeo, Programa operativo de emprego xuvenil 2014-2020, e se procede
  á súa convocatoria para o ano 2023 (código de procedemento TR350C).
range: Orde
url: >-
  https://www.xunta.gal/dog/Publicados/2023/20230929/AnuncioG0656-280923-0002_gl.html
---
<p>O día 29 de xuño de 2023 foi publicada no <em>Diario Oficial de Galicia</em> (DOG) núm. 123 a Orde do 16 de xuño de 2023 pola que se aproban as bases reguladoras para a concesión de incentivos á contratación de persoas mozas inscritas no Sistema nacional de garantía xuvenil no ámbito da Comunidade Autónoma de Galicia, cofinanciado polo Fondo Social Europeo, Programa operativo de emprego xuvenil 2014-2020, e se procede á súa convocatoria para o ano 2023 (código de procedemento TR350C).</p>
    <p>O procedemento de concesión destas subvencións tramitouse en réxime de concorrencia non competitiva, segundo a excepción prevista no artigo 19.2 da Lei 9/2007, do 13 de xuño, de subvencións de Galicia.</p>
    <p>O artigo 7 da Orde do 16 de xuño de 2023 recolle no seu punto 4 que: «no caso de novas contratacións, o período para realizar as ditas contratacións será de vinte días hábiles contados desde o día seguinte ao da recepción da notificación da concesión da axuda e, en todo caso, rematará o 30.9.2023».</p>
    <p>En vista do citado precepto, varias das entidades solicitantes da axuda manifestaron a imposibilidade de proceder á contratación ao abeiro da convocatoria, dado o axustado dos prazos previstos na formalización dos contratos de traballo, pois precísase un proceso previo de selección que garanta a elección das persoas máis idóneas para cada posto.</p>
    <p>O artigo 32 da Lei 39/2015, do 1 de outubro, do procedemento administrativo común das administracións públicas (LPACAP), indica que a ampliación poderá acordarse de oficio ou por instancia de parte antes do vencemento do prazo de que se trate e se as circunstancias así o aconsellan.</p>
    <p>Vendo o exposto e para os efectos de autorizar a ampliación do prazo para o comezo dos contratos previsto na Orde do 16 de xuño de 2023,</p>
    <h2>DISPOÑO:</h2>
    <p>Artigo único. <em>Modificación da Orde do 16 de xuño de 2023 pola que se aproban as bases reguladoras para a concesión de incentivos á contratación de persoas mozas inscritas no Sistema nacional de garantía xuvenil no ámbito da Comunidade Autónoma de Galicia, cofinanciado polo Fondo Social Europeo, Programa operativo de emprego xuvenil 2014-2020, e se procede á súa convocatoria para o ano 2023 (código de procedemento TR350C)</em></p>
    <p>O punto 4 do artigo 7 queda redactado do seguinte xeito:</p>
    <p>«Artigo 7. <em>Gastos subvencionables</em></p>
    <p>4. No caso de novas contratacións, o período para realizar as ditas contratacións será de vinte días hábiles contados desde o día seguinte ao da recepción da notificación da concesión da axuda e, en todo caso, rematará o 16.10.2023».</p>
    <p>Santiago de Compostela, 28 de setembro de 2023</p>
    <footer><p>A conselleira de Promoción do Emprego e Igualdade<br>P.D. (artigo 14 da Orde do 12.7.2022)<br>Pablo Fernández López<br>Secretario xeral de Apoio ao Emprego, Traballo Autónomo e Economía Social</p></footer>

