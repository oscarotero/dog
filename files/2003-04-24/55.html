---
date: '2003-04-24'
id: E9CA
page: 5
number: 79
agency: CONCELLO DE CERVO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030424/AnuncioE9CA_gl.html'
---
<p>Convocatoria de concurso, con procedemento aberto e tramitación urxente, da obra: Casa da Cultura San Cibrao, Concello de Cervo, fase II.</p>
<p>Aprobado pola Comisión de Goberno, en sesión do 11 de abril de 2003, o prego de cláusulas administrativas que rexerá a contratación da obra Casa da Cultura San Cibrao, Concello de Cervo, fase II, polo procedemento aberto, forma de adxudicación concurso e tramitación urxente, con reducción de prazos, exponse ó público na secretaría deste concello polo prazo de 8 días hábiles para efectos de</p>
<p>exame e reclamacións, de acordo co disposto no artigo 122 do Real decreto 781/1986, do 18 de abril. Simultaneamente anúnciase o concurso de referencia, se ben a licitación se aprazará no suposto de que formulen reclamacións contra o prego de cláusulas administrativas ata que as resolva a corporación.</p>
<p>1. Entidade adxudicadora.</p>
<p>Concello de Cervo, praza do Concello, 27891 Cervo (Lugo). Teléfono: 982 55 77 77. Fax: 982 44 77 29. Lugar onde se pode obter maior información.</p>
<p>Dependencia que tramita o expediente: secretaría do concello, onde poderán obter copia do prego de condicións e demais informacións que compón o expediente.</p>
<p>2. Obxecto do contrato.</p>
<p>a) Descrición do obxecto:</p>
<p>Constitúe o obxecto do contrato a realización da obra Casa da Cultura San Cibrao, Concello de Cervo, fase II, conforme o proxecto redactado para o efecto.</p>
<p>A obra consiste na execución de albanelería, pavimentos e revestimentos, carpintería interior, fontanería e saneamento, electricidade e iluminación, climatización e acabados, tanto do soto como dalgunhas zonas sen rematar das plantas superiores.</p>
<p>As empresas interesadas en participar neste concurso deberán someterse desde o punto de vista técnico ó proxecto de referencia.</p>
<p>b) Lugar de execución: localidade de San Cibrao (Cervo).</p>
<p>c) Prazo de execución: as obras deberán ser executadas, como mínimo, de acordo co calendario de xustificacións establecido nos convenios asinados e polos que se conceden as axudas económicas para esta obra.</p>
<p>En particular, as obras deberán estar executadas e certificadas, na contía anual que corresponda, antes do día 15 de outubro de cada exercicio económico.</p>
<p>3. Tramitación, procedemento e forma de adxudicación.</p>
<p>a) Tramitación: urxente, segundo o acordo corporativo.</p>
<p>b) Procedemento: aberto.</p>
<p>c) Forma: concurso.</p>
<p>4. Orzamento base de licitación.</p>
<p>O orzamento do contrato que servirá de base de licitación ascende a un total de 216.000 euros, IVE, demais impostos, anuncios e gastos incluídos.</p>
<p>Así mesmo, será por conta da entidade adxudicataria, tanto o custo do cartel anunciador da obra, como o importe do correspondente control de calidade da execución das obras, que será levado por empresa suficientemente capacitada e independente.</p>
<p>5. Garantías.</p>
<p>a) Provisional: 2% do tipo de licitación.</p>
<p>b) Definitiva: 4% do orzamento do contrato.</p>
<p>6. Requisitos.</p>
<p>Grupo C, subgrupo 6 e categoría C.</p>
<p>A solvencia económica, financeira e técnica acreditarase de conformidade co establecido nos artigos 16 e 17 do TRLCAP aprobado polo Real decreto lexislativo 2/2000.</p>
<p>7. Criterios que servirán de base para a adxudicación.</p>
<p>Os criterios obxectivos que servirán de base para a adxudicación do concurso, ponderando sobre un tope de 10 puntos, serán os seguintes:</p>
<p>-Prazo de execución das obras. Ponderado ata 5 puntos, significando que se valorará neste parágrafo o feito de que a anticipación das obras se refire, non a cada unha das anualidades, senón ó investimento total.</p>
<p>-Maiores unidades de obra e mobiliario por conta do adxudicatario valoradas a prezos de execución material. Ponderando ata 4 puntos.</p>
<p>-Menor prezo ofertado. Ponderado ata 1 punto.</p>
<p>8. Presentación de ofertas.</p>
<p>a) As ofertas presentaranse no Concello de Cervo en man, das 9 ás 14 horas, dentro dos 13 días naturais seguintes ó da última publicación do anuncio de licitación no BOP ou no DOG.</p>
<p>b) Documentación que hai que presentar: figura descrita na cláusula undécima do prego de condicións.</p>
<p>9. Clasificación de documentación e apertura de plicas.</p>
<p>Terá lugar no salón de actos da Comisión de Goberno, ás 17 horas do segundo día hábil seguinte ó de remate do prazo para presentar proposicións. Se coincide con sábado trasladarase ó luns seguinte.</p>
<p>10. Gastos por conta do adxudicatario.</p>
<p>Tódolos gastos serán por conta do adxudicatario, segundo se desprende da cláusula 17 do prego de cláusulas.</p>
<p>Cervo, 11 de abril de 2003.</p>
<p>José Insua Pernas</p>
<p>Alcalde</p>

