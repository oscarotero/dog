---
date: '2003-04-24'
id: E916
page: 5
number: 79
agency: 'CONSELLERÍA DE ASUNTOS SOCIAIS, EMPREGO E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 10 de marzo de 2003, da Delegación Provincial de Pontevedra,
  pola que se dispón o rexistro, o depósito e a publicación, no Diario Oficial
  de Galicia, da revisión salarial para o ano 2002, do convenio colectivo do
  sector de comercio de materiais de construcción e saneamento.
range: Resolución
url: 'https://www.xunta.gal/dog/Publicados/2003/20030424/AnuncioE916_gl.html'
---
<p>Vista a acta da revisión salarial para o ano 2002, do convenio colectivo do sector de comercio de materiais de construcción e saneamento, con nº de código 3600345, que tivo entrada nesta Delegación Provincial da Consellería de Asuntos Sociais, Emprego e Relacións Laborais o día 11-2-2003, subscrita en representación da parte económica pola Asociación de Empresarios de Materiales para la Construcción (Asemaco), e da parte social, polas centrais sindicais UGT e CC.OO., en data 28-1-2003. De conformidade co disposto no artigo 8 do convenio colectivo e no artigo 90.2º e 3º, do Real decreto lexislativo 1/1995, do 24 de marzo, polo que se aproba o texto refundido da Lei do Estatuto dos traballadores, Real decreto 1040/1981, do 22 de maio, sobre rexistro e depósito de convenios colectivos de traballo e Real decreto 2412/1982, do 24 de xullo, sobre traspaso de funcións e servicios da Administración do Estado á Comunidade Autónoma de Galicia, en materia de traballo, esta delegación provincial,</p>
<p>ACORDA:</p>
<p>Primeiro.-Ordena-la súa inscrición no libro de rexistro de convenios colectivos de traballo, que consta nesta delegación provincial, e a notificación ás representacións económica e social da comisión negociadora.</p>
<p>Segundo.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Terceiro.-Dispoñe-la súa publicación no Diario Oficial de Galicia.</p>
<p>Vigo, 10 de marzo de 2003.</p>
<p>Joaquín Macías Sánchez</p>
<p>Delegado provincial de Pontevedra</p>
<p>Convenio colectivo provincial para o sector de comercio de materiais para a construcción e saneamento de Pontevedra</p>
<p>ACTA</p>
<p>Asistentes:</p>
<p>-Por UGT:</p>
<p>Roberto Puga Hermida.</p>
<p>-Por CC.OO.:</p>
<p>Jorge Carneiro Penedo.</p>
<p>-Por Asemaco (Asociación de Empresarios de Materiales para la Construcción).</p>
<p>Gonzalo Vila García.</p>
<p>Andrés Sande Rodríguez.</p>
<p>En vigo, nos locais da Confederación de Empresarios de Pontevedra, sendo as 17 horas do día 28 de xaneiro de 2003, reúnese a comisión paritaria do convenio colectivo de comercio de materiais para a construcción e saneamento da provincia de Pontevedra, co obxecto de proceder á revisión da táboa salarial, en aplicación do disposto no artigo 8 do texto do convenio.</p>
<p>Constatado o feito de que segundo o INE o IPC do ano 2002 resultou un 4%, sendo, por tanto superior ó 2,5% previsto no artigo 8 do convenio, procédese a revisa-la táboa do ano 2002 no dito exceso (o 1,5%) con efectos do 1 de xaneiro de 2002.</p>
<p>Unha vez confeccionada a dita táboa, dáse lectura dela, asinándoa as partes en proba de conformidade, acordando a súa remisión á autoridade laboral para os efectos da súa posterior publicación no BOP.</p>
<p>E non habendo máis asuntos que tratar, levántase a sesión sendo as 18.30 horas do día arriba indicado, de todo o cal as partes dan fe.</p>
<p>Táboa de salarios do sector de comercio de</p>
<p>materiais para a construcción e saneamento</p>
<p>de Pontevedra 2003</p>
<table><tbody><tr><td>Grupo I: enxeñeiros, licenciados e enderezo:</td></tr>
<tr><td>Director xeral de empresa</td><td>1,024,87</td></tr>
<tr><td>Titulado de grao superior</td><td>921,37</td></tr>
<tr><td>Grupo II: enxeñeiros técnicos peritos e axudantes titulados:</td></tr>
<tr><td>Xerente de empresa</td><td>869,22</td></tr>
<tr><td>Titulado de grao medio</td><td>766,09</td></tr>
<tr><td>Delineante-debuxante</td><td>600,51</td></tr>
<tr><td>Grupo III: xefes de administración e de taller:</td></tr>
<tr><td>Xefe de división</td><td>890,22</td></tr>
<tr><td>Xefe de persoal, compras e vendas</td><td>869,61</td></tr>
<tr><td>Xefe de administración</td><td>817,85</td></tr>
<tr><td>Encargado</td><td>766,10</td></tr>
<tr><td>Xefe de almacén</td><td>714,35</td></tr>
<tr><td>Grupo V: oficiais administrativos:</td></tr>
<tr><td>Contable</td><td>703,99</td></tr>
<tr><td>Oficial administrativo</td><td>683,26</td></tr>
<tr><td>Axente comercial-viaxante</td><td>662,55</td></tr>
<tr><td>Dependente</td><td>641,87</td></tr>
<tr><td>Operador informático</td><td>683,26</td></tr>
<tr><td>Vendedor</td><td>683,26</td></tr>
<tr><td>Secretario/a</td><td>640,99</td></tr>
<tr><td>Grupo VII: auxiliares administrativos:</td></tr>
<tr><td>Auxiliar administrativo</td><td>641,87</td></tr>
<tr><td>Auxiliar de caixa</td><td>590,07</td></tr>
<tr><td>Telefonista</td><td>590,07</td></tr>
<tr><td>Grupo VIII: oficiais de 1ª e de 2ª</td></tr>
<tr><td>Profesional de oficio de 1ª</td><td>641,87</td></tr>
<tr><td>Profesional de oficio de 2ª</td><td>600,52</td></tr>
<tr><td>Chofer transporte pesado 1ª</td><td>641,87</td></tr>
<tr><td>Chofer transporte lixeiro 2ª</td><td>600,52</td></tr>
<tr><td>Grupo IX: oficiais de 3ª e especialistas:</td></tr>
<tr><td>Escaparatista</td><td>724,40</td></tr>
<tr><td>Mozo especializado</td><td>600,52</td></tr>
<tr><td>Profesional de oficio de 3ª</td><td>600,52</td></tr>
<tr><td>Cobrador</td><td>590,07</td></tr>
<tr><td>Grupo X: traballadores de máis de 18 anos non cualificados:</td></tr>
<tr><td>Axudante</td><td>600,52</td></tr>
<tr><td>Persoal de limpeza</td><td>534,86</td></tr>
</tbody></table>

