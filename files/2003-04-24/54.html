---
date: '2003-04-24'
id: E9C6
page: 5
number: 79
agency: CONCELLO DE CERVO
section: VI. ANUNCIOS
title: Anuncio.
range: Anuncio.
url: 'https://www.xunta.gal/dog/Publicados/2003/20030424/AnuncioE9C6_gl.html'
---
<p>Convocatoria de concurso con procedemento aberto e tramitación urxente da obra: Nave de obras.</p>
<p>Aprobado pola Comisión de Goberno, en sesión do 11 de abril de 2003, o prego de cláusulas administrativas que rexerá a contratación da obra Nave de obras, polo procedemento aberto, forma de adxudicación concurso e tramitación urxente, con reducción de prazos, exponse ó público na Secretaría deste Concello polo prazo de 8 días hábiles para efectos de exame e reclamacións, de acordo co disposto no artigo 122 do R.D. 781/1986, do 18 de abril. Simultaneamente anúnciase o concurso de referencia, se ben a licitación se aprazará, no suposto de que formulen reclamacións contra o prego de cláusulas administrativas ata que as resolva a Corporación.</p>
<p>1. Entidade adxudicadora:</p>
<p>Concello de Cervo, praza do Concello, 27891 Cervo (Lugo). Telf.: 982 55 77 77. Fax: 982 55 77 29. Lugar onde se pode obter maior información.</p>
<p>a) Dependencia que tramita o expediente: Secretaría do Concello, onde poderán obter copia do prego de condicións e demais informacións que compón o expediente.</p>
<p>2. Obxecto do contrato:</p>
<p>a) Descrición do obxecto:</p>
<p>Trátase da construcción dunha nave para o servicio de obras do Concello de Cervo, que se instalará no polígono industrial de Cuíña, parcela nº 126, de conformidade co proxecto técnico redactado para o efecto pola arquitecta Patricia Vázquez Mille.</p>
<p>As empresas interesadas en participar neste concurso deberán someterse desde o punto de vista técnico ó proxecto de referencia.</p>
<p>b) Lugar de execución: polígono de Cuíña, Cervo.</p>
<p>c) Prazo de execución: as obras deberán ser executadas, como mínimo, de acordo co calendario de xustificación establecido no convenio asinado e polo que se conceden as axudas económicas para esta obra.</p>
<p>En particular, as obras deberán estar executadas e certificadas, na contía anual que corresponda, antes do día 15 de outubro de cada exercicio económico.</p>
<p>3. Tramitación, procedemento e forma de adxudicación:</p>
<p>a) Tramitación: urxente, segundo o acordo corporativo.</p>
<p>b) Procedemento: aberto.</p>
<p>c) Forma: concurso.</p>
<p>4. Orzamento base de licitación:</p>
<p>O orzamento do contrato que servirá de base na licitación ascende a un total de 396.667,99 euros, IVE, demais impostos, anuncios e gastos incluídos.</p>
<p>5. Garantías:</p>
<p>a) Provisional: 2% do tipo de licitación.</p>
<p>b) Definitiva: 4% do importe de adxudicación.</p>
<p>6. Requisitos:</p>
<p>Clasificación: grupo C (edificación), subgrupo 2, categoría D.</p>
<p>A solvencia económica, financeira e técnica se acreditará de conformidade co establecido nos artigos 16 e 17 do TRLCAP aprobado polo R.D.L. 2/2000.</p>
<p>7. Criterio que servirán de base para a adxudicación:</p>
<p>Os criterios obxectivos que servirán de base para a adxudicación do concurso, ponderando sobre un tope de 10 puntos, serán os seguintes:</p>
<p>-Prazo de execución das obras. Ponderado ata 6 puntos, significando que se valorará neste parágrafo o feito de que a anticipación das obras se refire, non a cada unha das anualidades, senón ó investimento total.</p>
<p>-Maiores unidades de obra por conta e cargo do adxudicatario valoradas a prezos de execución material. Ponderando ata 3 puntos.</p>
<p>-Menor prezo ofertado. Ponderado ata 1 punto.</p>
<p>8. Presentación de ofertas:</p>
<p>a) As ofertas presentaranse, no Concello de Cervo en man, das 9 ás 14 horas, dentro dos 13 días naturais seguintes ó da última publicación do anuncio de licitación no BOP ou no Diario Oficial de Galicia.</p>
<p>b) Documentación que hai que presentar: figura descrita na cláusula undécima do prego de condicións.</p>
<p>9. Clasificación de documentación e apertura de plicas: terá lugar no salón de actos da Comisión de Goberno, ás 17 horas do segundo día hábil seguinte ó de remate do prazo para presentar proposicións. Se coincide con sábado trasladarase ó primeiro día hábil seguinte.</p>
<p>10. Gastos de anuncios e tributos e outros derivados da contratación: por conta do adxudicatario.</p>
<p>Cervo, 11 de abril de 2003.</p>
<p>José Insua Pernas</p>
<p>Alcalde</p>

