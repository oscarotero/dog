---
date: '2003-08-13'
id: 18E3A
page: 10
number: 156
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 4 de agosto de 2003, da Dirección Xeral de Obras Públicas, pola
  que se fai público o acordo do Consello da Xunta de Galicia polo que se aproba
  definitivamente o plan denominado Plan sectorial da rede viaria de Santiago de
  Compostela, Ames e Teo como Plan sectorial de incidencia supramunicipal para
  os efectos previstos na Lei 10/1995, do 23 de novembro, de ordenación do
  territorio de Galicia.
range: Resolución
url: 'https://www.xunta.gal/dog/Publicados/2003/20030813/Anuncio18E3A_gl.html'
---
<p>Antecedentes:</p>
<p>1. Por acordo do Consello da Xunta de Galicia do 2 de maio de 2002 declarouse:</p>
<p>-A incidencia supramunicipal do Plan sectorial da rede viaria de Santiago de Compostela, Ames, e Teo.</p>
<p>-Que fose a Dirección Xeral de Obras Públicas o órgano competente para a tramitación do expediente.</p>
<p>-Que as determinacións contidas no Plan sectorial vincularán o planeamento urbanístico dos concellos afectados.</p>
<p>2. Con data do 20 de maio de 2002 sométese o Plan sectorial ó trámite de audiencia dos concellos afectados.</p>
<p>3. No Diario Oficial de Galicia do 30 de maio de 2002 publícase a resolución da Dirección Xeral de Obras Públicas pola que se somete a información</p>
<p>pública durante un mes o Plan sectorial da rede viaria de Santiago de Compostela, Ames e Teo.</p>
<p>4. Analizadas as alegacións presentadas ó Plan, redactouse un documento complementario onde se modificaban os trazados inicialmente propostos, denominado Plan sectorial da rede viaria de Santiago de Compostela, Ames e Teo-Documento complementario.</p>
<p>5. Con data do 23 de maio de 2003 sométese o documento complementario ó trámite de audiencia dos concellos afectados.</p>
<p>6. No Diario Oficial de Galicia do 23 de maio de 2003 publícase a resolución da Dirección Xeral de Obras Públicas pola que se somete a información pública durante un mes o Documento complementario do Plan sectorial da rede viaria de Santiago de Compostela, Ames e Teo.</p>
<p>7. Con data do 18 de xullo de 2003, a Dirección Xeral de Urbanismo da CPTOPV, emite informe favorable desde o punto de vista da ordenación do territorio, sobre a proposta de aprobación definitiva do Plan sectorial de Santiago de Compostela, Ames e Teo.</p>
<p>O Consello da Xunta de Galicia, na súa reunión do día 24 de xullo de 2003, acordou:</p>
<p>1. A aprobación definitiva do denominado Plan sectorial da rede viaria de Santiago de Compostela, Ames e Teo modificado polo Documento complementario de acordo coas seguintes prescricións froito do proceso de información pública:</p>
<p>-O deseño concreto dos enlaces propostos determinarase nos correspondentes proxectos que desenvolvan o Plan sectorial.</p>
<p>-Os treitos que se vaian executar en viaductos poderán ser modificados nos estudios que con maior detalle desenvolva o presente Plan sectorial, buscando acada-lo menor impacto.</p>
<p>2. Calquera actuación urbanística que afecte as vías aprobadas no presente plan, deberá incluír entre a súa documentación a correspondente xustificación da súa compatibilidade co Plan sectorial, mediante anexo, onde non só se estableza a afección sobre a rede proposta no Plan sectorial, senón tamén que a capacidade da rede viaria é suficiente para absorbe-la planificación urbanística proposta, debendo establecerse reserva de solo para novas vías, se a capacidade fora insuficiente.</p>
<p>3. As determinacións contidas no Plan sectorial da rede viaria de Santiago de Compostela, Ames e Teo vincularán o planeamento urbanístico dos concellos afectados.</p>
<p>4. Declara-la utilidade pública dos bens afectados polo Plan sectorial para os efectos expropiatorios.</p>
<p>Santiago de Compostela, 4 de agosto de 2003.</p>
<p>Agustín Hernández Fernández de Rojas</p>
<p>Director xeral de Obras Públicas</p>

