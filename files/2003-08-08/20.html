---
date: '2003-08-08'
id: '18396'
page: 10
number: 153
agency: 'CONSELLERÍA DE INNOVACIÓN, INDUSTRIA E COMERCIO'
section: VI. ANUNCIOS
title: >-
  Resolución do 7 de xullo de 2003, da Dirección Xeral de Industria, Enerxía e
  Minas, pola que se autoriza administrativamente e se aproba o proxecto de
  execución da variante da liña entre os apoios números 20 e 26 da liña aérea de
  transporte de enerxía eléctrica a 132 kV Sabón-A Grela/San Marcos no termo
  municipal de Arteixo (A Coruña). (Expediente IN407A 03/91).
range: Resolución
url: 'https://www.xunta.gal/dog/Publicados/2003/20030808/Anuncio18396_gl.html'
---
<p>Examinado o expediente instruído por pedimento da empresa Unión Fenosa Distribución, S.A., con enderezo para efectos de notificación en avda. de Arteixo, 171, 15007 A Coruña, resultan os seguintes</p>
<p>Antecedentes de feito:</p>
<p>Primeiro.-Con data 6 de marzo de 2003 a citada empresa solicita a autorización administrativa e aprobación do proxecto da citada instalación; presentando o preceptivo proxecto de instalacións a que fan referencia os artigos 122 e 123 do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
<p>As características técnicas básicas da instalación son as seguintes:</p>
<p>Variante entre os apoios números 20 e 26 da liña aérea de transporte de enerxía eléctrica 132 kV Sabón-A Grela/San Marcos, ó seu paso polo lugar de Oseiro, no municipio de Arteixo, consistente en:</p>
<p>-Tramo de liña eléctrica aérea de alta tensión, a 132 kV, sobre 6 apoios metálicos de celosía e 1 pórtico con conductor Condor LA-455, de 1.733 m de lonxitude, que parte do apoio nº 20 existente e finaliza no apoio tamén existente nº 26, con cable de terra e fibra óptica OPGW2..64F.</p>
<p>Segundo.-A Delegación Provincial da Consellería de Innovación, Industria e Comercio da Coruña someteu o citado proxecto de instalacións a trámite de información pública mediante Resolución do 28 de marzo de 2003, publicada no DOG do 14 de maio, no BOP da Coruña do 13 de maio, e na Delegación Provincial da Coruña.</p>
<p>Separadamente presentáronse aquelas partes do proxecto que afectan a bens, instalacións, obras ou servicios, centros ou zonas dependentes doutros organismos públicos ou corporacións, a fin de que, se é o caso, establecesen o condicionado procedente.</p>
<p>Terceiro.-Durante o período en que se someteu a trámite de información pública non se presentaron alegacións.</p>
<p>Cuarto.-Sobre a solicitude obxecto deste expediente emitiu informe favorable pola Delegación Provincial da Coruña.</p>
<p>Fundamentos de dereito:</p>
<p>Primeiro.-A Dirección Xeral de Industria, Enerxía e Minas é a competente para resolver este expediente con fundamento no Estatuto de autonomía de Galicia, o Real decreto 2563/1982, do 24 de xullo, o Decreto 132/1982, do 4 de novembro, e o Decreto 223/2003 do 11 de abril, polo que se establece a estructura orgánica da Consellería de Innovación, Industria e Comercio, en relación co Real decreto 1955/2000, do 1 de decembro e a Lei 54/1997, do 27 de novembro, xa citados.</p>
<p>Segundo.-O proxecto cumpre o disposto no Decreto 3151/1968, do 28 de novembro, polo que se aproba o Regulamento de liñas eléctricas de alta tensión e, en concreto, nos seus artigos 5 e 6.</p>
<p>Terceiro.-No expediente instruído para o efecto cumpríronse os trámites regulamentarios.</p>
<p>Esta dirección xeral, de acordo co que antecede e no exercicio das competencias que ten atribuídas.</p>
<p>RESOLVE:</p>
<p>1. Autoriza-la variante entre os apoios números 20 e 26 da liña aérea de transporte de enerxía eléctrica 132 kV Sabón-A Grela/San Marcos, ó seu paso polo lugar de Oseiro, no municipio de Arteixo (A Coruña).</p>
<p>2. Aproba-lo proxecto de execución da instalación eléctrica que se cita.</p>
<p>Contra a presente resolución, que non é definitiva en vía administrativa, cabe interpoñer recurso de alzada ante o conselleiro de Innovación, Industria e Comercio no prazo dun mes contado a partir do día seguinte ó da notificación desta resolución, sen prexuízo de que os interesados poidan interpoñer calquera outro recurso que coiden pertinente.</p>
<p>Santiago de Compostela, 7 de xullo de 2003.</p>
<p>Ramón Ordás Badía</p>
<p>Director xeral de Industria, Enerxía e Minas</p>

