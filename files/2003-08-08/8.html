---
date: '2003-08-08'
id: 1835E
page: 10
number: 153
agency: 'CONSELLERÍA DA PRESIDENCIA, RELACIÓNS INSTITUCIONAIS E ADMINISTRACIÓN PÚBLICA'
section: IV. OPOSICIÓNS E CONCURSOS
title: >-
  Resolución do 31 de xullo de 2003, do tribunal designado para o efecto para
  cualifica-lo proceso selectivo para o acceso a determinadas categorías dos
  grupos III, IV e V do persoal laboral fixo da Xunta de Galicia, pola que se
  fai pública a data, a hora e o lugar de realización do segundo exercicio da
  fase de oposición (exame de galego).
range: Resolución
url: 'https://www.xunta.gal/dog/Publicados/2003/20030808/Anuncio1835E_gl.html'
---
<p>Na sesión que tivo lugar o día 31 de xullo de 2003, o tribunal cualificador do proceso selectivo para o acceso ós grupos/categorías III/80 -capataz de establecemento-, V/9 -celador 2ª/vixilante de recursos naturais- e V/10F -peón forestal-, convocado pola Orde do 26 de decembro de 2002 (DOG nº 2, do 3 de xaneiro) e de conformidade co disposto na base VI 2.1º.b) da convocatoria, acordou:</p>
<p>Primeiro.-Convoca-los aspirantes para realiza-lo segundo exercicio da fase de oposición para o acceso ás categorías e grupos arriba citados, nun único chamamento o día 19 de setembro de 2003, ás 16.30 horas, na Escola Galega de Administración Pública, sita na rúa Londres do polígono das Fontiñas, en Santiago de Compostela.</p>
<p>Segundo.-Os aspirantes deberán ir provistos de DNI ou documento fidedigno que, a xuizo do tribunal, acredite a súa identidade.</p>
<p>Terceiro.-De acordo co punto 2.1º.b) das bases da convocatoria, os aspirantes poden acreditar ata os 5 días antes da realización deste exercicio, ante o tribunal cualificador, estar en posesión do curso de iniciación de lingua galega.</p>
<p>No Servicio de Información e Atención ó Cidadán da Consellería da Presidencia, Relacións Institucionais e Administración Pública, facilitarase a relación de aspirantes que teñan que realizar este exercicio.</p>
<p>Santiago de Compostela, 1 de agosto de 2003.</p>
<p>Mª Lourdes Batán Aira</p>
<p>Presidenta do tribunal</p>

