---
date: '2003-08-08'
id: 1837E
page: 10
number: 153
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: VI. ANUNCIOS
title: >-
  Resolución do 18 de xullo de 2003, do Servicio Provincial de Estradas de
  Pontevedra, pola que se sinala a data para o levantamento de actas previas á
  ocupación, polo trámite de urxencia, para a expropiación dos bens e dereitos
  afectados polas obras do proxecto de carril lento na estrada C-532, do punto
  quilométrico 22+200 ó 25+480, Marcón-Ponte Caldelas, treito A Ermida-polígono
  industrial do Campiño, (clave PO/03/091.01), termos municipais de Pontevedra e
  Ponte Caldelas.
range: Resolución
url: 'https://www.xunta.gal/dog/Publicados/2003/20030808/Anuncio1837E_gl.html'
---
<p>O artigo 28 do vixente Estatuto de autonomía de Galicia, establece no seu punto 2 a competencia da Comunidade Autónoma de Galicia para o desenvolvemento lexislativo e execución da lexislación do Estado en materia de expropiación forzosa.</p>
<p>As obras sinaladas no encabezamento desta resolución atópanse incluídas no programa de obras que se van realizar con cargo ó programa 413-B construcción, conservación e explotación de estradas.</p>
<p>Con data do 16 de maio de 2003, procédese á aprobación do proxecto de trazado das obras de carril lento na estrada C-532, p.k. 22+200 ó 25+480, Marcón-Ponte Caldelas, treito A Ermida-polígono industrial do Campiño, clave PO/03/091.01, termos municipais de Pontevedra e Ponte Caldelas, polo director xeral de Obras Públicas, por delegación do conselleiro de Política Territorial, Obras Públicas e Vivenda.</p>
<p>Con data do 22 de maio de 2003 a Xunta de Galicia procedeu á declaración de utilidade pública e a urxente ocupación dos bens e dereitos necesarios para efectos de expropiación para as mencionadas obras por Decreto 268/2003, publicado no DOG nº 107, do 4 de xuño de 2003.</p>
<p>Na súa virtude e en cumprimento do disposto nos artigos 52 da vixente Lei de expropiación forzosa de 16 de decembro de 1954 e 56 e seguintes do regulamento para a súa aplicación, este servicio, no uso das facultades que lle confire o artigo 98 da mencionada lei, resolveu convoca-los titulares de bens e dereitos afectados para que comparezan nos lugares, datas e horas que se citan para proceder ó levantamento das actas previas á ocupación, nas que se recollerán os datos necesarios para determina-los bens e dereitos afectados, e os prexuízos derivados da rápida ocupación, sen prexuízo de se trasladar ó lugar dos predios se o consideran necesario.</p>
<p>Casa do Concello de Pontevedra.</p>
<p>Día: 28 de agosto de 2003.</p>
<p>Horario: 9.00 a 10.30 horas.</p>
<p>Do predio nº 001 ó predio nº 013.</p>
<p>Casa do Concello de Ponte Caldelas.</p>
<p>Día: 28 de agosto de 2003.</p>
<p>Horario: 12.00 a 14.00 horas.</p>
<p>Do predio nº 1.001 ó predio nº 1.016.</p>
<p>A relación de titulares dos bens e dereitos afectados, así como o plano parcelario correspondente estarán expostas nos concellos de Pontevedra e Ponte Caldelas, e no Servicio Provincial de Estradas da Xunta de Galicia de Pontevedra, na rúa Said Armesto nº 1, 36001 Pontevedra.</p>
<p>Ó dito acto deberán acudi-los titulares afectados, persoalmente ou ben representados por persoa debidamente autorizada para actuar no seu nome, achegando os documentos acreditativos da súa titularidade, documento nacional de identidade e último recibo da contribución, podendo acompañarse, pola súa conta, se o consideran oportuno dos seus peritos e notario.</p>
<p>Así mesmo e en cumprimento do establecido no artigo 56 do Regulamento da Lei de expropiación forzosa ábrese información pública durante o prazo de 15 días hábiles, contados a partir do seguinte ó da publicación desta resolución no Boletín Oficial del Estado ou ata o momento do levantamento das actas previas á ocupación correspondente, para o fin de que os interesados poidan formular por escrito, ante este Servicio Provincial de Estradas da Xunta de Galicia de Pontevedra, as alegacións que consideren pertinentes para o obxecto de emendar posibles erros padecidos ó relaciona-los bens afectados pola urxente ocupación.</p>
<p>Pontevedra, 18 de xullo de 2003.</p>
<p>Fausto Núñez Vilar</p>
<p>Enxeñeiro xefe do Servicio Provincial de Estradas</p>
<p>de Pontevedra</p>

