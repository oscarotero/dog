---
date: '2003-08-08'
id: '18356'
page: 10
number: 153
agency: INSTITUTO GALEGO DE PROMOCIÓN ECONÓMICA
section: III. OUTRAS DISPOSICIÓNS
title: >-
  Resolución do 17 de xullo de 2003 pola que se lle dá publicidade ó acordo do
  Consello de Dirección do Instituto Galego de Promoción Económica, Igape, de
  supresión de varios ficheiros automatizados de datos de carácter persoal.
range: Resolución
url: 'https://www.xunta.gal/dog/Publicados/2003/20030808/Anuncio18356_gl.html'
---
<p>O artigo número 20 da Lei orgánica 15/1999, do 13 de decembro, de protección de datos de carácter</p>
<p>persoal (BOE nº 298, do 14 de decembro), especifica que a creación, modificación ou supresión dos ficheiros das administracións públicas só se poderán facer mediante a disposición xeral correspondente.</p>
<p>Para tal efecto, o Consello de Dirección do Instituto Galego de Promoción Económica (Igape), na súa reunión do 4 de xullo, adoptou o acordo de suprimi-los ficheiros automatizados de datos de carácter persoal denominados:</p>
<p>-Terceiros.</p>
<p>-Información comercial.</p>
<p>-Igatel.</p>
<p>-Subministradores Cis-Madeira.</p>
<p>-Bolseiros/lanza.</p>
<p>O texto do dito acordo incorpórase como anexo a esta resolución.</p>
<p>Polo que antecede, e en virtude das facultades que teño conferidas mediante os artigos 12 a) da Lei 5/1992, do 10 de xuño, de creación do Instituto Galego de Promoción Económica, e 11.1º a) do Decreto 317/1992, do 12 de novembro, que aproba o seu regulamento.</p>
<p>RESOLVO:</p>
<p>Facer público os acordos do Consello de Dirección do Igape que figuran como anexos a esta resolución.</p>
<p>Santiago de Compostela, 17 de xullo de 2003.</p>
<p>Margarita Rodríguez Rama</p>
<p>Directora xeral do Instituto Galego de Promoción</p>
<p>Económica</p>
<p>ANEXO I</p>
<p>Acordo do Consello de Dirección do Instituto Galego de Promoción Económica polo que se suprimen os ficheiros automatizados de datos de carácter persoal denominados «Terceiros», «Información comercial», «Igatel», «Subministradores Cis-Madeira» e «Bolseiros/lanza».</p>
<p>Artigo 1º.-Obxecto.</p>
<p>Supresión no Instituto Galego de Promoción Económica (Igape) dos ficheiros de datos de carácter persoal denominados:</p>
<p>-Terceiros.</p>
<p>-Información comercial.</p>
<p>-Igatel.</p>
<p>-Subministradores Cis-Madeira.</p>
<p>-Bolseiros/lanza.</p>
<p>O motivo que orixina a supresión é o cesamento da finalidade para a que foron recollidos ou rexistrados.</p>
<p>Artigo 2º.-Previsión de destrucción.</p>
<p>Todos os datos de carácter persoal que formaban parte de cada un dos ficheiros arriba mencionados</p>
<p>foron destruídos na data de publicación desta disposición.</p>
<p>Disposición derradeira</p>
<p>Este acordo entrará en vigor o día seguinte ó da súa publicación no Diario Oficial de Galicia.</p>
<p>CONSELLERÍA DA PRESIDENCIA, RELACIÓNS INSTITUCIONAIS</p>
<p>E ADMINISTRACIÓN PÚBLICA</p>

