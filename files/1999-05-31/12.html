---
date: '1999-05-31'
id: 8DBA
page: 6
number: 102
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Decreto 153/1999, do 7 de maio, polo que se aproba a agrupación voluntaria dos
  concellos de Beade e A Arnoia, da provincia de Ourense, para o sostemento en
  común dunha praza de funcionario técnico de Administración especial, subescala
  técnica, con funcións informáticas, grupo C.
range: Decreto
url: 'https://www.xunta.gal/dog/Publicados/1999/19990531/Anuncio8DBA_gl.html'
---
<p>Os concellos de Beade e A Arnoia en sesións plenarias celebradas con datas do 22 de decembro de 1998 e do 24 de febreiro de 1999, respectivamente, adoptaron o acordo de crear unha praza compartida de persoal funcionario, técnico da administración especial, subescala técnica, con funcións informáticas, grupo C e elevaron o expediente á Xunta de Galicia para a súa resolución.</p>
<p>As peculiares características dos concellos de Beade e A Arnoia en canto á súa poboación, recursos ordinarios e situación xeográfica fan que se xustifique a constitución dunha agrupación para o sostemento en común dunha praza de persoal funcionario técnico de administración especial.</p>
<p>O expediente axústase ó disposto nos artigos 165 e seguintes da Lei 5/1997, do 22 de xullo, de Administración local de Galicia.</p>
<p>O expediente foi sometido a información pública polo prazo dun mes.</p>
<p>A Delegación do Goberno en Galicia e a Deputación Provincial de Ourense emitiron informes favorables.</p>
<p>A competencia para aproba-la constitución de agrupación de municipios para o sostemento en común dunha soa praza de funcionario técnico de administración especial correspóndelle á Xunta de Galicia, segundo o disposto no artigo 167 e) da Lei 5/1997, de 22 de xullo, de Administración local de Galicia.</p>
<p>Na súa virtude, por proposta do conselleiro de Xustiza, Interior e Relacións Laborais e logo da deliberación do Consello da Xunta de Galicia na súa reunión do día sete de maio de mil novecentos noventa e nove,</p>
<p>DISPOÑO:</p>
<p>Aproba-la agrupación dos concellos de Beade e A Arnoia para o sostemento en común dunha soa praza de funcionario técnico de administración especial, subescala técnica, con funcións informáticas, grupo C, nos termos dos seus estatutos.</p>
<p>Santiago de Compostela, sete de maio de mil novecentos noventa e nove.</p>
<p>Manuel Fraga Iribarne</p>
<p>Presidente</p>
<p>Jesús C. Palmou Lorenzo</p>
<p>Conselleiro de Xustiza, Interior e Relacións Laborais</p>

