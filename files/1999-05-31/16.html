---
date: '1999-05-31'
id: 8DCA
page: 6
number: 102
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 18 de maio de 1999, da Dirección Xeral de Xustiza e
  Administración Local, pola que se lle dá publicidade ó acordo da comisión
  paritaria de acción social sobre os criterios de reparto do fondo de acción
  social para o exercicio 1999 para o persoal ó servicio da Administración de
  xustiza.
range: Resolución
url: 'https://www.xunta.gal/dog/Publicados/1999/19990531/Anuncio8DCA_gl.html'
---
<p>De conformidade co acordado pola comisión paritaria de acción social en reunión celebrada o 12 de maio de 1999 polos representantes da Administración autonómica e as organizacións sindicais (CSI-SIF, UXT, CCOO e SPJ-USO) sobre os criterios de reparto do fondo de acción social para o exercicio 1999 para o persoal ó servicio da Administración de xustiza, e segundo o establecido neste, esta dirección xeral</p>
<p>ACORDA:</p>
<p>Primeiro.-Facer público o programa de acción social de 1999 e darlle a máxima difusión entre os órganos xudiciais, quedando exposto nos taboleiros de anuncios da Dirección Xeral de Xustiza e Administración Local, no Tribunal Superior de Xustiza, nas audiencias provinciais, nos xulgados decanos e no Servicio de Xerencia na Coruña.</p>
<p>Segundo.-O prazo de presentación de instancias será o abranguido entre o día 1 de xuño e o 10 de xullo.</p>
<p>Santiago de Compostela, 18 de maio de 1999.</p>
<p>José Antonio Álvarez Vidal</p>
<p>Director xeral de Xustiza e Administración Local</p>

