---
date: '1999-05-31'
id: 8D9E
page: 6
number: 102
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 28 de maio de 1999 pola que se determinan os servicios mínimos
  dirixidos a garanti-los servicios do profesorado dependente da Consellería de
  Educación e Ordenación Universitaria, que presta os seus servicios nos centros
  públicos e no nivel do ensino secundario da provincia de Ourense durante a
  folga que se levará a efecto nas dúas últimas horas do horario lectivo da mañá
  do día 31 de maio de 1999.
range: Orde
url: 'https://www.xunta.gal/dog/Publicados/1999/19990531/Anuncio8D9E_gl.html'
---
<p>O artigo 28.2º da Constitución española recoñece como dereito fundamental da persoa o dereito á folga.</p>
<p>O exercicio deste dereito na Administración e nas empresas, entidades e institucións públicas ou privadas, que presten servicios públicos ou de recoñecida e inaprazable necesidade, no ámbito e competencias da Comunidade Autónoma de Galicia, está condicionado ó mantemento dos servicios esenciais fixados no artigo 2 do Decreto 155/1988, do 9 de xuño (DOG nº 116, do 20 de xuño), entre os que se atopa a educación.</p>
<p>O exercicio do dereito fundamental á educación, así como dos seus corolarios, non se deben ver afectados gravemente polo lexítimo exercicio do dereito de folga, xa que aquel é considerado e recoñecido prioritariamente en relación a este.</p>
<p>O artigo 3 do citado decreto faculta os conselleiros competentes, por razón dos servicios esenciais afectados, para que, mediante orde, e ante cada situación de folga, decidan o mínimo de actividade necesaria para asegura-lo mantemento de tales servicios; así como para determina-lo persoal necesario para a súa prestación.</p>
<p>O dereito á educación é un dereito de carácter social, e polo tanto reclama dos poderes públicos as accións positivas necesarias para que poida levarse a cabo en igualdade de tódolos que se encontran en calquera dos niveis formativos en calquera tipo de centro.</p>
<p>Por outra banda, a especial problemática de Galicia, coa maior porcentaxe de alumnos transportados e facendo uso dos comedores escolares ou o bo número de internados da Comunidade Autónoma, non poden quedar paralizados no seu funcionamento como consecuencia do dereito constitucional de folga.</p>
<p>Sinálanse, por iso, os servicios mínimos necesarios para manter en funcionamento os comedores escolares e un mínimo de vixilancia e atención para os alumnos que poidan acudir ós centros, xa que a maioría deles son menores de dezaoito anos.</p>
<p>Convocada a folga que afecta ó profesorado dependente da Consellería de Educación e Ordenación Universitaria que presta os seus servicios nos centros</p>
<p>públicos no nivel de ensino secundario da provincia de Ourense durante a folga que se levará a efecto nas dúas últimas horas do horario lectivo da mañá do día 31 de maio de 1999, esta consellería,</p>
<p>DISPÓN:</p>
<p>Artigo 1º.-A convocatoria de folga que afecta o profesorado dependente da Consellería de Educación e Ordenación Universitaria que presta os seus servicios nos centros públicos e no nivel de ensino secundario da provincia de Ourense durante a folga que se levará a efecto nas dúas últimas horas do horario lectivo da mañá do día 31 de maio de 1999, entenderase condicionada ó mantemento dos servicios mínimos que se establecen no anexo desta orde.</p>
<p>Os servicios mínimos que se fixan resultan totalmente imprescindibles para mante-lo necesario exercicio do dereito fundamental á educación.</p>
<p>Tales mínimos responden á necesidade de compatibiliza-lo respecto ineludible ó exercicio do dereito á folga coa adecuada atención ós usuarios tulares do dito dereito fundamental.</p>
<p>Artigo 2º.-A designación nominal, con carácter rotatorio, do persoal que deberá cubri-los distintos servicios farase pola dirección do centro respectivo; procedéndose á súa publicación no taboleiro de anuncios dos centros afectados.</p>
<p>Artigo 3º.-Os paros e alteracións no traballo por parte do persoal necesario para o mantemento dos servicios mínimos determinados serán considerados ilegais para os efectos do establecido no artigo 16.1º do Real decreto lei 17/1977, do 4 de marzo (BOE nº 58, do 9 de marzo).</p>
<p>Artigo 4º.-O disposto nos artigos anteriores no significará ningún tipo de limitación dos dereitos que a normativa reguladora da folga recoñece ó persoal nesta situación, nin tampouco sobre a tramitación e efectos das peticións que a motiven.</p>
<p>Artigo 5º.-Sen prexuízo do que establecen os artigos anteriores, deberanse observa-las normas legais e regulamentarias vixentes en materia de garantías dos usuarios dos establecementos docentes.</p>
<p>Disposición derradeira</p>
<p>A presente orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 28 de maio de 1999.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Nos centros públicos de ensino secundario dependentes da Consellería de Educación e Ordenación Universitaria:-O director ou un membro do equipo da dirección.</p>
<p>-Un subalterno en cada centro.</p>
<p>-O 30% do persoal de comedores, se é o caso, e do persoal docente encargado destes.</p>

