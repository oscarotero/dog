---
date: '2023-05-30'
id: L413-050523-0001
page: 32987
number: 101
agency: Concello de Cervo
section: VI. Anuncios. b) Administración local.
title: >-
  ANUNCIO da aprobación definitiva do proxecto de expropiación, por taxación
  conxunta, dos bens e dereitos necesarios para a execución do Plan especial de
  infraestruturas e dotacións (PEID) da estrada a Quintas.
range: Anuncio
url: >-
  https://www.xunta.gal/dog/Publicados/2023/20230530/AnuncioL413-050523-0001_gl.html
---
<p>A Xunta de Goberno local, mediante o Acordo adoptado na sesión do 2 de maio de 2023, aprobou definitivamente o proxecto de expropiación forzosa, polo procedemento de taxación conxunta, para a execución do PEID da estrada a Quintas, no concello de Cervo, coa finalidade de levar a cabo a urbanización da estrada a Quintas-Cervo. O proxecto estará á disposición dos interesados na sede electrónica deste Concello [http://cervo.sedelectronica.es]. O texto do acordo é do seguinte teor:</p>
    <p>Primeiro. Estimar parcialmente a alegación presentada por José Francisco Valle Rey, unicamente no referente á extensión de 1.186 m2 recoñecida pola escritura de compravenda do predio 7 do expediente expropiatorio para a obtención dos bens e dereitos necesarios para levar a cabo a execución do Plan especial de infraestruturas e dotacións (PEID) para o acondicionamento da estrada a Quintas, no concello de Cervo (Lugo), aprobado inicialmente pola Xunta de Goberno local do Concello de Cervo o 13 de xaneiro de 2023. Desestimar o resto da alegación, con base nos argumentos expostos no informe do técnico municipal do 27 de abril de 2023, que consta transcrito no corpo deste acordo. </p>
    <p>Segundo. Aprobar definitivamente o proxecto de expropiación dos bens e dereitos necesarios para a execución do PEID da estrada a Quintas, no concello de Cervo, e publicar o dito acordo no <em>Diario Oficial de Galicia</em>.</p>
    <p>Terceiro. Notificar o presente acordo de aprobación definitiva do proxecto de expropiación por taxación conxunta aos interesados propietarios e titulares de bens e dereitos que figuran no expediente, conferíndolles un prazo de vinte días contado desde a notificación deste acordo, durante o cal poderán manifestar por escrito, ante o órgano expropiante, a súa desconformidade coa valoración establecida no expediente aprobado. </p>
    <p>Se os interesados non formularen oposición á valoración no citado prazo de vinte días, entenderase aceptada a que se fixou no acto aprobatorio do expediente. O citado prezo que se fixou no proxecto de expropiación aprobado definitivamente foi o seguinte:</p>
    <table>
     <tbody>
      <tr>
       <td>Nº predio</td>
       <td>Referencia catastral</td>
       <td>Afección</td>
       <td>Sup. afectada</td>
       <td>Importe do prezo xusto</td>
       <td>Titular/Inquilino</td>
      </tr>
      <tr>
       <td>1</td>
       <td>8768001PJ2386</td>
       <td>Parcial</td>
       <td>440,44</td>
       <td>1.904,87 €</td>
       <td>Rodríguez Enríquez, José Luis</td>
      </tr>
      <tr>
       <td>2</td>
       <td>8768003PJ2386N</td>
       <td>Parcial</td>
       <td>770,05</td>
       <td>3.714,80 €</td>
       <td>Varqueiro Castellón, Ramón</td>
      </tr>
      <tr>
       <td>3</td>
       <td>8768004PJ2386N</td>
       <td>Parcial</td>
       <td>211,41</td>
       <td>946,84 €</td>
       <td>Enríquez Durán, Guillermo</td>
      </tr>
      <tr>
       <td>4</td>
       <td>8768005PJ2386N</td>
       <td>Parcial</td>
       <td>187,97</td>
       <td>791,45 €</td>
       <td>Víctor Vilar Fernández</td>
      </tr>
      <tr>
       <td>5</td>
       <td>8768006PJ2386N</td>
       <td>Parcial</td>
       <td>147,91</td>
       <td>792,88 €</td>
       <td>Herdeiros de Fernández Chao, Concepción</td>
      </tr>
      <tr>
       <td>6</td>
       <td>8768007PJ2386N</td>
       <td>Parcial</td>
       <td>104,13</td>
       <td>532,94 €</td>
       <td>Varqueiro Castellón, Ramón</td>
      </tr>
      <tr>
       <td>7</td>
       <td>8863005PJ2386S</td>
       <td>Parcial</td>
       <td>460,18</td>
       <td>5.922,57 €</td>
       <td>Valle Rey, José Francisco (50 %) / González Vispo, María Celia (50 %)</td>
      </tr>
      <tr>
       <td>8</td>
       <td>8863006PJ2386S</td>
       <td>Parcial</td>
       <td>119,94</td>
       <td>1.492,56 €</td>
       <td>López Otero, Maria Paulina</td>
      </tr>
      <tr>
       <td>9</td>
       <td>8967002PJ2386N</td>
       <td>Parcial</td>
       <td>24,29</td>
       <td>102,27 €</td>
       <td>Concello de Cervo</td>
      </tr>
      <tr>
       <td>10</td>
       <td>8967010PJ2386N</td>
       <td>Parcial</td>
       <td>32,31</td>
       <td>136,04 €</td>
       <td>Concello de Cervo</td>
      </tr>
      <tr>
       <td>11</td>
       <td>8967011PJ2386N</td>
       <td>Parcial</td>
       <td>36,02</td>
       <td>151,66 €</td>
       <td>Concello de Cervo</td>
      </tr>
      <tr>
       <td>12</td>
       <td>8967012PJ2386N</td>
       <td>Parcial</td>
       <td>26,9</td>
       <td>113,26 €</td>
       <td>Concello de Cervo</td>
      </tr>
     </tbody>
    </table>
    <p>Se existise desconformidade coa valoración establecida no dito expediente, darase traslado do expediente e da folla de valoración impugnada ao Xurado de Expropiación de Galicia, para os efectos de fixar o prezo xusto, o que, en todo caso, se fará de acordo cos criterios de valoración establecidos na lexislación vixente.</p>
    <p>Cuarto. O acordo de aprobación definitiva do expediente de expropiación por taxación conxunta implicará a declaración de urxencia da ocupación dos bens e dereitos afectados, de conformidade co artigo 118.10 da Lei do solo de Galicia, e a ocupación comportará a necesidade de redactar unha acta nos termos contidos na lexislación estatal.</p>
    <p>Quinto. O pagamento ou depósito do importe da valoración establecida producirá os efectos previstos nos números 6, 7 e 8 do artigo 52 da Lei de expropiación forzosa, sen prexuízo de que continúe a tramitación do procedemento para a definitiva fixación do prezo xusto.</p>
    <p>Sexto. Con posterioridade á aprobación definitiva do proxecto de expropiación, procederase á inscrición rexistral das parcelas nos termos contidos na lexislación estatal, así como a instar do Catastro a actualización da súa configuración e titularidade.</p>
    <p>Contra este acordo, que pon fin á vía administrativa, pódese interpor alternativamente recurso de reposición potestativo ante o mesmo órgano que o acorda, no prazo dun mes contado desde o día seguinte ao da recepción da presente notificación, de conformidade cos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben interpor directamente recurso contencioso-administrativo, ante o xulgado do contencioso-administrativo con sede na capital da provincia, no prazo de dous meses contado desde o día seguinte ao da publicación do presente anuncio, de conformidade co artigo 46 da Lei 29/1998, do 13 de xullo, da xurisdición contencioso-administrativa. Se se opta por interpor o recurso de reposición potestativo, non se poderá interpor recurso contencioso-administrativo ata que aquel sexa resolto expresamente ou se producise a súa desestimación por silencio. Todo iso sen prexuízo de que se poida exercer calquera outro recurso que se considere pertinente.</p>
    <p>Cervo, 3 de maio de 2023</p>
    <footer><p>Alfonso Villares Bermúdez<br>Alcalde</p></footer>

