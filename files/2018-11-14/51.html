---
date: '2018-11-14'
id: L439-091118-0001
page: 49002
number: 217
agency: Concello de Outeiro de Rei
section: VI. Anuncios. b) Administración local.
title: >-
  ANUNCIO da aprobación definitiva da modificación do Plan de sectorización do
  parque empresarial de Outeiro de Rei.
range: Anuncio
url: >-
  https://www.xunta.gal/dog/Publicados/2018/20181114/AnuncioL439-091118-0001_gl.html
---
<p>De conformidade co disposto no artigo 82 da Lei 2/2016, do solo de Galicia, artigo 70.2 da Lei 7/1985, do 2 de abril, de bases de réxime local e disposicións concordantes, faise público que o Pleno deste concello, en sesión do 27 de setembro, aprobou definitivamente a modificación do Plan de sectorización do parque empresarial de Outeiro de Rei CC1-1ª fase: modificación da ordenanza industrial, promovido polo Concello de Outeiro de Rei.</p>
    <p>O contido íntegro do plan estará á disposición do público no seguinte enderezo electrónico: https://outeiroderei.org</p>
    <p>O contido do informe ambiental estratéxico foi publicado no DOG nº 165 do 31 de agosto de 2017.</p>
    <p>As medidas previstas para o seguimento dos efectos no medio ambiente da aplicación do plan consisten na realización dun informe trianual co seguinte contido:</p>
    <p>– Número de edificacións construídas.</p>
    <p>– Número de actividades adecuadas aos usos compatibles que se establezan no parque empresarial.</p>
    <p>– Aumento da demanda de auga contabilizando o número de novos contratos de auga e o caudal anual correspondente aos devanditos contratos.</p>
    <p>– Aumento das verteduras ao terreo de augas residuais contabilizado a partir da instalación de novas depuradoras e das medidas ou estimación de aumento de verteduras polas devanditas instalacións emprazadas no parque empresarial.</p>
    <p>Contra o devandito acordo, definitivo na vía administrativa, poderanse interpoñer os recursos que seguen:</p>
    <p>a) Potestativo de reposición ante o Pleno deste concello, no prazo dun mes a partir do día seguinte ao da publicación deste anuncio.</p>
    <p>b) Contencioso-administrativo no prazo de dous meses, contados desde o día seguinte ao desta publicación, ante o Tribunal Superior de Xustiza de Galicia. Sen embargo, interposto o recurso de reposición, non poderá interpoñerse o recurso contencioso-administrativo ata que sexa resolto expresamente o primeiro ou se produza a súa desestimación presunta polo transcurso do prazo dun mes para ditar e notificar a resolución.</p>
    <p>Outeiro de Rei, 5 de novembro de 2018</p>
    <footer><p>José Pardo Lombao<br>Alcalde</p></footer>

