---
date: '2021-05-27'
id: G0426-100521-0006
page: 26392
number: 98
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 10 de maio de 2021, da Xefatura Territorial de Ourense, polo que se
  comunica a aprobación do acordo de concentración parcelaria da zona de San
  Tomé (Cartelle-Ourense).
range: Anuncio
url: >-
  https://www.xunta.gal/dog/Publicados/2021/20210527/AnuncioG0426-100521-0006_gl.html
---
<p>Ponse en coñecemento de todos os interesados na concentración parcelaria da zona de San Tomé (Cartelle-Ourense), declarada de utilidade pública e urxente execución polo Decreto 36/1999, do 11 de febreiro (DOG núm. 37, do 23 de febreiro), o seguinte:</p>
    <p>Primeiro. Con data do 27 de abril de 2021, a directora xeral de Desenvolvemento Rural aprobou o acordo de concentración parcelaria da zona de San Tomé (Cartelle-Ourense).</p>
    <p>Segundo. O acordo de concentración seralle notificado individualmente a cada un dos afectados e estará exposto ao público no Concello de Cartelle e na zona. Os documentos que se poden examinar no citado concello refírense aos predios de substitución onde constan as situacións xurídicas derivadas das parcelas de procedencia, as fichas de atribucións, os planos e outros.</p>
    <p>Terceiro. De conformidade co disposto polo artigo 36 da Lei 4/2015, do 17 de xuño, de mellora da estrutura territorial agraria de Galicia, no prazo dun mes, contado desde o día seguinte ao da notificación individual, poderá vostede interpoñer recurso de alzada, ante o conselleiro do Medio Rural.</p>
    <p>Os recursos poderanse presentar no Rexistro da Xefatura Territorial da Xunta de Galicia en Ourense, sito na rúa Florentino L. Cuevillas, nº 4-6, baixo; no Rexistro Xeral da Consellería do Medio Rural, sito no Edificio Administrativo San Caetano, s/n, de Santiago de Compostela, ou en calquera das dependencias a que fan referencia o artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Os planos do acordo están accesibles na internet, na páxina web da Consellería do Medio Rural, no enderezo:</p>
    <p>https://ovmediorural.xunta.gal/gl/consultas-publicas/concentracions-parcelarias-procesos</p>
    <p>Ourense, 10 de maio de 2021</p>
    <footer><p>Luis Jorge Álvarez Ferro<br>Xefe territorial de Ourense</p></footer>

