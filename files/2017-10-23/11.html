---
date: '2017-10-23'
id: G2345-290917-0003
page: 49161
number: 201
agency: Xulgado do Social número 2 da Coruña
section: V. Administración de xustiza.
title: EDICTO (308/2017).
range: Edicto
url: >-
  https://www.xunta.gal/dog/Publicados/2017/20171023/AnuncioG2345-290917-0003_gl.html
---
<p>Eu, María Adelaida Egurbide Margañón, letrada da Administración de xustiza do Xulgado do Social número 2 da Coruña, fago saber que no procedemento de despedimento/cesamentos en xeral 308/2017 deste xulgado do social, seguido por instancia de María Pilar Paz González contra a empresa Méndez Pérez Hermanos, S.L., Sanmar Niños, S.L., e Fogasa, sobre despedimento, se ditou a seguinte sentenza, cuxo encabezamento e decisión din:</p>
    <p>«Sentenza.</p>
    <p>A Coruña, 13 de xullo de 2017.</p>
    <p>Jorge Hay Alba, maxistrado do Xulgado do Social número 2 da Coruña, despois de ver os presentes autos seguidos neste xulgado co número 308/2017, sendo parte nel, dun lado como demandante, María Pilar Paz González, asistida pola letrada Iria María Ferro Sánchez, e como demandadas Sanmar Niños, S.L., representada por Oliver Méndez Pérez, e Méndez Pérez Hermanos, S.L., que non comparece, con intervención procesual de Fogasa, que non comparece, sobre despedimento, pronunciou en nome do rei a seguinte sentenza:</p>
    <p>Decisión.</p>
    <p>Que, estimando a demanda interposta por María Pilar Paz González contra a empresa Sanmar Niños, S.L., con citación do Fogasa, debo declarar e declaro improcedente o despedimento efectuado á demandante, e condeno a empresa a que, no prazo de cinco días desde a data de notificación desta sentenza, opte entre a readmisión, nas mesmas condicións existentes con anterioridade, ou o aboamento de 29.256,24 euros en concepto de indemnización. No caso de que opte pola readmisión, a traballadora terá dereito, se é o caso, aos salarios de tramitación, que ascenden 37,75 euros/día.</p>
    <p>Absólvese o Fogasa, sen prexuízo da responsabilidade subsidiaria en caso de insolvencia empresarial.</p>
    <p>Apróbase a desistencia respecto da entidade Méndez Pérez Hermanos, S.L.</p>
    <p>Notifíqueselles esta resolución ás partes, ás cales se fará saber que contra esta só cabe recurso de suplicación ante o Tribunal Superior de Xustiza de Galicia, que se deberá anunciar ante este xulgado no prazo de cinco días contados a partir da notificación desta sentenza, e no propio termo se o recorrente non goza do beneficio de xustiza gratuíta deberá ao anunciar o recurso entregar xustificante acreditativo de ter consignado a cantidade obxecto de condena na conta de depósitos e consignacións que este xulgado ten aberta no Banco de Santander desta cidade.</p>
    <p>E igualmente deberá no momento de interpor o recurso consignar a suma de 300 euros en concepto de depósito especial para recorrer.</p>
    <p>Así, por esta a miña sentenza, definitivamente xulgando, pronúncioo, mándoo e asínoo».</p>
    <p>E para que lle sirva de notificación en legal forma a Méndez Pérez Hermanos, S.L., expido a presente para a súa inserción no Diario Oficial de Galicia (DOG).</p>
    <p>Advírteselle á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 29 de setembro de 2017</p>
    <footer><p>A letrada da Administración de xustiza</p></footer>

