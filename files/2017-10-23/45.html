---
date: '2017-10-23'
id: G0427-021017-0003
page: 49218
number: 201
agency: Consellería do Mar
section: VI. Anuncios. a) Administración autonómica.
title: >-
  ORDE do 18 de setembro de 2017 pola que se autoriza a transmisión mortis
  causa, mediante pacto de mellora, das concesións administrativas e das bateas
  E.A.V.A. I e Ozores VII.
range: Orde
url: >-
  https://www.xunta.gal/dog/Publicados/2017/20171023/AnuncioG0427-021017-0003_gl.html
---
<p>Tras ver os expedientes instruídos para os efectos das transmisións das bateas E.A.V.A. I e Ozores VII e das concesións administrativas que as amparan, resulta:</p>
    <p>a) Antecedentes.</p>
    <p>Primeiro. Mediante data do 5 de setembro de 2017, Manuel Ozores Fajardo e María Albina Viturro Alonso, solicitan autorización para transmisión mortis causa mediante pacto de mellora das concesións administrativas e das bateas E.A.V.A. I e Ozores VII.</p>
    <p>Segundo. Os solicitantes achegaron a documentación requirida para a tramitación deste tipo de procedementos.</p>
    <p>b) Consideracións legais e técnicas.</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro).</p>
    <p>Segunda. A Lei 2/2006, do 14 xuño, do dereito civil de Galicia (DOG número 124, do 29 de xuño), nos seus artigos 209 e seguintes, regula os pactos sucesorios como negocios mortis causa e coa forma de pactos de apartación ou pactos de mellora.</p>
    <p>Terceira. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administracións públicas (BOE número 236, do 2 de outubro), coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Vistas as disposicións citadas, esta consellería resolve:</p>
    <p>Autorizar a transmisión mortis causa mediante pacto de mellora, a favor de Susana Ozores Viturro (76779060T), das concesións administrativas e das bateas que se indican a continuación:</p>
    <p>Identificación:</p>
    <p>Tipo: batea.</p>
    <p>Nome: E.A.V.A. I.</p>
    <p>Localización:</p>
    <p>Cuadrícula: 81, polígono: B, distrito: Caramiñal (A Coruña).</p>
    <p>Especies autorizadas: mexillón (Mytilus galloprovincialis).</p>
    <p>Título administrativo habilitante: concesión de actividade.</p>
    <p>Orde de outorgamento: 13 de agosto de 1975.</p>
    <p>Remate da vixencia: 15 de decembro de 2019.</p>
    <p>Actuais titulares: Manuel Ozores Fajardo e María Albina Viturro Alonso (76451246M, 33210168P) 100 % ganancial.</p>
    <p>Nova titular: Susana Ozores Viturro (76779060T) 100 % privativa.</p>
    <p>Identificación:</p>
    <p>Tipo: batea.</p>
    <p>Nome: Ozores VII.</p>
    <p>Localización: </p>
    <p>Cuadrícula: 4, polígono: E, distrito: Caramiñal (A Coruña).</p>
    <p>Especies autorizadas: mexillón (Mytilus galloprovincialis).</p>
    <p>Título administrativo habilitante: concesión de actividade.</p>
    <p>Orde de outorgamento: 10 de xaneiro de 1968.</p>
    <p>Remate da vixencia: 15 de decembro de 2019.</p>
    <p>Actuais titulares: Manuel Ozores Fajardo e María Albina Viturro Alonso (76451246M, 33210168P) 100 % ganancial.</p>
    <p>Nova titular: Susana Ozores Viturro (76779060T) 100 % privativa.</p>
    <p>A nova titular das concesións administrativas queda subrogada nos dereitos e obrigas dos anteriores.</p>
    <p>Así mesmo, e de acordo coa Resolución da Conselleria do Mar, do 15 de decembro de 2010, concédese unha axuda (expediente SXPA: PE205B/2010/000022-0). A nova titular do ben subvencionado subrógase en todas as obrigas contraídas polo transmitente da axuda concedida para equipamento de barco auxiliar Benfeito e non efectuará ningunha modificación fundamental das establecidas no artigo 56 do Regulamento (CE) 1198/2006.</p>
    <p>Deberá manter os investimentos obxecto da axuda durante un período de cinco anos nos termos previstos no artigo 56 do Regulamento (CE) 1198/2006 e no artigo 24 da Orde do 22 de xaneiro de 2010 reguladora da axuda.</p>
    <p>Dentro dos tres meses seguintes á data da transmisión, remitirá á Dirección Xeral de Pesca, Acuicultura e Innovación Tecnolóxica unha copia do documento público de transmisión no cal se recollan as obrigas en que se subroga desde o momento da publicación no Diario Oficial de Galicia da orde de autorización de transmisión mortis causa desta batea.</p>
    <p>O incumprimento destas obrigas será causa do reintegro total da axuda recibida.</p>
    <p>Contra a presente resolución, que esgota a vía administrativa, poderase interpor recurso potestativo de reposición no prazo dun mes ante a conselleira do Mar ou recurso contencioso-administrativo, ante a xurisdición contencioso-administrativa, que se interporá no prazo de dous meses contados en ambos os dous casos desde o día seguinte ao da súa publicación, de conformidade co disposto no artigo 123 e 124 da Lei 39/2015, do 1 de outubro, do procedemento administrativo común nas administracións públicas, e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 18 de setembro de 2017</p>
    <footer><p>A conselleira do Mar<br>Por delegación de sinatura (Resolución do 5.6.2017)<br>Juan Carlos Barreiro González<br>Xefe territorial da Coruña</p></footer>

