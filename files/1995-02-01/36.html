---
date: '1995-02-01'
id: A192
page: 986
number: 22
agency: MINISTERIO DE DEFENSA
section: VI. ANUNCIOS
title: >-
  Anuncio do 16 de xaneiro de 1995, da Xerencia de Infraestructura da Defensa,
  relativo á reversión dos terreos da estación de Lorán, de 76.372m en Estaca de
  Bares, Mañón (A Coruña).
range: Anuncio
url: 'https://www.xunta.gal/dog/Publicados/1995/19950201/AnuncioA192_gl.html'
---
<p>Para os efectos de lle dar cumprimento ó disposto polo art. 59.4 da Lei 30/1992, de réxime xurídico das administracións públicas e do procedemento administrativo común, do 26 de novembro, e tendo en conta o establecido na Orde do 22 de xaneiro de 1976 (BOE nº 45, do 21 de febreiro) para efectos de notifcación con carácter gratuíto, procédese á publicación no Diario Oficial de Galicia do seguinte texto:</p>
<p>O ministro de Defensa, con data do 21 de febreiro de 1994, desafectou do fin público a que estaban destinados os terreos da propiedade denominada: «Estación de Lorán, en Santa María de Bares, en Mañón (A Coruña), con superficie de 76.372 m».</p>
<p>Dentro da dita propiedade atópanse incluídas as parcelas que lles foron expropiadas no seu día ós propietarios relacionados no anexo adxunto.</p>
<p>Por iso, en cumprimento de canto determina o artigo 80.3 do Decreto 1.401/1966, do 2 de xuño, de adaptación da Lei de procedemento administrativo ós departamentos militares, ponse no coñecemento dos primitivos donos ou habentes causa que desapareceu a afectación ó fin público a que estaban destinados os terreos ocupados pola propiedade militar Estación de Lorán de 76.372 m polo que, no prazo de un mes, contado a partir da publicación deste edicto, poderán exerce-los dereitos de reversión que lles outorgan os artigos 54 e 55 da lei de expropiación forzosa, do 16 de decembro de 1954, en relación cos artigas 63 e seguintes do seu regulamento, aprobado polo Decreto do 26 de abril de 1957.</p>
<p>Para o exercicio destes dereitos, os interesados deberán formula-las alegacións perante a Xerencia de Infraestructura da Defensa, r/ Princesa, 32, 28008 Madrid.</p>
<p>A Coruña, 16 de xaneiro de 1995.</p>
<p>Ricardo Paz Canalejo</p>
<p>Tcol. delegado</p>

