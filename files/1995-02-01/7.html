---
date: '1995-02-01'
id: A112
page: 968
number: 22
agency: 'CONSELLERÍA DE POLÍTICA TERRITORIAL, OBRAS PÚBLICAS E VIVENDA'
section: III. OUTRAS DISPOSICIÓNS
title: >-
  Decreto 23/1995, do 20 de xaneiro, polo que se resolve o concurso para a
  concesión administrativa da construcción, conservación e explotación das
  autoestradas A Coruña-Carballo e Puxeiros-Val Miñor.
range: Decreto
url: 'https://www.xunta.gal/dog/Publicados/1995/19950201/AnuncioA112_gl.html'
---
<p>No Boletín Oficial del Estado de data 14 de outubro de 1994, no Diario Oficial das Comunidades Europeas de data 14 de outubro de 1994 e no Diario Oficial de Galicia de data 20 de outubro de 1994 publicouse a resolución da Consellería de Política Territorial, Obras Públicas e Vivenda pola que se convoca concurso para a adxudicación da concesión administraitva da construcción, conservación e explotación das autoestradas A Coruña-Carballo e Puxeiros-Val Miñor.</p>
<p>Con data do 19 de decembro de 1994 a mesa de contratación procedeu ó acto de apertura das ofertas de acordo co previsto na base 7ª do prego de bases.</p>
<p>En cumprimento da base 8ª do mencionado prego, a comisión constituída para o estudio das proposicións, na súa reunión do día 19 de xaneiro de 1995, elévalle ó órgano de contratación a proposta de adxudicación.</p>
<p>En virtude de todo o exposto e en aplicación da cláusula 12 do prego de cláusulas xerais para a construcción, conservación e explotación de autopistas de peaxe, aprobado polo Decreto 215/1973, do 25 de xaneiro, por proposta do conselleiro de Política Territorial, Obras Públicas e Vivenda, logo de deli</p>
<p>beración do Consello da Xunta de Galicia na súa reunión do día vinte de xaneiro de mil novecentos noventa e cinco,</p>
<p>DISPOÑO:</p>
<p>Artigo único.-Adxudicarlle a concesión administrativa da construcción, conservación e explotación das autoestradas A Coruña-Carballo e Puxeiros-Val Miñor á Empresa Nacional de Autopistas, Sociedad Anónima (Enausa) na proposición denominada Enausa-2.</p>
<p>Santiago de Compostela, vinte de xaneiro de mil novecentos noventa e cinco.</p>
<p>Manuel Fraga Iribarne</p>
<p>Presidente</p>
<p>José Cuíña Crespo</p>
<p>Conselleiro de Política Territorial, Obras Públicas e Vivenda</p>

