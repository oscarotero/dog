---
date: '2013-05-13'
id: CA01-250413-0001
page: 15728
number: 90
agency: Consellería de Facenda
section: VI. Anuncios. a) Administración autonómica.
title: >-
  ORDE do 18 de abril de 2013 pola que se acorda declarar deserta a adxudicación
  da segunda e da terceira poxa pública para a venda duns bens mobles e do
  inmoble da antiga Cámara Agraria Local de Vilagarcía de Arousa.
range: Orde
url: >-
  https://www.xunta.gal/dog/Publicados/2013/20130513/AnuncioCA01-250413-0001_gl.html
---
<p>Mediante as ordes da Consellería de Facenda do 25 de xuño e do 28 de decembro de 2012 foi autorizado o alleamento mediante poxa dun inmoble situado no concello de Vilagarcía de Arousa, así como dunha serie de bens mobles.</p>
    <p>Logo de realizarse unha primeira poxa pública o día 8 de marzo de 2013 e convocar para a realización dunha segunda e terceira (DOG nº 63, do 2 de abril), realizouse o 8 de abril de 2013 a poxa pública anunciada, co cal, á vista das actas da mesa de contratación, de conformidade co disposto no artigo 70 do Decreto 50/1989, polo que se aproba o regulamento para a execución da Lei do patrimonio da Comunidade Autónoma galega, e logo da proposta da Secretaría Xeral Técnica e do Patrimonio,</p>
    <footer><p>DISPOÑO:</p></footer>
    <p>Primeiro. Declarar deserta en segunda e terceira poxa a adxudicación dos seguintes bens:</p>
    <p>1. Urbana: local no entresollado do edificio sinalado co nº 28 da avenida Doutor Tourón, concello de Vilagarcía de Arousa, cunha superficie útil de 121,21 m2, que segundo o Rexistro da Propiedade linda: á dereita, Dalmira Penide Davila; á esquerda, predio nº 16301, descanso, caixa da escaleira e patio de luces; á fronte, avenida Doutor Tourón e caixa da escaleira; e ao fondo, Irlanda Penide Davila, descanso e caixa de escaleira. Referencia catastral: 9257810NH1195N0005BL. Inscrito no Rexistro da Propiedade de Vilagarcía de Arousa como predio nº 11041, libro 298 e folio 105.</p>
    <p>Tipo de licitación en segunda poxa: 80.086,68 euros.</p>
    <p>Tipo de licitación en terceira poxa: 65.953,73 euros.</p>
    <p>2. Mesa de madeira tallada de 182×98×77 centímetros.</p>
    <p>Mesa de madeira tallada e torneada de 162×100×80 centímetros.</p>
    <p>Mesa de madeira tallada de 248×124×83 centímetros. </p>
    <p>Cadeira de madeira e coiro de 109×57,50 centímetros (catro unidades).</p>
    <p>Armario de madeira e vidro de 180×175×40 centímetros.</p>
    <p>Máquina de escribir Olivetti liña 98 e máquina calculadora.</p>
    <p>Mesa de reunións de madeira de 455×132×80 centímetros.</p>
    <p>Andel de madeira de 80×242×25 centímetros (tres unidades).</p>
    <p>Tipo de licitación en segunda poxa: 3.472,25 euros.</p>
    <p>Tipo de licitación en terceira poxa: 2.859,50 euros.</p>
    <p>Segundo. Contra esta resolución, que pon fin á vía administrativa, poderase interpoñer recurso potestativo de reposición perante esta consellería no prazo dun mes, contado desde o día seguinte ao da súa publicación no <em>Diario Oficial de Galicia</em>, ou recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses.</p>
    <p>Santiago de Compostela, 18 de abril de 2013</p>
    <footer><p>P.D. (Orde do 9.1.2012; DOG núm. 9, do 13 de xaneiro)<br>Mª del Socorro Martín Hierro<br>Secretaria xeral técnica e do Patrimonio da Consellería de Facenda</p></footer>

