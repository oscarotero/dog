---
date: '2013-05-13'
id: G2348-220413-0001
page: 15720
number: 90
agency: Xulgado do Social número 5 da Coruña
section: V. Administración de xustiza.
title: EDICTO (PO 903/2012).
range: Edicto
url: >-
  https://www.xunta.gal/dog/Publicados/2013/20130513/AnuncioG2348-220413-0001_gl.html
---
<p>María Jesús Hernando Arenas, secretaria do Xulgado do Social número 5 da Coruña, fai saber que perante este xulgado se tramitan autos co número PO 903/2012 por instancia de Guadalupe Barral Vázquez contra Rocal Modas, S.L. e coa intervención do Fondo de Garantía Salarial sobre cantidade, nos cales no día 20 de marzo de 2013 se ditou sentenza cuxa parte dispositiva di textualmente: </p>
    <p>«Decido que debo estimar e estimo parcialmente a demanda que en materia de cantidade foi interposta por Guadalupe Barral Vázquez, contra Roca Moda, S.L., e en consecuencia, debo condenar e condeno a Rocal Modas, S.L., a que lle aboe ao demandante a cantidade de 2.107,11 € brutos, ou 1.845,85 € líquidos, polos salarios devindicados nos meses de xuño e xullo de 2010, incrementadas no xuro do 10 % por mora e aplicable aos conceptos salariais.</p>
    <p>Coa intervención procesual do Fondo de Garantía Salarial.</p>
    <p>Notifíqueselles a presente resolución ás partes e fágaselles saber o seu dereito a interpoñer contra ela recurso de suplicación perante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito perante este xulgado no prazo de cinco días a partir da súa notificación. </p>
    <p>Advírtaselle ao recorrente que non sexa traballador ou beneficiario do réxime público da Seguridade Social, ou habente causa seu, ou non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social, na conta aberta na entidade Banesto, a nome deste xulgado co número 47570000 código 36 e número de expediente, acreditando mediante a presentación do xustificante de ingreso no período comprendido ata a formalización do recurso así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado, a cantidade obxecto de condena, ou formalizar aval bancario pola dita cantidade en que se faga constar a responsabilidade solidaria do avalista, incorporándoos a este xulgado co anuncio de recurso. </p>
    <p>En todo caso, o recorrente deberá designar letrado para a tramitación do recurso, no momento de anuncialo.</p>
    <p>Dedúzase testemuño literal desta sentenza que quedará nestas actuacións, con inclusión da orixinal no libro de sentenzas.</p>
    <p>Así por esta miña sentenza, pronúncioo, mándoo e asínoo». </p>
    <p>Para que conste e inserir no <em>Diario Oficial de Galicia</em> co fin de que sirva de notificación á empresa demandada Rocal Modas, S.L., co apercibimento de que as sucesivas notificacións se realizarán nos estrados do xulgado excepto as que revistan forma de emprazamentos, sentenzas e autos, e expido e asino o presente edicto.</p>
    <p>A Coruña, 22 de abril de 2013</p>
    <footer><p>María Jesús Hernando Arenas<br>Secretaria xudicial</p></footer>

