---
date: '2001-06-19'
id: 9DAA
page: 8
number: 118
agency: CONSELLERÍA DE INDUSTRIA E COMERCIO
section: VI. ANUNCIOS
title: >-
  Resolución do 8 de xuño de 2001, da Delegación Provincial de Lugo, pola que se
  somete a información pública a solicitude de autorización administrativa e
  aprobación do proxecto de execución para o trazado da L.M.T., C.T. e R.B.T. de
  Cereixal, no concello de Paradela, e da súa declaración de utilidade pública.
  (Expediente 28/2000 A.T.).
range: Resolución
url: 'https://www.xunta.gal/dog/Publicados/2001/20010619/Anuncio9DAA_gl.html'
---
<p>1. Autorización administrativa.</p>
<p>Para os efectos previstos no artigo 9 do Decreto 2617/1966, do 20 de outubro, de autorización de instalacións eléctricas, sométese a información pública a petición de autorización administrativa e aprobación do proxecto de execución para o trazado das liñas eléctricas de referencia, que contan coas características técnicas que se citan a continuación:</p>
<p>Peticionario: Unión Fenosa Distribución, S.A.</p>
<p>Finalidade: mellora-la calidade do servicio na zona.</p>
<p>Características técnicas principais.</p>
<p>1. Liña de media tensión aérea con orixe na L.M.T. a C.T. de Aldosende e remate no C.T de Cereixal de 951 m de lonxitude a 20 kV sobre apoios de formigón en conductor LA-56.</p>
<p>2. Centro de transformación aéreo de intemperie de Cereixal de 50 kVA de potencia e relación de transformación 20.000/380-220 V.</p>
<p>3. Rede de baixa tensión aérea de Cereixal de 1.345 m de lonxitude a 380/220 V sobre apoios de formigón e madeira en conductor R.Z.</p>
<p>4. Rede de baixa tensión subterránea de Cereixal de 175 m de lonxitude a 380/220 V directamente soterrada en conductor R.V.</p>
<p>2. Urxente ocupación.</p>
<p>O beneficiario, ó amparo do título IX da Lei 54/1997, do 27 de novembro, do sector eléctrico,</p>
<p>solicita, así mesmo, a declaración de utilidade pública das instalacións incluídas neste proxecto, que, segundo o sinalado no artigo 54 da devandita lei, levará implícita en todo caso a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei de expropiación forzosa. Polo tanto, esta resolución de información pública, na que se relacionan tódolos bens e dereitos afectados pola urxente ocupación, realízase tamén para os efectos previstos no citado título IX da Lei 54/1997 e, no que non se opoñan a ela, nos artigos 10, 16 e 31.5º do Decreto 2619/1966, do 20 de outubro, polo que se aproba o regulamento da Lei sobre expropiación forzosa e sancións en materia de instalacións eléctricas.</p>
<p>3. Alegacións.</p>
<p>O que se fai público para que poida examinarse o proxecto e os seus anexos de instalacións nesta delegación provincial (edificio administrativo, Ronda da Muralla, 70, de Lugo) e formula-las reclamacións, por duplicado, que se consideren oportunas durante o prazo de trinta días. Igualmente, os interesados poderán formular, se é o caso, e no mesmo prazo, alegacións por escrito que farán en relación co disposto nos artigos 25 e 26 do Decreto 2619/1966, podendo corrixi-los erros que se encontren ó relaciona-los bens afectados ata o mesmo momento do levantamento das actas previas.</p>
<p>Esta publicación realízase igualmente para os efectos do artigo 59.4º da Lei 30/1992, do 26 de novembro, de réxime xurídico das administracións públicas e do procedemento administrativo común, cando os titulares dos predios propostos sexan descoñecidos ou se ignore o lugar de notificación, e así dirixirlle ó Ministerio Fiscal as dilixencias que se produzan, de conformidade co artigo 5 da Lei de expropiación forzosa, do 16 de decembro de 1954.</p>
<p>Lugo, 8 de xuño de 2001.</p>
<p>Jesús Bendaña Suárez</p>
<p>Delegado provincial de Lugo</p>
<p>Relación de propietarios, bens e dereitos afectados</p>
<p>Expediente: 28/2000Provincia: Lugo</p>
<p>L.M.T., C.T. e R.B.T. en CereixalTermo municipal: Paradela</p>
<table><tbody><tr><td></td></tr>
<tr><td>PREDIOS</td><td>PROPIETARIOS</td><td>AFECCIÓN</td></tr></tbody></table>
<p>ApoioVoo</p>
<p>NºLugarCultivoNome e apelidosEnderezonº apoiommlm</p>
<table><tbody><tr><td>1A</td><td>Cepadas</td><td>Prado</td><td>José Vázquez Díaz</td><td>As Cepadas-Santalla de Paradela, 1
27626 Paradela</td><td>1 e 2</td><td>4</td><td>213</td><td>2.556</td></tr>
<tr><td>8</td><td>Fonte da Medra</td><td>Prado</td><td>Ramiro Varela López</td><td>Cereixal-Santalla de Paradela, 3
27611 Paradela</td><td>5</td><td>2</td><td>100</td><td>1.200</td></tr>
<tr><td>13</td><td>Cepedo</td><td>Labradío</td><td>Ramiro Varela López</td><td>Cereixal-Santalla de Paradela, 3
27611 Paradela</td><td>6 e 7</td><td>4</td><td>140</td><td>1.680</td></tr></tbody></table>

