---
date: '2013-07-09'
id: G1096-250613-0002
page: 27429
number: 129
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  RESOLUCIÓN do 19 de xuño de 2013 polo que se dá publicidade á modificación do
  Plan de inspección urbanística para o ano 2013.
range: Resolución
url: >-
  https://www.xunta.gal/dog/Publicados/2013/20130709/AnuncioG1096-250613-0002_gl.html
---
<p>Visto o acordo adoptado polo Consello Executivo da Axencia de Protección da Legalidade Urbanística, na súa reunión do 14 de xuño de 2013, polo que se aprobou a modificación do Plan de inspección para o ano 2013 (DOG núm. 37, do 21 de febreiro) como consecuencia da aprobación da Lei 2/2013, do 29 de maio, de protección e uso sustentable do litoral e de modificación da Lei 22/1988, do 28 de xullo (BOE núm. 129, do 30 de maio), polo que se engade o artigo 14 bis, e de conformidade co disposto no artigo 18.f) dos estatutos da Axencia de Protección da Legalidade Urbanística, aprobados polo Decreto 213/2007, do 31 de outubro, dispoño a súa publicación no <em>Diario Oficial de Galicia</em>.</p>
    <p>Santiago de Compostela, 19 de xuño de 2013</p>
    <footer><p>María Martínez Allegue<br>Directora da Axencia de Protección da Legalidade Urbanística</p></footer>
    <footer><p>ANEXO</p></footer>
    <p>Artigo 14 bis</p>
    <p>Os expedientes tramitados dentro da zona de servidume do dominio público marítimo-terrestre que afecten terreos que poidan acollerse ao establecido na disposición transitoria primeira da Lei 2/2013, do 29 de maio, de protección e uso sustentable do litoral e de modificación da Lei 22/1988, a execución forzosa quedará en suspenso sempre e cando a Administración municipal acredite o cumprimento dos requisitos e que solicitou o informe sinalado nos puntos segundo e terceiro da citada disposición.</p>
    <p>A suspensión alzarase de existir resolución definitiva e desfavorable do Ministerio de Agricultura, Alimentación e Medio Ambiente.</p>
    <p>A acreditación municipal de ter solicitado o citado informe realizarase mediante certificado da secretaría municipal.</p>

