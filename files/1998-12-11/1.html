---
date: '1998-12-11'
id: 6D5E
page: 13
number: 239
agency: CONSELLERÍA DE SANIDADE E SERVICIOS SOCIAIS
section: I. DISPOSICIÓNS XERAIS
title: >-
  Decreto 352/1998, do 27 de novembro, polo que se modifica o Decreto 55/1989,
  do 5 de abril, polo que se aproba a revisión do mapa sanitario de Galicia.
range: Decreto
url: 'https://www.xunta.gal/dog/Publicados/1998/19981211/Anuncio6D5E_gl.html'
---
<p>A unidade de Atención Primaria vén configurada na normativa sanitaria galega como a estructura mínima organizativa para a prestación de servicios de atención primaria en cada municipio.</p>
<p>O Decreto 200/1993, do 29 de xullo, de ordenación da atención primaria na Comunidade Autónoma de Galicia, establece no seu artigo 2 que en cada municipio de Galicia existirá polo menos unha unidade de atención primaria.</p>
<p>Dado que o ámbito municipal serve como base para a planificación e xestión dos distintos servicios ofrecidos no primer nivel de atención sanitaria, defínese unha nova estructura que agrupa as referidas unidades de atención primaria, e que será punto de referencia das actuacións sanitarias levadas a cabo polo Servicio Galego de Saúde.</p>
<p>Na súa virtude, por proposta do conselleiro de Sanidade e Servicios Sociais e logo de deliberación do Consello da Xunta de Galicia, na súa reunión do día vintesete de novembro de mil novecentos noventa e oito,</p>
<p>DISPOÑO:</p>
<p>Artigo único.-Engádese un artigo 2 ó Decreto 55/1989, do 5 de abril, polo que se aproba a revisión do mapa sanitario de Galicia, coa seguinte redacción:</p>
<p>«Son unidades básicas de atención primaria cada unha das demarcacións municipais nas que se ordena o territorio da Comunidade Autónoma galega».</p>
<p>Disposición adicional</p>
<p>Deixan de ser zonas de saúde de atención primaria aquelas que, conforme o Decreto 55/1989, estiveran integradas por un só municipio.</p>
<p>Santiago de Compostela, vintesete de novembro de mil novecentos noventa e oito.</p>
<p>Manuel Fraga Iribarne</p>
<p>Presidente</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>
<p>10932</p>

