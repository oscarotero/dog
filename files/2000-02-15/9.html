---
date: '2000-02-15'
id: 3F4E
page: 1
number: 31
agency: CONSELLERÍA DE SANIDADE E SERVICIOS SOCIAIS
section: III. OUTRAS DISPOSICIÓNS
title: >-
  Orde do 10 febreiro de 2000 pola que se dictan normas para garanti-los
  servicios esenciais referentes á folga convocada polos especialistas do
  Servicio de Radioloxía do Complexo Hospitalario de Ourense, para o día 15 de
  febreiro e con carácter indefinido, os martes, mércores e xoves de cada
  semana.
range: Orde
url: 'https://www.xunta.gal/dog/Publicados/2000/20000215/Anuncio3F4E_gl.html'
---
<p>O artigo 28.2º da Constitución española recoñece como dereito fundamental da persoa o dereito á folga.</p>
<p>O exercicio deste dereito na Administración e nas empresas, entidades e institucións públicas ou privadas, que presten servicios públicos ou de recoñecida e inaprazable necesidade, no ámbito e competencias da Comunidade Autónoma de Galicia, está condicionado ó mantemento dos servicios esenciais fixados no artigo 2 do Decreto 155/1988, do 9 de xuño (DOG nº 116, do 20 de xuño), entre os que se atopa a sanidade.</p>
<p>O exercicio público da prestación da asistencia sanitaria non se pode ver afectado gravemente polo lexítimo dereito do exercicio de folga, xa que aquel é considerado e recoñecido prioritariamente en relación a este.</p>
<p>O artigo 3 do citado decreto faculta os conselleiros competentes, por razón dos servicios esenciais afectados para que, mediante orde e diante cada situación de folga, decidan o mínimo de actividade necesaria para asegura-lo mantemento de tales servicios, así como para determina-lo persoal necesario para a súa prestación.</p>
<p>Convocada folga que afecta os facultativos especialistas do Servicio de Radioloxía do Hospital Cristal Piñor, que se levará a efecto o día 15 de febreiro de 2000 e con carácter indefinido, os martes, mércores e xoves de cada semana.</p>
<p>DISPÓN:</p>
<p>Artigo 1º</p>
<p>A folga convocada que se levará a efecto o día 15 de febreiro do ano 2000 e con carácter indefinido os martes, mércores e xoves de cada semana, que afecta os facultativos especialistas do Servicio de Radioloxía do Hospital Cristal Piñor de Ourense, enténdese condicionada ó mantemento dos servicios mínimos necesarios en adecuada correspondencia cos criterios rectores que se explicitan neste artigo.</p>
<p>Os servicios mínimos que se fixan resultan totalmente imprescindibles para mante-la adecuada cobertura do Servicio de Radioloxía do citado hospital, para evitar que se produzan graves prexuízos ós usuarios.</p>
<p>Tales mínimos responden á necesidade de compatibiliza-lo respecto ineludible ó exercicio do dereito á folga coa atención ós usuarios que, baixo ningún concepto, poden quedar desasistidos, polas características do servicio dispensado.</p>
<p>Establécense os seguintes servicios mínimos:</p>
<p>-Radioloxía Centro de Especialidades: 1 facultativo.</p>
<p>-Radioloxía vascular: 1 facultativo.</p>
<p>-Ecografías: 1 facultativo.</p>
<p>-TAC: 1 facultativo.</p>
<p>-Radioloxía xeral: 1 facultativo.</p>
<p>-Garda: 1 facultativo.</p>
<p>Artigo 2º</p>
<p>A designación nominal, con carácter rotatorio, do persoal que deberá cubri-lo servicio será determinada polo director xerente, procedéndose á súa publicación nos taboleiros de anuncios do centro de traballo.</p>
<p>Artigo 3º</p>
<p>Os prazos e alteracións no traballo por parte do persoal necesario para o mantemento dos servicios</p>
<p>mínimos serán considerados ilegais para os efectos do establecido no artigo 16.1º do Real decreto lei 17/1977, do 4 de marzo (BOE nº 58, do 9 de marzo).</p>
<p>Artigo 4º</p>
<p>O disposto nos artigos anteriores non significará ningún tipo de limitación dos dereitos que a normativa reguladora da folga lle recoñece ó persoal nesta situación, nin tampouco sobre a tramitación e efectos das peticións que a motiven.</p>
<p>Artigo 5º</p>
<p>Sen prexuízo do que establecen os artigos anteriores, deberanse observa-las normas legais e regulamentarias vixentes en materia de garantías dos usuarios dos centros sanitarios.</p>
<p>Disposición derradeira</p>
<p>Esta orde entrará en vigor o mesmo día da súa publicación no Diario Oficial de Galicia.</p>
<p>Santiago de Compostela, 10 de febreiro de 2000.</p>
<p>José Mª Hernández Cochón</p>
<p>Conselleiro de Sanidade e Servicios Sociais</p>

