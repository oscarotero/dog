---
date: '2000-02-15'
id: 3F66
page: 1
number: 31
agency: SERVICIO GALEGO DE SAÚDE
section: III. OUTRAS DISPOSICIÓNS
title: >-
  Resolución do 24 de xaneiro de 2000 pola que se lle dá publicidade á parte
  dispositiva da sentencia 800/1999, do 1 de decembro de 1999, da Sala do
  Contencioso-Administrativo do Tribunal Superior de Xustiza de Galicia.
range: Resolución
url: 'https://www.xunta.gal/dog/Publicados/2000/20000215/Anuncio3F66_gl.html'
---
<p>Visto pola sección segunda da Sala do Contencioso-Administrativo do Tribunal Superior de Xustiza de Galicia o recurso contencioso-administrativo número 02/000595/1996, interposto pola Federación de Empresarios Farmacéuticos de Galicia, contra a orde da Consellería de Sanidade e Servicios Sociais do 31 de xullo de 1996 (DOG do 7 de agosto) sobre peche de oficinas de farmacia, dictouse a sentencia 800/1999, do 1 de decembro, agora firme.</p>
<p>Polo tanto, de conformidade co disposto nos artigos 103 e seguintes da Lei 29/1998, do 13 de xullo, reguladora da xurisdicción contencioso-administrativa, e co fin de levar a puro e debido efecto a dita sentencia, este departamento resolve darlle publicidade á parte dispositiva da sentencia 800/1999, do 1 de decembro, que a seguir se transcribe:</p>
<p>«Estimamo-lo recurso contencioso-administrativo interposto pola Federación de Empresarios Farmacéuticos de Galicia, contra a orde da Consellería de Sanidade e Servicios Sociais do 31 de xullo de 1999 sobre peche de oficinas de farmacia, dictada en interpretación do decreto da Xunta de Galicia número 253/1996, acto que anulamos por non ser conforme a dereito, sen facer imposición das costas».</p>
<p>Santiago de Compostela, 24 de xaneiro de 2000.</p>
<p>Manuel A. Silva Romero</p>
<p>Secretario xeral da Consellería de Sanidade</p>
<p>e Servicios Sociais</p>

