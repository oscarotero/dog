---
date: '2000-02-15'
id: 3F56
page: 1
number: 31
agency: 'CONSELLERÍA DE XUSTIZA, INTERIOR E RELACIÓNS LABORAIS'
section: III. OUTRAS DISPOSICIÓNS
title: >-
  Resolución do 7 de xaneiro de 2000, da Delegación Provincial de Pontevedra,
  pola que se dispón o rexistro, depósito e publicación, no Diario Oficial de
  Galicia, da corrección de erros do convenio colectivo do sector da
  construcción.
range: Resolución
url: 'https://www.xunta.gal/dog/Publicados/2000/20000215/Anuncio3F56_gl.html'
---
<p>Vista a acta da comisión paritaria de interpretación do convenio colectivo da construcción da provincia de Pontevedra, que tivo entrada nesta delegación provincial o día 22 de decembro de 1999, subscrita en representación da parte económica pola Asocia</p>
<p>ción Provincial de Empresarios de la Construcción (APEC), e da parte social pola centrais sindicais UGT, CC.OO. e CIG, con data do 21 de decembro de 1999, de corrección de erros no artigo 18, parágrafo 3.5 do convenio provincial (DOG nº 195, do 7 de outubro e BOP nº 172, do 7 de setembro), e no sentido que se fai figurar no texto da devandita acta.</p>
<p>Que, ó abeiro do disposto no artigo 105.2º da Lei 30/1992, de réxime xurídico das administracións públicas e do procedemento administrativo común (modificada pola Lei 4/1999, do 13 de xaneiro), as administracións poderán, así mesmo, rectificar en calquera momento, de oficio ou por instancia dos interesados, os erros materiais, de feito ou aritméticos, existentes nos seus actos, esta delegación provincial</p>
<p>ACORDA:</p>
<p>Primeiro.-Rectifica-lo erro material sufrido no artigo 18, parágrafo 3.5 do convenio colectivo da construcción da provincia de Pontevedra e no sentido que figura no texto da acta.</p>
<p>Segundo.-Ordena-la súa inscrición no libro de rexistro de convenios colectivos de traballo, existente nesta delegación provincial, e a notificación ás representacións económica e social da comisión negociadora.</p>
<p>Terceiro.-Ordena-lo seu depósito no Servicio de Relacións Laborais, Sección de Mediación, Arbitraxe e Conciliación.</p>
<p>Cuarto.-Dispoñe-la súa publicación no Diario Oficial de Galicia.</p>
<p>Vigo, 7 de xaneiro de 2000.</p>
<p>Antonio Coello Bufill</p>
<p>Delegado provincial de Pontevedra</p>
<p>Comisión paritaria de interpretación do convenio colectivo da construcción da provincia de Pontevedra.</p>
<p>Corrección de erros no artigo 18, punto 3.5 do convenio provincial.</p>
<p>Asistentes:</p>
<p>UGT:</p>
<p>José C. Rodríguez del Río.</p>
<p>Guillermo Simón.</p>
<p>CC.OO.:</p>
<p>Francisco Estévez Rodríguez.</p>
<p>CIG:</p>
<p>Xosé Xoán Melón González.</p>
<p>Alberto Fernández Campo.</p>
<p>APEC:</p>
<p>José M. Conde Roque.</p>
<p>Anselmo Hernández Luján.</p>
<p>Asesora:</p>
<p>Yolanda Carballo Muñoz.</p>
<p>En Vigo o 21 de decembro de 1999, na sede da Asociación Provincial de Empresarios de la Construcción (APEC), previamente convocados, reúnense as persoas que figuran á marxe nas representacións que se indican, co fin seguinte:</p>
<p>Detectado un erro no artigo 18: contrato para a formación, no seu punto 3.5, a retribución para aqueles traballadores desde 18 a 24 anos será de 90.690 pesetas, que entrará en vigor con carácter retroactivo desde o 1 de xaneiro de 1999 ata o 31 de decembro do mesmo ano.</p>

