---
date: '2000-02-15'
id: 3F32
page: 1
number: 31
agency: CONSELLERÍA DE ECONOMÍA E FACENDA
section: III. OUTRAS DISPOSICIÓNS
title: >-
  Decreto 25/2000, do 7 de xaneiro, polo que se acepta a cesión a título
  gratuíto do local número 6, situado no edificio San Francisco, no termo
  municipal de Noia (A Coruña), feita polo Concello de Noia a favor da
  Comunidade Autónoma de Galicia, para destinalo ós servicios veterinarios
  oficiais de saúde pública.
range: Decreto
url: 'https://www.xunta.gal/dog/Publicados/2000/20000215/Anuncio3F32_gl.html'
---
<p>O Pleno da Corporación municipal do Concello de Noia, reunido en sesión celebrada o día 12 de xullo de 1999, acordou ceder á Comunidade Autónoma de Galicia o local nº 6, dunha superficie de 97,53 m, situado no edificio de San Francisco, no termo municipal de Noia (A Coruña), para destinalo ós servicios veterinarios oficiais de saúde pública.</p>
<p>Conforme os artigos 17.1º da Lei 3/1985, do 12 de abril, do patrimonio da Comunidade Autónoma galega, e 34 do seu regulamento aprobado polo Decreto 50/1989, do 9 de marzo, a adquisición pura e simple de bens a título gratuíto ou lucrativo requirirá decreto do Consello da Xunta de Galicia, por proposta da Consellería de Economía e Facenda. Así mesmo, os artigos 23.1º da mesma lei e 38.1º</p>
<p>do regulamento establecen que non se poderán adquirir bens ou dereitos a título lucrativo cando o valor dos gravames, cargas ou afeccións impostos sobre eles supere o seu valor intrínseco; se ben non se considera carga, gravame ou afección os investimentos que teña que realiza-la Comunidade Autónoma para da-lo destino de uso xeral ou servicio público da súa competencia que fixe o cedente ou doador.</p>
<p>Na súa virtude, por proposta do conselleiro de Economía e Facenda, feita nos termos nos que o Concello de Noia acordou a cesión e logo de deliberación do Consello da Xunta de Galicia na súa reunión do día sete de xaneiro de dous mil,</p>
<p>DISPOÑO:</p>
<p>Artigo 1º</p>
<p>Acéptase a cesión gratuíta do local nº 6, situado no edificio San Francisco, no termo municipal de Noia (A Coruña), que a seguir se describe:</p>
<p>-Local en semisoto superior ou semisoto primeiro, sito no bloque nº 1 situado na parte da planta da súa denominación, con acceso directo polo norte a través do resto do predio, dun edificio sito na denominada Huerta del Convento. Ocupa unha superficie de 97 metros 53 decímetros cadrados e linda: norte, co resto do predio e en parte conducto de instalacións; sur, en parte co local nº 7 e en parte co núcleo de escaleiras e oco de ascensor do portal nº 2; leste, resto do predio; e oeste en parte o local nº 7 e en parte co núcleo de escaleiras e oco de ascensor do portal nº 2.</p>
<p>Aparece inscrito a favor do Concello de Noia, no tomo 811, libro 179, folio 104, predio 13224, inscrición 2ª, atopándose libre de cargas.</p>
<p>Artigo 2º</p>
<p>O local cedido destinarase ós servicios veterinarios oficiais de saúde pública dependentes da Consellería de Sanidade e Servicios Sociais.</p>
<p>Artigo 3º</p>
<p>A Consellería de Economía e Facenda, a través da Secretaría Xeral e do Patrimonio, procederá á formalización da cesión no correspondente documento público e á inscrición do ben no Rexistro da Propiedade a nome da Comunidade Autónoma.</p>
<p>Disposición derradeira</p>
<p>A Consellería de Economía e Facenda, a través da Secretaría Xeral e do Patrimonio, levará a cabo tódolos trámites necesarios para a efectividade deste decreto.</p>
<p>Santiago de Compostela, sete de xaneiro de dous mil.</p>
<p>Manuel Fraga Iribarne</p>
<p>Presidente</p>
<p>José Antonio Orza Fernández</p>
<p>Conselleiro de Economía e Facenda</p>

