---
date: '2000-02-15'
id: 3FC6
page: 1
number: 31
agency: 'CONSELLERÍA DE CULTURA, COMUNICACIÓN SOCIAL E TURISMO'
section: VI. ANUNCIOS
title: >-
  Resolución do 24 de xaneiro de 2000 sobre revogación do título-licencia da
  axencia de viaxes a Viajes Montevideo, S.L. con código identificativo XG-40,
  pertencente ó grupo retallista e con casa central na rúa Marqués de
  Valladares, 14 baixo, na cidade de Vigo (Pontevedra).
range: Resolución
url: 'https://www.xunta.gal/dog/Publicados/2000/20000215/Anuncio3FC6_gl.html'
---
<p>Visto o expediente de revogación do título-licencia da axencia de viaxes, Viajes Montevideo, S.L. sita na rúa Marqués de Valladares, 14 baixo, na cidade de Vigo, da que é representante legal Domingo José Besada Paraje.</p>
<p>Resultando que con datas do 19-5-1998, e do 23-6-1999, a Inspección de Turismo constatou a inactividade da referida axencia de viaxes.</p>
<p>Resultando que con base no establecido no artigo 12 e) do Decreto 155/1989, do 22 de xuño, polo que se aproba o Regulamento das axencias de viaxes de Galicia, se lle notificou á citada axencia, mediante cédula do 22 de novembro de 1999 (DOG nº 239, do 14 de decembro) que a inactividade da axencia de viaxes sen causa xustificada, ó longo dun ano continuado é causa de revogación do título-licencia, concedéndoselle un prazo de 15 días para efectua-las alegacións que estimase pertinentes.</p>
<p>Resultando que nese prazo o interesado non efectuou alegacións.</p>
<p>Considerando que, segundo establece o devandito artigo 12 do Decreto 155/1989, do 22 de xuño, constitúe causa de revogación do título-licencia das axencias de viaxes non mante-la actividade da axencia ó longo dun ano continuado sen causa xustificada.</p>
<p>Vista a Lei 1/1983, do 22 de febreiro, reguladora da Xunta e do seu presidente, a Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1993, do 13 de xaneiro e o Decreto 155/1989, do 22 de xuño, polo que se aproba o Regulamento das axencias de viaxes de Galicia, esta consellería</p>
<p>RESOLVE:</p>
<p>Revoga-lo seu título-licencia á axencia de viaxes, Viajes Montevideo, S.L. con código identificativo XG-40 pertencente ó grupo retallista e con casa central na rúa Marqués de Valladares, 14 baixo, de Vigo (Pontevedra).</p>
<p>Contra esta resolución, o interesado poderá interpoñer recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous</p>
<p>meses contados desde o día seguinte ó da súa publicación no Diario Oficial de Galicia.</p>
<p>Santiago de Compostela, 24 de xaneiro de 2000.</p>
<p>P.O. (Orde 20-2-1998)</p>
<p>Aurelio Miras Portugal</p>
<p>Director xeral de Turismo</p>

