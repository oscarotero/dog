---
date: '2015-05-07'
id: C141-230415-0004
page: 18170
number: 85
agency: Portos de Galicia
section: VI. Anuncios. a) Administración autonómica.
title: >-
  CÉDULA do 22 de abril de 2015 pola que se notifica a reclamación de custos
  ocasionados polo desmonte e traslado de aeroxeradores no porto de Ribadeo.
range: Cédula
url: >-
  https://www.xunta.gal/dog/Publicados/2015/20150507/AnuncioC141-230415-0004_gl.html
---
<p>De conformidade co disposto no artigo 59.4 da Lei 30/1992, do 26 de novembro, modificada pola Lei 4/1999, do 13 de xaneiro, de réxime xurídico das administracións públicas e do procedemento administrativo común, notifícase mediante a publicación no <em>Diario Oficial de Galicia</em> a Kliux Energies, S.L., con CIF B26487306, como propietaria de dous aeroxeradores no peirao de Porcillán (Ribadeo), a reclamación dos custos ocasionados polo desmonte e traslado deles, como consecuencia do incumprimento da orde de retirada dos citados elementos, por non ser posible a notificación a través do servizo de Correos no último domicilio coñecido sito na rúa dos Almendros, 14, 26009 Logroño (La Rioja).</p>
    <p>O importe dos custos derivados do desmonte e traslado dos aeroxeradores no porto deportivo de Ribadeo, executado de maneira subsidiaria mediante expediente de obra menor, ascende á cantidade de seiscentos oitenta e nove euros con setenta céntimos de euro (689,70 €), IVE incluído.</p>
    <p>A reclamación efectúase ao abeiro da regra novena de aplicación a tarifa portuaria E-2 prevista na Lei 6/2003, do 9 de decembro, de taxas, prezos e exaccións reguladoras da Comunidade Autónoma de Galicia, e dos artigos 96, 97 e 98 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Na súa virtude requírese a Kliux Energies, S.L. con CIF B26487306, para que proceda nos prazos previstos no artigo 62 da Lei 58/2003, do 17 de decembro, xeral tributaria, a aboar a cantidade de seiscentos oitenta e nove euros con setenta céntimos de euro (689,70 €), IVE incluído.</p>
    <p>Para o pagamento da dita cantidade deberá de empregarse o modelo de impreso que se facilitará en servizos centrais de Portos de Galicia sitos en Área Central, praza de Europa, portal 5-A, de Santiago de Compostela, número de teléfono 902 40 08 70.</p>
    <p>De non aboarse a dita cantidade no prazo sinalado, ata será exixida pola la vía de constrinximento.</p>
    <p>O expediente completo encóntrase nas dependencias dos servizos centrais de Portos de Galicia onde poderá ser examinado das 9.00 ás 14.00 horas.</p>
    <p>A reclamación que efectúa a dirección do ente público e que ten eficacia executiva non esgota a vía administrativa polo que contra ela cabe interpoñer recurso de alzada ante o presidente de Portos de Galicia no prazo dun mes contado desde o día seguinte ao da publicación.</p>
    <p>E para que conste e lle sirva de notificación, e en cumprimento do disposto no artigo 59.4 da Lei 30/1992, do 26 de novembro, de réxime xurídico das administracións públicas e do procedemento administrativo común, expido, asino e selo a presente cédula.</p>
    <p>Santiago de Compostela, 22 de abril de 2015</p>
    <footer><p>José Ignacio Villar García<br>Director de Portos de Galicia</p></footer>

