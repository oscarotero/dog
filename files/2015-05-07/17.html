---
date: '2015-05-07'
id: G1994-160415-0002
page: 18089
number: 85
agency: Tribunal Superior de Xustiza de Galicia (Sala do Social)
section: V. Administración de xustiza.
title: EDICTO (2308/2013).
range: Edicto
url: >-
  https://www.xunta.gal/dog/Publicados/2015/20150507/AnuncioG1994-160415-0002_gl.html
---
<p>M. Socorro Bazarra Varela, secretaria xudicial da Sala do Social do Tribunal Superior de Xustiza de Galicia, fago saber:</p>
    <p>Que no procedemento recurso de suplicación 2308/2013-CON desta sala, seguido por instancia de Anxo Andújar Picáns contra o Instituto Nacional da Seguridade Social (Sergas), Persianas Galicia, S.L., Mutua Galega de Accidentes de Traballo sobre incapacidade temporal, se ditou a seguinte resolución:</p>
    <p>«Que estimando o recurso de suplicación interposto pola representación procesual do demandante, contra a sentenza de data 6.3.2013, ditada polo Xulgado do Social número 5 de Vigo, en autos 647/12, revogamos a sentenza recorrida, e con estimación da demanda reitora procede deixar sen efecto a resolución da Mutua Galega de 9/05/2012, declarando o dereito do demandante a percibir o subsidio de incapacidade temporal extinguido, condenando a Mutua Galega de Accidentes de Traballo e Enfermidades Profesionais, ao Servizo Galego de Saude (Sergas), ao Instituto Nacional da Seguridade Social, e á empresa Persianas Galicia, a estar e pasar pola anterior declaración, e condenando a Mutua Galega de Accidentes de Traballo e Enfermidades Profesionais, ao aboamento das cantidades deixadas de percibir, ata a alta médica expedida co Sergas e, cos efectos inherentes á devandita declaración.</p>
    <p>Incorpórese o orixinal desta sentenza, pola súa orde, ao libro de sentenzas deste Tribunal Superior de Xustiza de Galicia.</p>
    <p>Modo de impugnación: faise saber ás partes que contra esta sentenza cabe interpoñer recurso de casación para unificación de doutrina que ha de prepararse mediante escrito presentado ante esta sala dentro do improrrogable prazo de dez días hábiles inmediatos seguintes á data de notificación da sentenza. Se o recorrente non tivese a condición de traballador ou beneficiario do réxime público de seguridade social deberá efectuar:</p>
    <p>– O depósito de 600 € na conta de 16 díxitos desta sala, aberta no Banco de Santander (Banesto) co nº 1552 0000 37 seguida do catro díxitos correspondentes ao nº do recurso e dous díxitos do ano deste.</p>
    <p>– Así mesmo, se hai cantidade de condena deberá consignala na mesma conta, pero co código 80 en vez do 37 ou ben presentar aval bancario solidario en forma.</p>
    <p>– Se o ingreso se fai mediante transferencia bancaria desde unha conta aberta en calquera entidade bancaria distinta, haberá que emitila á conta de vinte díxitos 0049 3569 92 0005001274 e facer constar no campo “Observacións ou Concepto da transferencia” os 16 díxitos que corresponden ao procedemento (1552 0000 80 ou 37 **** ++).</p>
    <p>Así por esta nosa sentenza, pronunciámolo, mandámolo e asinámolo».</p>
    <p>E para que sirva de notificación en legal forma a Persianas Galicia, S.L, en ignorado paradoiro, expido o presente para a súa inserción no DOG.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de localización.</p>
    <p>A Coruña, 13 de abril de 2015</p>
    <footer><p>A secretaria xudicial</p></footer>

