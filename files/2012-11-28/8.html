---
date: '2012-11-28'
id: G0003-161112-0001
page: 44822
number: 227
agency: Servizo Galego de Saúde
section: IV. Oposicións e concursos.
title: >-
  ANUNCIO do 25 de outubro de 2012, da Xerencia do Hospital da Costa, pola que
  se procede a dar publicidade á resolución pola que se convoca o procedemento
  de mobilidade interna voluntaria do persoal fixo, sanitario non facultativo e
  non sanitario deste hospital.
range: Anuncio
url: >-
  https://www.xunta.gal/dog/Publicados/2012/20121128/AnuncioG0003-161112-0001_gl.html
---
<p>De conformidade co establecido nas bases de mobilidade voluntaria do persoal estatutario fixo, correspondente ás categorías de persoal sanitario diplomado e de formación profesional, e de persoal de xestión e servizos das institucións sanitarias de atención especializada do Servizo Galego de Saúde, aprobadas pola Administración e as organizacións sindicais en sesión da mesa sectorial do 23 de decembro de 2009,</p>
    <h2>Resolvo:</h2>
    <p>Anunciar a convocatoria do procedemento de mobilidade interna voluntaria do presente ano para persoal fixo, sanitario e non sanitario do Hospital da Costa.</p>
    <p>As bases da citada convocatoria estarán expostas nos taboleiros de anuncios do Hospital da Costa.</p>
    <p>As solicitudes e a documentación anexa que conteñan a xustificación dos requisitos e méritos achegados deberán presentarse no Rexistro do Hospital da Costa, no prazo de vinte (20) días hábiles contados desde o seguinte ao da data de publicación do anuncio desta convocatoria no <em>Diario Oficial de Galicia</em>.</p>
    <p>Así mesmo, poderán presentarse en calquera dos rexistros previstos no artigo 38 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Contra esta resolución e as bases do procedemento poderase interpor recurso de alzada, ante a Dirección de Recursos Humanos do Servizo Galego de Saúde, no prazo dun mes contado a partir do día seguinte ao da súa publicación nos termos dos artigos 114 e 115 da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
    <p>Burela, 25 de outubro de 2012</p>
    <footer><p>José Insua Pernas<br>Director xerente do Hospital da Costa</p></footer>

