---
date: '2012-11-28'
id: G2018-161112-0006
page: 44823
number: 227
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 13 de novembro de 2012 pola que se contrata persoal laboral fixo
  na categoría profesional de técnico superior de investigación, arqueometría,
  da Universidade de Santiago de Compostela (USC), en virtude de probas
  selectivas, polas quendas de promoción interna e de acceso libre, convocadas
  pola Resolución do 23 de decembro de 2011 (DOG do 5 de xaneiro e BOE do 24 de
  xaneiro de 2012).
range: Resolución
url: >-
  https://www.xunta.gal/dog/Publicados/2012/20121128/AnuncioG2018-161112-0006_gl.html
---
<p>De conformidade coa proposta elevada polo tribunal cualificador das probas selectivas para cubrir unha praza da categoría profesional de técnico superior de investigación, arqueometría, grupo I, polas quendas de promoción interna e de acceso libre, convocadas pola Resolución do 23 de decembro de 2011 (DOG do 5 de xaneiro e BOE do 24 de xaneiro de 2012), e tras comprobar que a persoa aspirante reúne os requisitos exixidos na base 2 da convocatoria.</p>
    <p>O reitor, de conformidade co disposto no artigo 87.j) dos Estatutos da USC,</p>
    <h2>RESOLVE:</h2>
    <p>Primeiro. Aprobar a proposta feita polo tribunal cualificador e contratar como persoal laboral fixo na categoría de técnico superior de investigación, arqueometría, o aspirante que superou o proceso selectivo pola quenda de acceso libre e que se relaciona no anexo desta resolución. </p>
    <p>Segundo. A persoa seleccionada formalizará o seu contrato no Servizo de Xestión de Persoal, situado na Casa da Balconada (rúa Nova 6, Santiago de Compostela) no prazo dun mes, contado a partir do día seguinte ao da publicación desta resolución no Diario Oficial de Galicia.</p>
    <p>Terceiro. Contra a presente resolución, que esgota a vía administrativa, poderase interpor un recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpor un recurso potestativo de reposición no prazo dun mes perante o órgano que ditou a resolución. Neste caso non se poderá interpor o recurso contencioso-administrativo antedito mentres non se dite resolución expresa ou presunta do recurso administrativo de reposición, ao abeiro dos artigos 116 e seguintes da Lei 30/1992, do 26 de novembro, de réxime xurídico das administracións públicas e do procedemento administrativo común, modificada pola Lei 4/1999, do 13 de xaneiro.</p>
    <p>Santiago de Compostela, 13 de novembro de 2012</p>
    <footer><p>Juan José Casares Long<br>Reitor da Universidade de Santiago de Compostela</p></footer>
    <h2>ANEXO</h2>
    <p>Categoría laboral: técnico superior de investigación, arqueometría.</p>
    <p>Quenda: acceso libre.</p>
    <p>Nº de orde: 1.</p>
    <p>Apelidos e nome: Lantes Suárez, Óscar Floreal.</p>
    <p>DNI: 79315329-J.</p>

