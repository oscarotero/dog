---
date: '2012-11-28'
id: L251-091112-0005
page: 44893
number: 227
agency: Concello de Sanxenxo
section: VI. Anuncios. b) Administración local.
title: >-
  ANUNCIO de información pública sobre a aprobación inicial da modificación
  puntual nº 3 do Plan xeral de ordenación municipal deste concello.
range: Anuncio
url: >-
  https://www.xunta.gal/dog/Publicados/2012/20121128/AnuncioL251-091112-0005_gl.html
---
<p>A Corporación municipal en Pleno, en sesión que tivo lugar o 29 de outubro de 2012 adoptou, entre outros, o seguinte acordo:</p>
    <p>Primeiro. Prestar aprobación inicial á modificación puntual nº 3 do Plan xeral do ordenación municipal do concello de Sanxenxo, contida no documento asinado o 8 de agosto de 2012 por Rafael Vázquez Abal, José Manuel Rey Rial e Juan Lorenzo Ramírez.</p>
    <p>Segundo. Ao abeiro do disposto no artigo 85.2 da Lei 9/2002, do 30 de decembro, de ordenación urbanística e protección do medio rural de Galicia (LOUGA), sométase o expediente completo ao trámite de información pública durante un prazo de dous meses, mediante anuncio que se publicará no <em>Diario Oficial de Galicia</em> e en dous dos xornais de maior difusión na provincia de Pontevedra.</p>
    <p>Terceiro. Simultaneamente, e durante o mesmo tempo que a información pública, déaselles audiencia aos concellos limítrofes e solicítense os informes sectoriais que resulten pertinentes, consonte o manifestado nos informes dos técnicos municipais que constan unidos ao expediente, co fin de que sexan emitidos no prazo máximo dun mes, agás que a lexislación sectorial sinale outro prazo.</p>
    <p>En consecuencia, durante o prazo de dous meses, contados desde o día seguinte ao da publicación deste anuncio no <em>Diario Oficial de Galicia</em>, os interesados poderán consultar o expediente nas oficinas da Xerencia Municipal de Urbanismo do Concello de Sanxenxo, das 9.00 ás 14.00 horas, e formular por escrito as alegacións que xulguen oportunas.</p>
    <p>Sanxenxo, 31 de outubro de 2012</p>
    <footer><p>Catalina González Bea<br>Alcaldesa</p></footer>

