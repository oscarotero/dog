---
date: '2012-11-28'
id: G2345-071112-0001
page: 44833
number: 227
agency: Xulgado do Social número 2 da Coruña
section: V. Administración de xustiza.
title: EDICTO (1034/2011).
range: Edicto
url: >-
  https://www.xunta.gal/dog/Publicados/2012/20121128/AnuncioG2345-071112-0001_gl.html
---
<p>María Blanco Aquino, secretaria xudicial do Xulgado do Social número 2 da Coruña, fago saber que no proceso seguido por instancia de Ricardo Seoane Boto contra MC Mutual, Instituto Nacional da Seguridade Social, empresa José Eugenio Campillo Veiga, en reclamación por seguridade social, rexistrado co número seguridade social 1034/2011, se acordou citar a empresa José Eugenio Campillo Veiga, en ignorado paradoiro, para que compareza na sala de vistas deste Xulgado do Social número 2, situado na rúa Monforte, s/n, edificio Xulgados, o día 19 de decembro de 2012, ás 9.35 horas, para a realización dos actos de conciliación e, de ser o caso, xuízo. Poderá comparecer persoalmente ou mediante persoa legalmente apoderada, e deberá acudir con todos os medios de proba de que se intente valer, coa advertencia de que é única convocatoria e de que estes actos non se suspenderán por falta inxustificada de asistencia.</p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, agás no suposto da comunicación das resolucións que sexan autos ou sentenzas, ou cando se trate de emprazamento.</p>
    <p>En caso de que pretenda comparecer no acto de xuízo asistido de avogado ou representado tecnicamente por graduado social colexiado, ou representado por procurador, porá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, unha vez trasladada esta intención ao demandante, este poida estar representado tecnicamente por graduado social colexiado, ou representado por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de se valer no acto de xuízo de avogado, procurador ou graduado social colexiado.</p>
    <p>E para que lle sirva de citación á empresa José Eugenio Campillo Veiga, expídese esta cédula para a súa publicación no Boletín Oficial da provincia.</p>
    <p>A Coruña, 7 de novembro de 2012</p>
    <footer><p>A secretaria xudicial</p></footer>

