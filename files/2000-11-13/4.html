---
date: '2000-11-13'
id: 13A7E
page: 15
number: 219
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 27 de outubro de 2000 pola que se ordena a publicación do acordo
  do Consello da Xunta de Galicia do 26 de outubro de 2000, polo que se aproba a
  modificación da relación de postos de traballo do Instituto Galego de Consumo
  da Consellería de Industria e Comercio.
range: Resolución
url: 'https://www.xunta.gal/dog/Publicados/2000/20001113/Anuncio13A7E_gl.html'
---
<p>A necesidade de adecua-lo cadro de persoal do Instituto Galego de Consumo ás súas necesidades de funcionamento fai necesario modifica-la relación de postos de traballo do citado instituto.</p>
<p>En consecuencia, por proposta da Consellería de Industria e Comercio, consultadas as organizacións sindicais presentes na Mesa Xeral de Negociación da Comunidade Autónoma de Galicia e a Comisión de Persoal, o Consello da Xunta de Galicia, na súa reunión do vinteseis de outubro de dous mil, adoptou o seguinte</p>
<p>ACORDO:</p>
<p>1. Aproba-la nova relación de postos de traballo do Instituto Galego de Consumo da Consellería de Industria e Comercio, nos termos que se sinalan no anexo ó presente acordo.</p>
<p>2. Ordena-la súa publicación no Diario Oficial de Galicia para efectos da súa entrada en vigor a partir do día seguinte a ela.</p>
<p>3. Clasificar como posto de libre designación, de acordo coa motivación que se especifica, o seguinte:</p>
<p>Código: IC.A01.00.000.15770.054.</p>
<p>Denominación: xefe Sección Habilitación.</p>
<p>Motivación: posto de especial responsabilidade polo manexo de fondos públicos.</p>
<p>4. Deixar sen efecto a relación de postos de traballo do Instituto Galego de Consumo publicado no DOG nº 19, do 29 de xaneiro de 1999.</p>
<p>Visto o acordo adoptado polo Consello da Xunta de Galicia na súa reunión do vinteseis de outubro de dous mil, relativo á modificación da relación de postos de traballo do Instituto Galego de Consumo da Consellería de Industria e Comercio, coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 27 de outubro de 2000.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>

