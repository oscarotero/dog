---
date: '2000-11-13'
id: 13AA2
page: 15
number: 219
agency: CONSELLERÍA DA PRESIDENCIA E ADMINISTRACIÓN PÚBLICA
section: IV. OPOSICIÓNS E CONCURSOS
title: >-
  Resolución do 9 de novembro de 2000, da Dirección Xeral da Función Pública,
  que modifica a do 5 de outubro de 2000 pola que se aproban e se fan públicas
  as relacións definitivas de aspirantes admitidos e excluídos ás pobas
  selectivas para o ingreso no corpo de xestión de Administración da Xunta de
  Galicia (grupo B).
range: Resolución
url: 'https://www.xunta.gal/dog/Publicados/2000/20001113/Anuncio13AA2_gl.html'
---
<p>Mediante Resolución do 5 de outubro de 2000 publicáronse as relacións definitivas de aspirantes admitidos e excluídos ás probas selectivas para o ingreso no corpo de xestión de Administración da Xunta de Galicia, grupo B (DOG nº 199, do 13 de outubro).</p>
<p>Tendo en conta o número de prazas ofertadas (3) e o contido da base I.1.2. da convocatoria (Orde do 5 de xuño de 2000) non cabe reservar ningunha praza para a quenda de discapacitados.</p>
<p>Detectado que na publicación das referidas listas de admitidos e excluídos se inclúe unha columna na que se fai referencia a antedita quenda, procédese, de conformidade co artigo 105, da Lei de réxime xurídico das administracións públicas e do procedemento administrativo común, a corrixi-lo erro detectado e polo tanto á supresión da columna correspondente á quenda de discapacitados, así como o seu contido.</p>
<p>Santiago de Compostela, 9 de novembro de 2000.</p>
<p>Joaquín López-Rúa Soler</p>
<p>Director xeral da Función Pública</p>

