---
date: '2000-11-13'
id: 13A8A
page: 15
number: 219
agency: CONSELLERÍA DE EDUCACIÓN E ORDENACIÓN UNIVERSITARIA
section: III. OUTRAS DISPOSICIÓNS
title: >-
  Orde do 5 de outubro de 2000 pola que se lle concede autorización definitiva ó
  centro privado Luis Vives, de Barbadás (Ourense), para impartir bacharelato
  das modalidades de ciencias da natureza e da saúde, humanidades e ciencias
  sociais, e tecnoloxía.
range: Orde
url: 'https://www.xunta.gal/dog/Publicados/2000/20001113/Anuncio13A8A_gl.html'
---
<p>Examinado o expediente instruído por instancia do titular do centro privado Luis Vives de Barbadás (Ourense), solicitando autorización definitiva para impartir bacharelato das modalidades de ciencias da natureza e da saúde, humanidades e ciencias sociais, e tecnoloxía.</p>
<p>Resultando que o dito centro conta con autorización para 12 unidades de educación secundaria obrigatoria segundo Orde do 30 de xaneiro de 1997 (Diario Oficial de Galicia, do 26 de febreiro), e que pretende reduci-las 8 unidades para posibilita-la autorización do bacharelato das modalidades mencionadas no parágrafo anterior.</p>
<p>Tendo en conta que o expediente foi tramitado pola Delegación Provincial da Consellería de Educación e Ordenación Universitaria de Ourense, que se remite cos informes correspondentes.</p>
<p>Vistos a Lei 1/1990, do 3 de outubro (BOE do 4), de ordenación xeral do sistema educativo, Real decreto 1004/1991, do 14 de xuño (BOE do 26), polo que se establecen os requisitos mínimos dos centros que imparten ensinanzas de réxime xeral non universitarias, Decreto 133/1995, do 10 de maio (Diario Oficial de Galicia, do 22), sobre autorización de centros docentes privados para impartir ensinanzas de réxime xeral non universitarias e a Orde do 20 de setembro de 1995 (Diario Oficial de Galicia, do 15 de decembro) que o desenvolve.</p>
<p>Considerando que concorren no expediente os requisitos esixidos nas disposicións vixentes para poder acceder ó solicitado.</p>
<p>Esta consellería, por proposta da Dirección Xeral de Centros e Inspección Educativa,</p>
<p>DISPÓN:</p>
<p>Primeiro.-Autoriza-lo centro privado Luis Vives de Barbadás (Ourense) para impartir bacharelato das modalidades de ciencias da natureza e da saúde, humanidades e ciencias sociais, e tecnoloxía, segundo se especifica no anexo desta orde.</p>
<p>Segundo.-Antes do inicio das ensinanzas que se autorizan, a Delegación Provincial da Consellería de Educación e Ordenación Universitaria, logo de informe da Inspección educativa, aprobará expresamente a relación de persoal que imparta docencia no dito centro.</p>
<p>Terceiro.-Queda o centro obrigado ó cumprimento da lexislación vixente y a solicita-la oportuna revisión cando teña que modificarse calquera dos datos que sinala a presente orde.</p>
<p>Cuarto.-Contra esta orde, que esgota a vía administrativa, os interesados poderán interpoñer recurso potestativo de reposición perante o conselleiro de Educación e Ordenación Universitaria, no prazo dun mes, a partir do día seguinte ó da súa publicación no Diario Oficial de Galicia, segundo o disposto nos artigos 116 e 117 da Lei 4/1999 (BOE do 14 de xaneiro), de modificación da Lei 30/1992, de réxime xurídico das administracións públicas e do procedemento administrativo común, ou ben directamente o recurso contencioso-administrativo no prazo do dous meses perante o Tribunal Superior de Xustiza de Galicia.</p>
<p>Santiago de Compostela, 5 de outubro de 2000.</p>
<p>Celso Currás Fernández</p>
<p>Conselleiro de Educación e Ordenación</p>
<p>Universitaria</p>
<p>ANEXO</p>
<p>Provincia: Ourense.</p>
<p>Concello: Barbadás.</p>
<p>Localidade: Barbadás.</p>
<p>Enderezo: Aira de Fonsillón, 4.</p>
<p>Código do centro: 32008471.</p>
<p>Denominación específica: Luis Vives.</p>
<p>Titular: Luis Vives-Ourense, Sociedade Cooperativa Limitada.</p>
<p>Ensinanzas que se autorizan: bacharelato das modalidades de ciencias da natureza e da saúde, humanidades e ciencias sociais, e tecnoloxía.</p>
<p>Composición resultante:</p>
<p>a) Centro de educación infantil: 6.</p>
<p>b) Centro de educación primaria: 12 unidades.</p>
<p>c) Centro de educación secundaria:-8 unidades de educación secundaria obrigatoria.-6 unidades de bacharelato das modalidades de ciencias da natureza e da saúde, humanidades e ciencias sociais e tecnoloxía.</p>
<p>d) Centro de educación especial: 1 unidade.</p>

