---
date: '2000-11-13'
id: 13A82
page: 15
number: 219
agency: CONSELLERÍA DA PRESIDENCIA E ADMINISTRACIÓN PÚBLICA
section: III. OUTRAS DISPOSICIÓNS
title: >-
  Resolución do 27 de outubro de 2000 pola que se ordena a publicación do acordo
  do Consello da Xunta de Galicia do 26 de outubro de 2000, polo que se modifica
  a relación de postos de traballo do Instituto Galego de Estatística da
  Consellería de Economía e Facenda.
range: Resolución
url: 'https://www.xunta.gal/dog/Publicados/2000/20001113/Anuncio13A82_gl.html'
---
<p>O Decreto 203/2000, do 21 de xullo, polo que se regula a estructura orgánico - funcional do Instituto Galego de Estatística, (DOG nº 151, do 4 de agosto), adecua a estructura orgánica do devandito instituto á realidade actual derivada da aprobación pola Lei 6/1997, do 31 de xullo, do Plan Galego de Estatística 1998-2001. Todo isto fai necesario aprobar unha nova relación de postos de traballo do Instituto Galego de Estatística.</p>
<p>En consecuencia, por proposta da Consellería de Economía e Facenda, consultadas as organizacións sindicais presentes na Mesa Xeral de Negociación da Comunidade Autónoma de Galicia e a Comisión de Persoal, o Consello da Xunta de Galicia na súa reunión do vinteseis de outubro de dous mil, adoptou o seguinte</p>
<p>ACORDO:</p>
<p>1. Aproba-la nova relación de postos de traballo do Instituto Galego de Estatística da Consellería de Economía e Facenda, nos termos que se sinalan no anexo ó presente acordo.</p>
<p>2. Ordena-la súa publicación no Diario Oficial de Galicia para efectos da súa entrada en vigor a partir do día seguinte a ela.</p>
<p>3. Clasificar como postos de libre designación, de acordo coas motivacións que se especifican os seguintes:</p>
<p>Código: EF.A01.00.000.15770.001.</p>
<p>Denominación: secretario/a de director.</p>
<p>Motivación: artigo 6 da orde da Consellería da Presidencia e Administración Pública do 21 de novembro de 1989 (DOG nº 232, do 4 de decembro). Posto de confianza.</p>
<p>Código: EF.A01.00.001.15770.011.</p>
<p>Denominación: xefe Sección de Contabilidade e Habilitación.</p>
<p>Motivación: posto de especial responsabilidade polo manexo de fondos públicos.</p>
<p>4. Deixar sen efecto a relación de postos de traballo do Instituto Galego de Estatística publicado no DOG nº 172, do 8 de setembro de 1997.</p>
<p>Visto o acordo adoptado polo Consello da Xunta de Galicia na súa reunión do vinteseis de outubro de dous mil, relativo á modificación da relación de postos de traballo do Instituto Galego de Estatística da Consellería de Economía e Facenda, coa finalidade de cumpri-lo dito acordo, dispoño que se publique no Diario Oficial de Galicia como anexo a esta resolución.</p>
<p>Santiago de Compostela, 27 de outubro de 2000.</p>
<p>Jaime Pita Varela</p>
<p>Conselleiro da Presidencia e Administración</p>
<p>Pública</p>

