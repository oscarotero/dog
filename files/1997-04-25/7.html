---
date: '1997-04-25'
id: 5AFA
page: 3
number: 79
agency: ACADEMIA GALEGA DE SEGURIDADE
section: III. OUTRAS DISPOSICIÓNS
title: >-
  Resolución do 3 de abril de 1997 pola que se convoca un curso sobre
  dispositivos de seguridade.
range: Resolución
url: 'https://www.xunta.gal/dog/Publicados/1997/19970425/Anuncio5AFA_gl.html'
---
<p>Dentro dos programas de actividades que a Academia Galega de Seguridade ten previsto realizar no ano 1997 de forma descentralizada, e conforme as funcións atribuídas pola Lei 4/1992, do 9 de abril, de creación da Academia Galega de Seguridade, anúnciase a celebración dun curso sobre dispositivos de seguridade, que deberá desenvolverse conforme as seguintes bases:</p>
<p>Obxectivos.</p>
<p>O curso ten por obxectivo dota-los mandos duns coñecementos na planificación dos dispositivos de seguridade en acontecementos públicos e concentracións humanas.</p>
<p>Destinatarios.</p>
<p>O curso vai dirixido ós mandos dos corpos das policías locais de Galicia, e da Unidade do C.N.P. adscrita á Comunidade Autónoma de Galicia, e no caso de quedaren prazas vacantes, ós mandos do Corpo Nacional de Policía e Garda Civil.</p>
<p>Inscrición.</p>
<p>A inscrición dos participantes será totalmente gratuíta.</p>
<p>Prazas.</p>
<p>O número de prazas que se ofertarán será de 40.</p>
<p>Solicitudes.</p>
<p>1. O persoal que desexe participar neste curso deberá presentar, cuberta á máquina ou con letra moi clara, a instancia que figura no anexo.</p>
<p>2. O prazo para a presentación de instancias rematará o día 20 de maio, ás 14 horas.</p>
<p>3. As instancias deberán vir asinadas polo xefe do cadro de persoal, ou polo concelleiro de tráfico e seladas; será isto requisito indispensable para ser admitido nos cursos; o incumprimento deste requisito levará consigo a non admisión ó devandito curso.</p>
<p>4. As instancias deberán enviarse á sede da Academia Galega de Seguridade: rúa de Madrid, 2-4 Polígono das Fontiñas, 15703, Santiago de Compostela, ou ben poden entregarse en calquera dos lugares previstos no artigo 38.4º da Lei 30/1992, do 26 de novembro, de réxime xurídico das administracións públicas e do procedemento administrativo común.</p>
<p>Contido e duración.</p>
<p>O curso celebrarase en sesións de tarde, de luns a venres, e nel trataranse, entre outros, os seguintes temas:</p>
<p>-Dispositivos: concepto, xeneralidades, avaliación de riscos.</p>
<p>-Dispositivos de espectáculos en recintos pechados.</p>
<p>-Dispositivos de grandes concentracións en espacios abertos.</p>
<p>-Dispositivos de visitas de personalidades.</p>
<p>-Elaboración dun dispositivo (I).</p>
<p>* Análise da zona: identificación, ambientación, instalacións, informe policial, comunicacións.</p>
<p>-Elaboración dun dispositivo (II).</p>
<p>* Misión: obxectivos, fases, análise de riscos.</p>
<p>-Elaboración dun dispositivo (III).</p>
<p>* Medios: humanos, materiais, misións.</p>
<p>-Transmisións: concepto, importancia, claves, disciplina nas comunicacións.</p>
<p>-Planimetría: importancia.</p>
<p>-Centro de mando: órganos conxuntos, centros de coordinación, concepto, importancia.</p>
<p>-Análise de dispositivos relevantes.</p>
<p>-Prácticas: elaboración dun dispositivo por grupos de traballo.</p>
<p>Datas.</p>
<p>O curso celebrarase do 2 ó 6 de xuño de 1997.</p>
<p>O horario será de 16 a 20 horas da tarde.</p>
<p>Relación de admitidos.</p>
<p>A relación de admitidos publicarase o día 22 de maio no taboleiro de anuncios da Academia Galega de Seguridade, ou ben poden confirma-la súa asistencia chamando ó teléfono (981) 56 34 00.</p>
<p>Lugar.</p>
<p>O curso desenvolverase no concello da Estrada, na Casa da Cultura, sita na Avda. Benito Vigo, 92.</p>
<p>Certificado de asistencia.</p>
<p>Ó remate do curso entregaráselle un certificado de asistencia a aquelas persoas que acrediten a súa participación continuada a este, non podendo supera-las faltas de asistencia un 15% do total da duración de horas lectivas do curso; unha inasistencia superior ó 15%, aínda que sexa xustificada, levará consigo a non expedición do certificado.</p>
<p>Modificacións.</p>
<p>A Academia Galega de Seguridade poderá modifica-lo desenvolvemento do curso para adapta-lo ás necesidades da Administración e ás continxencias que poidan xurdir.</p>
<p>Santiago de Compostela, 3 de abril de 1997.</p>
<p>Juan José Fariñas-Ferro Rodríguez</p>
<p>Director xeral da Academia Galega de Seguridade</p>
<p>2956</p>

