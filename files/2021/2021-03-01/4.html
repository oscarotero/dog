---
date: '2021-03-01'
id: G0532-190221-0005
page: 12414
number: 40
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  RESOLUCIÓN do 19 de febreiro de 2021 pola que se dá publicidade dunha
  encomenda de xestión pola que se encarga ao medio propio Empresa de
  Transformación Agraria, S.A., S.M.E., M.P. (Tragsa) o mantemento da cuberta de
  selaxe e a rede de pluviais e o bombeo, a carga e a xestión do lixiviado do
  vertedoiro de residuos non perigosos de Recoge Galicia de Gestión, S.L.
  durante o ano 2021.
range: Resolución
url: >-
  https://www.xunta.gal/dog/Publicados/2021/20210301/AnuncioG0532-190221-0005_gl.html
---
<p>1. Encomenda de xestión.</p>
    <p>– Actividade. O mantemento da cuberta de selaxe e da rede de pluviais e o bombeo, a carga e a xestión do lixiviado do vertedoiro de residuos non perigosos de Recoge Galicia de Gestión, S.L. Os traballos consistirán na limpeza da rede de pluviais e recollida de volantes e restos orgánicos para a correcta evacuación das augas de chuvia que caen sobre a cuberta da selaxe provisional e o contorno do depósito de almacenaxe do lixiviado; o bombeo, carga, descarga e xestión do lixiviado, en xestor autorizado, xerado no vertedoiro, así como a reparación de posibles roturas na lámina provisional de selaxe.</p>
    <p>– Natureza e alcance da xestión encomendada. Esta encomenda ten natureza intersubxetiva, ao ter a Empresa de Transformación Agraria, S.A., S.M.E., M.P. (Tragsa) a consideración de medio propio instrumental da Administración, segundo o establecido na disposición adicional vixésimo cuarta da Lei 9/2017, do 8 de novembro, de contratos do sector público, pola que se traspoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro de 2014, e de conformidade co disposto nos artigos 45 e 47 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>– Prazo de vixencia. Os traballos encargados comezarán o día seguinte a aquel en que a Dirección Xeral de Calidade Ambiental, Sostibilidade e Cambio Climático, a través da persoa designada pola Dirección Xeral de Calidade Ambiental, Sostibilidade e Cambio Climático como coordinadora do encargo, dea a orde de inicio dos traballos. Como data límite, deberán finalizar o 31 de decembro de 2021.</p>
    <p>– Importe e modalidade de financiamento. O importe da encomenda ascende á cantidade de cen mil euros (100.000,00 €), con cargo aos orzamentos da Comunidade Autónoma de Galicia para o ano 2020, aplicación orzamentaria 08.02.541D.640.1.</p>
    <p>Santiago de Compostela, 19 de febreiro de 2021</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>

