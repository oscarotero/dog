---
date: '2021-03-09'
id: G0598-030321-0001
page: 13815
number: 46
agency: 'Consellería de Cultura, Educación e Universidade'
section: III. Outras disposicións.
title: >-
  RESOLUCIÓN do 26 de febreiro de 2021, da Dirección Xeral de Centros e Recursos
  Humanos, pola que se dá publicidade do acordo entre a Consellería de Cultura,
  Educación e Universidade e as organizacións sindicais ANPE, CC.OO., CSIF e
  FETE-UGT polo que se engade unha nova disposición transitoria ao texto
  refundido do Acordo do 20 de xuño de 1995 polo que se regulan o acceso e as
  condicións de traballo do persoal docente interino e substituto dependente da
  Consellería de Cultura, Educación e Ordenación Universitaria da Xunta de
  Galicia que imparte ensinanzas distintas das universitarias (publicado pola
  Resolución do 28 de xuño de 2017, da Dirección Xeral de Centros e Recursos
  Humanos, Diario Oficial de Galicia número 131, do 11 de xullo).
range: Resolución
url: >-
  https://www.xunta.gal/dog/Publicados/2021/20210309/AnuncioG0598-030321-0001_gl.html
---
<p>O 26 de febreiro de 2021, a Consellería de Cultura, Educación e Universidade e as organizacións sindicais ANPE, CC.OO., CSIF e FETE-UGT acordaron engadir unha disposición transitoria terceira ao Acordo do 20 de xuño de 1995 sobre o acceso á función pública docente en calidade de profesor interino e substituto (texto refundido polo que se regulan o acceso e as condicións de traballo do persoal docente interino e substituto dependente da Consellería de Cultura, Educación e Ordenación Universitaria que imparte ensinanzas distintas das universitarias, publicado pola Resolución do 28 de xuño de 2017, da Dirección Xeral de Centros e Recursos Humanos, <em>Diario Oficial de Galicia</em> núm. 131, do 11 de xullo).</p>
    <p>Con base no disposto no artigo 38 do texto refundido da Lei do Estatuto básico do empregado público, aprobado polo Real decreto lexislativo 5/2015, do 30 de outubro, procede ordenar a publicación da citada modificación no <em>Diario Oficial de Galicia</em>. </p>
    <p>Por todo o dito,</p>
    <h2>ACORDO:</h2>
    <p>Ordenar a publicación no <em>Diario Oficial de Galicia</em> do acordo entre a Consellería de Cultura, Educación e Universidade e as organizacións sindicais ANPE, CC.OO., CSIF e FETE-UGT polo que se engade unha disposición transitoria segunda ao texto refundido do Acordo do 20 de xuño de 1995 polo que se regulan o acceso e as condicións de traballo do persoal docente interino e substituto dependente da Consellería de Cultura, Educación e Ordenación Universitaria da Xunta de Galicia que imparte ensinanzas distintas das universitarias, como anexo a esta resolución.</p>
    <p>Santiago de Compostela, 26 de febreiro de 2021</p>
    <footer><p>Jesús Manuel Álvarez Bértolo<br>Director xeral de Centros e Recursos Humanos</p></footer>
    <h2>ANEXO</h2>
    <p>Engádese unha disposición transitoria terceira ao Acordo do 20 de xuño de 1995 polo que se regulan o acceso e as condicións de traballo do persoal docente interino e substituto dependente da Consellería de Cultura, Educación e Universidade que imparte ensinanzas distintas das universitarias.</p>
    <p>No próximo mes de xuño do ano 2021 prevese o comezo do desenvolvemento dos procedementos selectivos de ingreso e acceso a distintos corpos docentes que imparten as ensinanzas reguladas na Lei orgánica 2/2006, do 3 de maio, de educación, convocados pola Orde do 24 de febreiro de 2020, publicada no <em>Diario Oficial de Galicia</em> núm. 50, do 13 de marzo.</p>
    <p>A situación epidemiolóxica actual motivada pola COVID-19 desaconsella a aplicación de medidas con repercusións negativas nos intereses daquelas persoas que, por diversas circunstancias, decidan non presentarse a estes procedementos selectivos.</p>
    <p>Por esta razón, engádese unha disposición transitoria terceira ao Acordo do 20 de xuño de 1995, coa seguinte redacción:</p>
    <p>«Disposición transitoria terceira</p>
    <p>O persoal docente interino e substituto que presta servizos en calquera especialidade na Comunidade Autónoma de Galicia non estará obrigado a participar nos procedementos selectivos para ingreso nalgún corpo da función pública docente que se realicen no ano 2021.</p>
    <p>Santiago de Compostela, 26 de febreiro de 2021».</p>

