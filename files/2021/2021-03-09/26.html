---
date: '2021-03-09'
id: G0596-170221-0001
page: 13916
number: 46
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 12 de febreiro de 2021, da Xefatura Territorial de Pontevedra,
  pola que se anuncia o levantamento das actas previas á ocupación dos bens e
  dereitos afectados pola instalación eléctrica denominada LMTS, CTC A Pedra, no
  concello de Sanxenxo, do cal resulta como beneficiaria a empresa UFD
  Distribución Electricidad, S.A. (expediente IN407A 2020/060-4).
range: Resolución
url: >-
  https://www.xunta.gal/dog/Publicados/2021/20210309/AnuncioG0596-170221-0001_gl.html
---
<p>A instalación denominada LMTS, CTC A Pedra, no concello de Sanxenxo, foi declarada de utilidade pública mediante a Resolución do 3 de novembro de 2020, da Xefatura Territorial de Pontevedra, o que leva implícita a urxente ocupación dos bens e dereitos afectados, e ten a condición de beneficiaria a empresa UFD Distribución Electricidad, S.A.</p>
    <p>Segundo o disposto no artigo 52 da Lei de expropiación forzosa e no artigo 56.1 da Lei 24/2013, do 26 de decembro, do sector eléctrico, comunícase que o día 16 de marzo de 2021, a partir das 12.00 horas, terá lugar sobre o terreo o levantamento das actas previas á ocupación dos bens e dereitos contidos na relación de predios que se expón xunto con esta resolución e no taboleiro de edictos do Concello de Sanxenxo.</p>
    <p>A persoa interesada recibirá unha notificación individual coa debida antelación legal, na cal se lle comunicará a data e a hora en que deberá presentarse no seu predio, e infórmaselle que poderá ir acompañada por un perito ou por un notario, pola súa conta, se así o considera conveniente.</p>
    <p>Cando a persoa propietaria ou titular de dereitos sobre o predio afectado sexa descoñecida ou se ignore o lugar de notificación, dirixirase ao Ministerio Fiscal as dilixencias que se produzan destas, de conformidade co artigo 5 da Lei de expropiación forzosa. Neste caso, igualmente, de acordo co artigo 44 da Lei 39/2015, do 1 de outubro, do procedemento administrativo común das administracións públicas, publicarase un anuncio no taboleiro de edictos único (TEU) do <em>Boletín Oficial del Estado</em>.</p>
    <p>Vigo, 12 de febreiro de 2021</p>
    <footer><p>Tomás Nogueiras Nieto<br>Xefe territorial de Pontevedra</p></footer>
    <h2> ANEXO</h2>
    <p>LMTS, CTC A Pedra (Sanxenxo).</p>
    <table>
     <tbody>
      <tr>
       <td>Nº</td>
       <td>Ref. catastral</td>
       <td>Lugar</td>
       <td>Cultivo</td>
       <td>Nome e apelidos</td>
       <td>Nº de apoio</td>
       <td>m2 de solo</td>
       <td>m2 de subsolo</td>
       <td>Concello</td>
      </tr>
      <tr>
       <td>1</td>
       <td>36051A01000230000FE</td>
       <td>Pedra</td>
       <td>Matogueira</td>
       <td>Descoñecido</td>
       <td>CT</td>
       <td>16,81</td>
       <td>16,44</td>
       <td>Sanxenxo</td>
      </tr>
     </tbody>
    </table>

