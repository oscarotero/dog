---
date: '2021-03-09'
id: G0596-090221-0002
page: 13918
number: 46
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 12 de febreiro de 2021, da Xefatura Territorial de Lugo, pola
  que se concede a autorización administrativa previa e de construción dunha
  instalación eléctrica no concello da Pastoriza (expediente IN407A 2020-61 AT).
range: Resolución
url: >-
  https://www.xunta.gal/dog/Publicados/2021/20210309/AnuncioG0596-090221-0002_gl.html
---
<p>Visto o expediente para o outorgamento da autorización administrativa previa e de construción para a instalación eléctrica que a seguir se describe:</p>
    <p>– Peticionaria: Norvento Tecnología, S.L.</p>
    <p>– Domicilio social: rúa Aller Ulloa, Ramón María, nº 23, 27003 Lugo.</p>
    <p>– Denominación: infraestrutura de ampliación da rede de distribución no contorno do apoio de derivación a OCR A Xesta e a CT Carballal.</p>
    <p>– Situación: concello da Pastoriza.</p>
    <p>– Características técnicas principais:</p>
    <p>• Liña de media tensión soterrada a 20 kV, con orixe no centro de reparto proxectado e final no paso aéreo a soterrado situado no apoio de media tensión existente derivación a OCR A Xesta e CT Carballal, formada por catro liñas, tres delas en condutor RHZ1-240 e unha en condutor RHZ1-150 cunha lonxitude de 55 metros.</p>
    <p>• Centro de reparto en edificio prefabricado de formigón, no cal se instalan tres celas de liña motorizadas, unha de interruptor automático e unha de protección de transformador.</p>
    <p>– Finalidade da instalación: ampliación da rede de distribución.</p>
    <p>– Orzamento: 82.918,96 €.</p>
    <p>– Documentación complementaria:</p>
    <p>• Separata para o Concello da Pastoriza.</p>
    <p>• Separata para Begasa.</p>
    <p>Esta xefatura territorial, de acordo cas competencias que resultan do Decreto 230/2020, do 23 de decembro, polo que se establece la estrutura orgánica da consellería, e tendo en conta o Decreto 9/2017, do 12 de xaneiro, sobre órganos competentes para autorización de instalacións eléctricas na Comunidade Autónoma de Galicia, </p>
    <p class="dog-titulo">RESOLVE:</p>
    <p>En relación coa instalación de alta tensión, conceder a autorización administrativa previa e de construción das ditas instalacións, sen prexuízo de terceiros e con independencia das autorizacións que sexan necesarias para a execución da obra por parte doutros órganos da Administración, condicionado ao cumprimento das seguintes condicións:</p>
    <p>Primeira. As instalacións deberán axustarse na súa execución ao disposto no citado proxecto de execución, e deberá realizar a dirección de obra un técnico competente.</p>
    <p>Segunda. A peticionaria asegurará o mantemento e vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade.</p>
    <p>Terceira. En todo momento deberán cumprirse as normativas e directrices vixentes que sexan de aplicación, en particular, canto establece a Lei 24/2013, de 26 de decembro, do sector eléctrico, o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas da alta tensión e as súas instrucións técnicas complementarias, o Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias.</p>
    <p>En relación coa instalación de baixa tensión, deberase seguir o disposto no artigo 18 do Real decreto 842/2002 para a súa posta en servizo, así como na súa instrución ITC-BT-04, e deberase achegar no seu momento a documentación exixida con carácter previo á posta en servizo da instalación, para a súa revisión por esta Administración e posterior inscrición da instalación no correspondente rexistro.</p>
    <p>O prazo de posta en marcha das instalacións que se autorizan será de doce meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes, a partir do día seguinte ao da notificación ou publicación desta resolución; tamén se poderá interpor calquera outro recurso que se considere pertinente ao seu dereito.</p>
    <p>Lugo, 12 de febreiro de 2021</p>
    <footer><p>Gustavo José Casasola de Cabo<br>Xefe territorial de Lugo</p></footer>

