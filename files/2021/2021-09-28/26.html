---
date: '2021-09-28'
id: G0532-150921-0002
page: 47600
number: 187
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 13 de setembro de 2021, da Dirección Xeral de Calidade Ambiental,
  Sostibilidade e Cambio Climático, polo que se somete a información pública o
  estudo de impacto ambiental e a autorización ambiental integrada para a planta
  de fabricación de cervexa de Hijos de Rivera, S.A.U. en Morás, Arteixo (A
  Coruña) (expediente 2021-IPPC-I-62).
range: Anuncio
url: >-
  https://www.xunta.gal/dog/Publicados/2021/20210928/AnuncioG0532-150921-0002_gl.html
---
<p>Para os efectos previstos no artigo 29 da Lei 5/2017, do 19 de outubro, de fomento da implantación de iniciativas empresariais de Galicia (BOE núm. 273, do 10 de novembro), faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposto o documento titulado:</p>
    <p>«Solicitude de autorización ambiental integrada e estudo de impacto ambiental da fábrica de cervexas Estrella Galicia en Morás».</p>
    <p>Para que calquera interesado poida consultalos e, de ser o caso, formular no citado prazo as alegacións, suxestións ou observacións que considere oportunas, o documento estará á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderase acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal/→medioambiente e sostibilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 13 de setembro de 2021</p>
    <footer><p>María Sagrario Pérez Castellanos<br>Directora xeral de Calidade Ambiental, <br>Sostibilidade e Cambio Climático</p></footer>
    <h2>ANEXO</h2>
    <h2>Memoria resumo</h2>
    <p>Clave do expediente: 2021-IPPC-M-62.</p>
    <p>Peticionaria: Hijos de Rivera, S.A.U.</p>
    <p>CIF: A1502637.</p>
    <p>Razón social: polígono Industrial A Grela-Bens. Rúa José María Rivera Corral, 6. 15008 (A Coruña).</p>
    <p>Localización da instalación: polígono industrial de Morás, parcela M-01, concello de Arteixo (A Coruña).</p>
    <p>Actividade: fábrica de cervexas de Estrella Galicia.</p>
    <p>Descrición:</p>
    <p>O presente proxecto preséntase para a tramitación da autorización ambiental integrada e a avaliación de impacto ambiental para a instalación por parte de Estrella Galicia, S.A.U. dunha nova planta de fabricación de cervexa en Morás (Arteixo). </p>
    <p>Esta nova instalación contará cunha capacidade produtiva de 10.000.000 hl/a e executarase en 4 fases. Este proxecto refírese á 1ª fase que, unha vez executada, terá unha capacidade de produción de 2.500.000 hl/a.</p>

