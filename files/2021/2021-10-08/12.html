---
date: '2021-10-08'
id: G0003-290921-0003
page: 49280
number: 195
agency: Servizo Galego de Saúde
section: III. Outras disposicións.
title: >-
  RESOLUCIÓN do 28 de setembro de 2021, da Dirección Xeral de Recursos Humanos,
  pola que se autoriza e se dá publicidade dun acordo adoptado pola Comisión
  Central de Seguimento do Pacto sobre a selección de persoal estatutario
  temporal do Sistema público de saúde de Galicia (Diario Oficial de Galicia
  número 123, do 30 de xuño de 2016).
range: Resolución
url: >-
  https://www.xunta.gal/dog/Publicados/2021/20211008/AnuncioG0003-290921-0003_gl.html
---
<p>De conformidade coas competencias previstas na norma I.6.1 do Pacto sobre selección de persoal estatutario temporal asinado o 13 de xuño de 2016 e da previsión contida no Plan de medidas (epígrafe I, primeiro) da Orde da Consellería de Sanidade, do 27 de novembro de 2020 (DOG núm. 242, do 1 de decembro), pola que se aproba e se publica o Plan de continxencia en materia de recursos humanos (COVID-19) pactado na mesa sectorial de negociación do persoal estatutario; no seo da Comisión Central de Seguimento do devandito pacto, en reunión do 9 de abril de 2021, adoptouse o acordo que se recolle como anexo da presente resolución.</p>
    <p>Santiago de Compostela, 28 de setembro de 2021</p>
    <footer><p>Ana María Comesaña Álvarez<br>Directora xeral de Recursos Humanos</p></footer>
    <h2>ANEXO</h2>
    <p>De conformidade coa habilitación conferida pola Orde da Consellería de Sanidade, do 27 de novembro de 2020 (DOG núm. 242, do 1 de decembro), pola que se aproba e se publica o Plan de continxencia en materia de recursos humanos (COVID-19), a Comisión Central de Seguimento do Pacto acorda facer extensiva ás categorías de médico/a asistencial e enfermeiro/a da Fundación Pública Urxencias Sanitarias de Galicia-061 a puntuación adicional específica que valora a dispoñibilidade daqueles/as aspirantes que se incorporen á prestación de servizos durante a situación de emerxencia sanitaria, cada vez que son demandados/as polo Servizo Galego de Saúde, nos termos que se indican na epígrafe I, punto primeiro da referida orde.</p>

