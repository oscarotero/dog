---
date: '2021-10-20'
id: G0532-200921-0001
page: 51176
number: 202
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 16 de setembro de 2021, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión e a modificación substancial da autorización
  ambiental integrada outorgada a Codisoil, S.A. para a planta de valorización e
  almacenamento de residuos hidrocarburados situada no concello do Porriño
  (Pontevedra) (expediente 2019-IPPC-M-195 e un máis).
range: Anuncio
url: >-
  https://www.xunta.gal/dog/Publicados/2021/20211020/AnuncioG0532-200921-0001_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (Boletín Oficial del Estado núm. 316, do 31 de decembro), regula a revisión das autorizacións ambientais integradas.</p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (Boletín Oficial del Estado núm. 251, do 19 de outubro de 2013), regulan os procedementos de revisión e modificación substancial das autorizacións ambientais integradas.</p>
    <p>Para os efectos previstos no artigo 15 do Real decreto 815/2013, sométese a información pública, durante un período de 20 días hábiles contados a partir do día seguinte ao da publicación deste anuncio no Diario Oficial de Galicia, o documento presentado por Codisoil, S.A. para a revisión e modificación substancial da súa autorización ambiental integrada, para que calquera interesado poida consultalo e, de ser o caso, presentar dentro do citado prazo as alegacións, as suxestións ou as observacións que coide convenientes.</p>
    <p>O documento estará á disposición dos administrados nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade»prevención e control de actividades»autorización ambiental integrada »proxectos en información pública).</p>
    <p>Santiago de Compostela, 16 de setembro de 2021</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO</h2>
    <p>Expedientes: 2019-IPPC-M-195 e 2021-IPPC-M-25.</p>
    <p>Núm. de autorización ambiental integrada: 2014-IPPC-40-276.</p>
    <p>Categoría principal da actividade: anexo I, grupo 5.6.</p>
    <p>Titular: Codisoil, S.A.</p>
    <p>CIF: A79322947.</p>
    <p>Enderezo do titular: Paseo de la Castellana, 259-D, planta 50, 28046 Madrid.</p>
    <p>Enderezo da instalación: polígono industrial da Granxa, parcela 5, 36475 O Porriño (Pontevedra).</p>
    <p>Actividade principal: limpeza industrial, distribución polo miúdo de carburantes e combustibles, almacenamento de residuos perigosos e non perigosos e valorización de residuos perigosos.</p>
    <p>Descrición das instalacións: a planta de Codisoil, S.A. no Porriño conta con 4 liñas de actividade:</p>
    <p>– Limpeza industrial: realízanse limpezas de tubaxes, arquetas, separadores de hidrocarburos, depósitos de gasóleo e fuel óleo, desatascos, aspiración de fosas sépticas, etc.</p>
    <p>– Distribución polo miúdo de carburantes e combustibles: esta liña consiste no aprovisionamento de combustible, almacén de gasocentro e posterior distribución e entrega ao consumidor final.</p>
    <p>– Almacenamento de residuos perigosos e non perigosos.</p>
    <p>– Valorización de residuos perigosos: os residuos que cumpran coas especificacións necesarias para poderen ser tratados na planta pasan á liña de valorización, na cal se leva a cabo o tratamento de residuos hidrocarburados por medio de decantación e centrifugación.</p>
    <p>A modificación prevista na planta de Codisoil, S.A. consiste, basicamente:</p>
    <p>– Nun aumento das cantidades de residuos perigosos que valorizan, así como da tipoloxía de residuos.</p>
    <p>– Nun aumento das cantidades de residuos non perigosos que almacenan, así como da tipoloxía de residuos.</p>
    <p>– No almacenamento de novos residuos perigosos.</p>
    <p>Verteduras:</p>
    <p>– Augas industriais: son recollidas a través da rede de drenaxe e conducidas a un separador de hidrocarburos. Finalmente, vértense á rede de saneamento do polígono industrial.</p>
    <p>– Augas pluviais: son canalizadas á rede de saneamento do polígono industrial.</p>

