---
date: '2021-09-20'
id: G0595-130921-0003
page: 45977
number: 181
agency: 'Vicepresidencia primeira e Consellería de Presidencia, Xustiza e Turismo'
section: III. Outras disposicións.
title: >-
  RESOLUCIÓN do 13 de setembro de 2021, da Secretaría Xeral para o Deporte, pola
  que se fan públicas as listaxes definitivas das prazas concedidas para
  persoas colaboradoras ao abeiro da Resolución do 9 de xullo de 2021 (Diario
  Oficial de Galicia do 19 de xullo), pola que se establecen as bases
  reguladoras para a concesión de bolsas, en réxime de concorrencia
  competitiva, para persoas colaboradoras na residencia do Centro Galego de
  Tecnificación Deportiva para o curso 2021/22, e pola que se procede á súa
  convocatoria (código de procedemento DE400A).
range: Resolución
url: >-
  https://www.xunta.gal/dog/Publicados/2021/20210920/AnuncioG0595-130921-0003_gl.html
---
<p>No <em>Diario Oficial de Galicia</em> núm. 136, do pasado 19 de xullo, publícase a Resolución do 9 de xullo de 2021, da Secretaría Xeral para o Deporte, pola que se establecen as bases reguladoras para a concesión de bolsas, en réxime de concorrencia competitiva, para persoas colaboradoras na residencia do Centro Galego de Tecnificación Deportiva para o curso 2021/22, establecéndose no seu artigo 5 un prazo límite de presentación das solicitudes ata o día 19 de agosto de 2021.</p>
    <p>Rematado o prazo de solicitudes, publícase na páxina web da Secretaría Xeral para o Deporte deporte.xunta.gal, a listaxe provisional de avalición de solicitudes admitidas, excluídas e pendentes de emenda, presentadas ao abeiro da mencionada resolución de convocatoria o día 24 de agosto de 2021, establecendo un prazo de dez días para a formulación de alegacións, emendar erros ou achegar documentación.</p>
    <p>Rematado o prazo de alegacións e modificadas, de ser o caso, as puntuacións dos solicitantes, a Comisión de Selección formula a proposta de resolución definitiva.</p>
    <p>Acreditadas as actuacións levadas a cabo pola Comisión de Selección a que se refire o artigo 12 da Resolución do 9 de xullo de 2021, da Secretaría Xeral para o Deporte, pola que se establecen as bases reguladoras para a concesión de bolsas, en réxime de concorrencia competitiva, para persoas colaboradoras na residencia do Centro Galego de Tecnificación Deportiva para o curso 2021/22 (DOG núm. 136, do 19 de xullo), e as propostas formuladas por esta, logo do estudo detallado das solicitudes formuladas comprobando a concorrencia dos requisitos requiridos, tal e como queda documentado na acta redactada con ocasión da sesión de traballo levada a cabo con data do 8 de setembro de 2021, e vista a proposta formulada pola citada comisión de selección e, unha vez examinadas as alegacións presentadas, e en virtude das atribucións que me foron conferidas,</p>
    <h2>RESOLVO:</h2>
    <p>Primeiro. Outorgar as bolsas para persoas colaboradoras na residencia do Centro Galego de Tecnificación Deportiva para o curso 2021/22, sita en Pontevedra, ás prazas que se recollen no anexo I desta resolución, ordenadas alfabeticamente, unha vez aplicados os criterios establecidos no artigo 9 das bases reguladoras do procedemento.</p>
    <p>Segundo. Estas listaxes expoñeranse tamén nos taboleiros de anuncios da Secretaría Xeral para o Deporte, así como na páxina web http://deporte.xunta.gal/</p>
    <p>Terceiro. Esta resolución esgota a vía administrativa e contra ela pode interpoñerse un recurso potestativo de reposición perante a persoa titular da Secretaría Xeral para o Deporte, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 125 da Lei 39/2015, do 1 de outubro, do procedemento administrativo común das administracións públicas, ou ben, un recurso contencioso-administrativo perante o Tribunal Superior de Xustiza de Galicia, no prazo de dous meses, contados a partir do día seguinte ao da súa publicación, segundo dispoñen os artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 13 de setembro de 2021</p>
    <footer><p>José Ramón Lete Lasa<br>Secretario xeral para o Deporte</p></footer>
    <h2>ANEXO I</h2>
    <h2>Listaxe de prazas para persoas colaboradoras no CGTD</h2>
    <table>
     <tbody>
      <tr>
       <td>Nº</td>
       <td>Solicitante colaborador</td>
       <td>Nova/renova</td>
       <td>Total puntos</td>
       <td>Observacións</td>
      </tr>
      <tr>
       <td>1</td>
       <td>García Vidal, Miryan</td>
       <td>Renova</td>
       <td>13,00</td>
       <td>&amp;nbsp;</td>
      </tr>
      <tr>
       <td>2</td>
       <td>Bello Álvarez, Saúl</td>
       <td>Nova</td>
       <td>12,00</td>
       <td>&amp;nbsp;</td>
      </tr>
      <tr>
       <td>3</td>
       <td>Romero Rey, Iria</td>
       <td>Renova</td>
       <td>10,00</td>
       <td>&amp;nbsp;</td>
      </tr>
      <tr>
       <td>4</td>
       <td>Paz Novo, Ángel</td>
       <td>Nova</td>
       <td>2,00</td>
       <td>&amp;nbsp;</td>
      </tr>
     </tbody>
    </table>

