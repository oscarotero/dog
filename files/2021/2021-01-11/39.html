---
date: '2021-01-11'
id: G0596-161220-0001
page: 1117
number: 5
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 14 de decembro de 2020, da Xefatura Territorial de Ourense, pola
  que se conceden as autorizacións administrativas previa e de construción dunha
  instalación eléctrica no concello de Vilamarín (expediente IN407A 2020/058-3).
range: Resolución
url: >-
  https://www.xunta.gal/dog/Publicados/2021/20210111/AnuncioG0596-161220-0001_gl.html
---
<p>Visto o expediente para o outorgamento da autorización administrativa previa e da autorización administrativa de construción das instalacións eléctricas que a seguir se describen, tal e como se recollen no proxecto asinado en Ourense polo enxeñeiro técnico industrial Antonio Javier Sabín Vázquez, colexiado nº 2233 do Coeticor, o día 27.10.2020, quen acredita a súa habilitación e competencia mediante declaración responsable asinada na citada data.</p>
    <p>Solicitante: UFD Distribución Electricidad, S.A.; CIF: A63222533.</p>
    <p>Domicilio: A Batundeira nº 2, Velle, 32960 Ourense.</p>
    <p>Denominación: LMT, CT, RBT lugar Sobreira-fase 1.</p>
    <p>Situación: concello de Vilamarín (Ourense).</p>
    <p>Orzamento: 90.023,12 €.</p>
    <p>Características técnicas:</p>
    <p>LMTS con E/S no CT Sobreira proxectado, de 280 m de lonxitude en condutor tipo RHZ1-20L 12/20 kV 1×240 mm2 Al, con orixe no PAS proxectado no apoio existente nº 134-1, do tipo HV-13/630, da LMT PRS811 (expediente IN407A 2016/176), e final no CT proxectado, E/S e conexión á derivación da LMT ao CT incubadora Sobreira.</p>
    <p>CT proxectado do tipo compacto con envolvente de formigón, telecontrolado GSM/GPRS/FO, con celas 2L+1P, de 250 kVA de potencia aparente e R/T 20.000/400 V.</p>
    <p>Saídas (5) en BT do CT proxectado e ampliación da RBT existente, con condutores subterráneos tipo XZ1-0,6/1 kV, 4 (1×240 mm2 Al) e XZ1-0,6/1 kV 4 (1×50 mm2 Al), cunha lonxitude total de 190 m con final nas CGP proxectadas.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), esta xefatura territorial resolve:</p>
    <p>Conceder a autorización administrativa previa e a autorización administrativa de construción ás devanditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nas condicións establecidas polos ministerios, organismos ou corporacións que constan no expediente.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e, en especial, as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>Contra a presente resolución poderase interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes contado a partir do día seguinte ao da notificación ou publicación desta resolución; tamén se poderá interpor calquera outro recurso que se considere pertinente.</p>
    <p>Ourense, 14 de decembro de 2020</p>
    <footer><p>Pablo Fernández Vila<br>Xefe territorial de Ourense</p></footer>

