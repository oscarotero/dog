---
date: '2021-01-11'
id: G0532-111220-0003
page: 1123
number: 5
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 9 de decembro de 2020, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  solicitude de autorización ambiental integrada e o estudo de impacto ambiental
  da ampliación dunha granxa de porcos no concello de Lousame.
range: Anuncio
url: >-
  https://www.xunta.gal/dog/Publicados/2021/20210111/AnuncioG0532-111220-0003_gl.html
---
<p>Conforme o disposto no artigo 29 da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro) faise público que, por espazo de 30 días hábiles, contados a partir do seguinte ao da publicación deste anuncio no Diario Oficial de Galicia, estará a disposición do público a documentación presentada pola Granxa Xestoso, S.L. para solicitar a autorización ambiental integrada e o estudo de impacto ambiental da ampliación citada no encabezamento, co fin de que calquera persoa interesada poida consultalos e, de ser o caso, formular dentro do dito prazo as alegacións, suxestións ou observacións que coide convenientes. A documentación poderá consultarse:</p>
    <p>– Na Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela) en horario de atención ao público.</p>
    <p>– Na páxina web da Consellería de Medio Ambiente, Territorio e Vivenda (https://cmatv.xunta.gal/»medio ambiente e sostibilidade »prevención e control de actividades»autorización ambiental integrada »proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 9 de decembro de 2020</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade<br>e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Titular: Granxa Xestoso, S.L.</p>
    <p>CIF: B-15494826.</p>
    <p>Domicilio social: lugar de Xestoso, Vilacova, 15214 Lousame (A Coruña).</p>
    <p>Localización da instalación: Lugar de Xestoso, Vilacova, 15214 Lousame (A Coruña).</p>
    <p>Actividade: cría intensiva de porcos de ceba.</p>
    <p>Epígrafe de actividade (autorización ambiental integrada): anexo I, 9.3.b.</p>
    <p>Categoría de proxecto (avaliación de impacto ambiental): anexo I, grupo 1, a, 3º.</p>
    <p>Descrición da actividade: explotación porcina de ceba cunha capacidade máxima actual de 2.028 prazas e que se pretende ampliar ata as 4.288 prazas. Actualmente, a explotación conta con tres naves en funcionamento e proxéctase acondicionar unha nave e adaptar ou modificar outras dúas xa existentes (empregadas como sala de partos e nave de xestación) para lograr así a ampliación de prazas prevista.</p>
    <p>Verteduras: as augas residuais sanitarias e as de limpeza da instalación son xestionadas de forma conxunta co xurro. Na actualidade, existe unha fosa de xurro cuberta e outra descuberta (fóra de servizo). Coa modificación prevista, cubrirase esta fosa existente e instalarase unha nova pechada e estanca para poder atender as necesidades de almacenamento da granxa.</p>

