---
date: '2021-05-26'
id: G0426-100521-0001
page: 26241
number: 97
agency: Consellería do Medio Rural
section: VI. Anuncios. a) Administración autonómica.
title: >-
  RESOLUCIÓN do 6 de maio de 2021, da Dirección Xeral de Planificación e
  Ordenación Forestal, pola que se dá publicidade á resolución do expediente de
  aprobación do proxecto de ordenación forestal Coto Redondo, na parroquia de
  Santalla, concello de Samos, provincia de Lugo (código PO-00023404J(1.1).
range: Resolución
url: >-
  https://www.xunta.gal/dog/Publicados/2021/20210526/AnuncioG0426-100521-0001_gl.html
---
<p>Antecedentes</p>
    <p>Primeiro. Con data do 28.1.2021 tivo entrada o expediente con código PO-00023404J(1.1), titulado Proxecto de ordenación forestal Coto Redondo. Segundo o procedemento estipulado na Lei 21/2013, do 9 de decembro, de avaliación ambiental, o promotor solicitou o inicio da tramitación de impacto ambiental da actuación de repoboación incluída no devandito proxecto.</p>
    <p>Con data do 2.3.2021 o órgano ambiental resolveu formular a declaración de impacto ambiental do proxecto de repoboación forestal no MVMC Coto Redondo, na parroquia de Santalla, no concello de Samos (Lugo) promovido pola CMVMC de Caselas e Parada, que está incluída nas actuacións do proxecto de ordenación forestal PO-00023404J(1.1), e concluíu que o proxecto é ambientalmente viable sempre que se cumpra, ademais do recollido no EIA e a restante documentación avaliada, o condicionado que figura neste documento.</p>
    <p>Segundo. Con data do 30.4.2021 a Dirección Xeral de Planificación e Ordenación Forestal asina a resolución de aprobación do expediente PO-00023404J(1.1) titulado Proxecto de ordenación forestal Coto Redondo, parroquia de Santalla, concello de Samos, provincia de Lugo, segundo o artigo 81.1 da Lei 7/2012, do 28 de xuño, de montes de Galicia.</p>
    <p>Terceiro. De conformidade co artigo 42 da Lei 21/2013, o órgano substantivo, no prazo mais breve posible e en todo caso antes dos quince días hábiles desde que adopte a decisión de autorizar ou denegar o proxecto, remitirá ao diario oficial correspondente, para a súa publicación, un extracto do contido da dita decisión.</p>
    <p>Así mesmo, publicará na súa sede electrónica unha referencia ao diario oficial correspondente en que se publicou a declaración de impacto ambiental e o extracto sobre a decisión de autorizar ou denegar o proxecto. </p>
    <p>Polo anteriormente exposto,</p>
    <p class="dog-titulo">RESOLVO:</p>
    <p>Facer pública a resolución de aprobación citada no antecedente primeiro de conformidade co artigo 42 da Lei 21/2013, do 9 de decembro, de avaliación ambiental.</p>
    <p>Expediente: PO-00023404J(1.1) primeira presentación proxecto ordenación forestal Coto Redondo.</p>
    <p>A dita resolución poderase consultar na ligazón:</p>
    <p>https://mediorural.xunta.gal/es/temas/forestal/ordenacion/instrumentos-de-ordenacion-ou-de-xestion-forestal </p>
    <p>Santiago de Compostela, 6 de maio de 2021</p>
    <footer><p>José Luis Chan Rodríguez<br>Director xeral de Planificación e Ordenación Forestal</p></footer>

