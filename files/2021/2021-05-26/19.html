---
date: '2021-05-26'
id: G0597-130521-0002
page: 26100
number: 97
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 13 de maio de 2021 pola que se amplía o prazo de realización do
  segundo exercicio do proceso selectivo para o ingreso, pola quenda de acceso
  libre e promoción interna, no corpo facultativo de grao medio da escala de
  técnicos facultativos de servizos sociais, especialidade educadores, de
  Administración especial da Administración xeral da Comunidade Autónoma de
  Galicia (subgrupo A2).
range: Resolución
url: >-
  https://www.xunta.gal/dog/Publicados/2021/20210526/AnuncioG0597-130521-0002_gl.html
---
<p>A Orde da Consellería de Facenda do 31 de outubro de 2019 (DOG núm. 211, do 6 de novembro), pola que se convoca o proceso selectivo para o ingreso, pola quenda de acceso libre e promoción interna, no corpo facultativo de grao medio da escala de técnicos facultativos de servizos sociais, especialidade educadores, de Administración especial da Administración xeral da Comunidade de Autónoma de Galicia (subgrupo A2), dispón na base II.1.1.2 que o prazo máximo para a realización do segundo exercicio será de 40 días hábiles contados desde o remate do exercicio anterior.</p>
    <p>O primeiro exercicio da fase de oposición correspondente ao proceso selectivo que se cita foi realizado o día 27 de marzo de 2021.</p>
    <p>Diversas cuestións de carácter organizativo impiden o cumprimento do prazo a que se fai referencia no parágrafo primeiro polo que, consonte coa proposta elevada polo tribunal cualificador e de conformidade co establecido no artigo 32 da Lei 39/2015, do 1 de outubro, do procedemento administrativo común das administracións públicas, esta consellería</p>
    <h2>DISPÓN:</h2>
    <p>A ampliación do prazo de realización do segundo exercicio do proceso selectivo para o ingreso, pola quenda de acceso libre e promoción interna, no corpo facultativo de grao medio da escala de técnicos facultativos de servizos sociais, especialidade educadores, de Administración especial da Administración xeral da Comunidade de Autónoma de Galicia (subgrupo A2), en vinte días hábiles.</p>
    <p>Contra este acordo de ampliación de prazo non cabe recurso, de acordo co disposto no artigo 32.3 da Lei 39/2015, do 1 de outubro, de procedemento administrativo común das administracións públicas.</p>
    <p>Santiago de Compostela, 13 de maio de 2021</p>
    <footer><p>O conselleiro de Facenda e Administración Pública<br>P.D. (Orde do 8 de xaneiro de 2020; DOG núm. 16, do 24 de xaneiro)<br>José María Barreiro Díaz<br>Director xeral da Función Pública</p></footer>

