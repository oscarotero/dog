---
date: '2021-05-26'
id: G0427-180521-0004
page: 25997
number: 97
agency: Consellería do Mar
section: II. Autoridades e persoal. b) Nomeamentos.
title: >-
  ORDE do 14 de maio de 2021 pola que se dispón a renovación dun vogal do
  Consello de Administración da Autoridade Portuaria da Coruña.
range: Orde
url: >-
  https://www.xunta.gal/dog/Publicados/2021/20210526/AnuncioG0427-180521-0004_gl.html
---
<p>O texto refundido da Lei de portos do Estado e da mariña mercante, aprobado polo Real decreto lexislativo 2/2011, do 5 de setembro, no seu artigo 30 atribúe ás comunidades autónomas as facultades de designación e separación dos vogais dos consellos de administración das autoridades portuarias de interese do Estado situadas no seu territorio, que se deberán facer necesariamente por proposta das administracións públicas e organismos e entidades que aqueles representen.</p>
    <p>O acordo do Consello da Xunta de Galicia do 16 de setembro de 2010 faculta a persoa titular da consellería competente en materia de portos para o exercicio das devanditas competencias.</p>
    <p>Polo exposto, en exercicio da facultade atribuída, por proposta do sector pesqueiro,</p>
    <h2>DISPOÑO:</h2>
    <p>A renovación de Juan Carlos Corrás Arias como vogal representante do sector pesqueiro no Consello de Administración da Autoridade Portuaria da Coruña.</p>
    <p>Santiago de Compostela, 14 de maio de 2021</p>
    <footer><p>Rosa María Quintana Carballo<br>Conselleira do Mar</p></footer>

