---
date: '2021-11-19'
id: C141-081121-0001
page: 56928
number: 223
agency: Portos de Galicia
section: VI. Anuncios. a) Administración autonómica.
title: >-
  CÉDULA do 5 de novembro de 2021 pola que se notifica o acordo de inicio do
  procedemento para a declaración de abandono da embarcación Andaluz, varada na
  explanada de depósitos do porto de Tragove (Cambados).
range: Cédula
url: >-
  https://www.xunta.gal/dog/Publicados/2021/20211119/AnuncioC141-081121-0001_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas (BOE nº 236, do 2 de outubro), notifícaselle a Ahmed Mohamed Salem Chej, mediante a publicación no <em>Boletín Oficial del Estado</em>, o Acordo do 15 de outubro de 2021, da Presidencia da entidade pública Portos de Galicia, que inicia o procedemento para a declaración de abandono da embarcación <em>Andaluz</em> con folio 4ª-VILL-4-87-91, varada na explanada de depósitos do porto de Tragove por non ser posible a notificación no domicilio.</p>
    <p>Así mesmo, este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no<em> Boletín Oficial del Estado.</em></p>
    <p>O acordo emítese por atoparse a embarcación varada na explanada de depósitos do porto de Tragove sen actividade nin mantemento ningún e sen aboar as taxas pendentes desde setembro de 2021, data esa en que foi trasladada á dita explanada desde o porto de Meloxo tras informar a Capitanía Marítima de Vilagarcía de Arousa sobre o alto grao de risco de afundimento, con base no establecido no artigo 128 da Lei 6/2017, do 12 de decembro, de portos de Galicia (DOG nº 236, do 14 de decembro).</p>
    <p>O órgano competente para a resolución deste procedemento, é a presidenta de Portos de Galicia, en virtude das competencias conferidas polo artigo 12.3, letras a) e l), da Lei 6/2017, de portos de Galicia.</p>
    <p>A instrución do procedemento recae en Jesús Javier Fernández Barro, xefe da División Xurídica de Portos de Galicia, sendo o seu réxime de recusación o consignado no artigo 24 da Lei 40/2015, do 1 de outubro, de réxime xurídico do sector público (BOE nº 236, do 2 de outubro).</p>
    <p>Outórgaselle ao interesado antes identificado un prazo máximo de dez (10) días para formular alegacións.</p>
    <p>Advírtese que, de acordo coa normativa máis arriba citada, chegado o termo de declarar o buque abandonado, este pasará a ser propiedade de Portos de Galicia, o que non impedirá que todos os custos de tramitación ou que xeren as actuacións que se deben realizar sobre o buque sexan por conta do anterior propietario.</p>
    <p>Para o seu exame, o expediente atópase nas dependencias dos servizos centrais de Portos de Galicia en Área central, praza de Europa, 5 A, 6º, Santiago de Compostela.</p>
    <p>Santiago de Compostela, 5 de novembro de 2021</p>
    <footer><p>Susana Lenguas Gil<br>Presidenta de Portos de Galicia</p></footer>

