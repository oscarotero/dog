---
date: '2021-11-19'
id: G0597-051121-0001
page: 56902
number: 223
agency: Consellería de Facenda e Administración Pública
section: VI. Anuncios. a) Administración autonómica.
title: >-
  RESOLUCIÓN do 5 de novembro de 2021 pola que se inadmiten as solicitudes de
  recoñecemento extraordinario do grao I do sistema da carreira profesional para
  o persoal laboral, realizadas fóra de prazo durante o mes de setembro de 2021,
  e se procede á súa notificación.
range: Resolución
url: >-
  https://www.xunta.gal/dog/Publicados/2021/20211119/AnuncioG0597-051121-0001_gl.html
---
<p>Na actualidade o sistema da carreira profesional, recollido na disposición transitoria oitava da Lei 2/2015, do 29 de abril, do emprego público de Galicia (DOG núm. 82, do 4 de maio), non ten sido aínda obxecto de desenvolvemento regulamentario.</p>
    <p>O sistema da carreira profesional foi aprobado con base na sección quinta da Orde do 15 de xaneiro de 2019 pola que se publica o Acordo de concertación do emprego público de Galicia (DOG núm. 19, do 28 de xaneiro). No devandito acordo recóllese que no ano 2019 se realizaría un recoñecemento extraordinario do grao I da carreira profesional.</p>
    <p>Mediante Orde da Consellería de Facenda do 28 de marzo de 2019 publicouse o acordo entre a Xunta de Galicia e as organizacións sindicais CC.OO. e UGT para a implantación do réxime extraordinario de acceso ao grao I do sistema da carreira profesional do persoal funcionario de carreira da Administración xeral da Comunidade Autónoma de Galicia e do persoal laboral fixo do V Convenio colectivo único para o persoal laboral da Xunta de Galicia (DOG núm. 62, do 29 de marzo).</p>
    <p>O prazo para solicitar o recoñecemento extraordinario era de 4 meses contados desde o día seguinte ao da publicación do acordo, sen que teña realizada ningunha outra convocatoria para o recoñecemento extraordinario do grao I do sistema de carreira profesional.</p>
    <p>As solicitudes sinaladas no anexo foron presentadas fóra de prazo.</p>
    <p>En vista do anterior, a Dirección Xeral de Función Pública</p>
    <h2>RESOLVE:</h2>
    <p>Inadmitir as solicitudes sinaladas no anexo a esta resolución presentadas no mes de setembro do ano 2021, para acceder ao grao extraordinario I do sistema de carreira profesional, por estaren presentadas fóra do prazo establecido, e proceder á súa notificación.</p>
    <p>De conformidade co disposto no artigo 45 da Lei 39/2015, do 1 de outubro, do procedemento administrativo común das administracións públicas, notifícaselles ás persoas interesadas que se sinalan no anexo desta resolución a inadmisión da súa solicitude de recoñecemento extraordinario do grao I do sistema da carreira profesional.</p>
    <p>Contra esta resolución, que pon fin á vía administrativa, poderán interpor recurso potestativo de reposición ante o conselleiro de Facenda e Administración Pública no prazo dun mes contado desde o día seguinte ao da súa notificación, de acordo co previsto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou interpor directamente recurso contencioso-administrativo de acordo co establecido nos artigos 8 e 14 da Lei 29/1998, do 13 de xullo, reguladora da xurisdición contencioso-administrativa, no prazo de dous meses contados desde o día seguinte ao da súa notificación, consonte o disposto no artigo 46.1 da citada norma legal.</p>
    <p>Santiago de Compostela, 5 de novembro de 2021</p>
    <footer><p>O conselleiro de Facenda e Administración Pública<br>P.D. (Orde do 8.1.2020; DOG núm. 16, do 24 de xaneiro)<br>José María Barreiro Díaz<br>Director xeral da Función Pública</p></footer>
    <h2>ANEXO</h2>
    <table>
     <tbody>
      <tr>
       <td>NIF</td>
       <td>Apelidos</td>
       <td>Nome</td>
       <td>Data da solicitude</td>
      </tr>
      <tr>
       <td>***4217**</td>
       <td>López Cendán</td>
       <td>Mª Josefa</td>
       <td>8.9.2021</td>
      </tr>
      <tr>
       <td>***4431**</td>
       <td>Insúa Gómez</td>
       <td>Alfonso</td>
       <td>25.9.2021</td>
      </tr>
      <tr>
       <td>***3723**</td>
       <td>Casal Penedo</td>
       <td>Mª Isabel</td>
       <td>27.9.2021</td>
      </tr>
     </tbody>
    </table>

