---
date: '2021-11-19'
id: O143-181121-0001
page: 56829
number: 223
agency: Augas de Galicia
section: III. Outras disposicións.
title: >-
  RESOLUCIÓN do 18 de novembro de 2021 pola que se modifica a Resolución do 12
  de marzo de 2021 pola que se aproban as bases reguladoras para a concesión de
  subvencións aos concellos, en réxime de concorrencia competitiva, destinadas á
  execución de obras de abastecemento, saneamento e depuración, financiadas no
  marco do eixe REACT-UE do programa operativo Feder Galicia 2014-2020, e se
  convocan para o ano 2021 (código de procedemento AU300A).
range: Resolución
url: >-
  https://www.xunta.gal/dog/Publicados/2021/20211119/AnuncioO143-181121-0001_gl.html
---
<p>O 24 de marzo de 2021 publicouse no <em>Diario Oficial de Galicia</em> a Resolución do 12 de marzo de 2021 pola que se aproban as bases reguladoras para a concesión de subvencións aos concellos, en réxime de concorrencia competitiva, destinadas á execución de obras de abastecemento, saneamento e depuración, financiadas no marco do eixe REACT-UE do programa operativo Feder Galicia 2014-2020, e se convocan para o ano 2021 (código de procedemento AU300A).</p>
    <p>No artigo 22 da Resolución do 12 de marzo de 2021 establécese que o prazo para a presentación da documentación xustificativa da subvención finalizará o 30 de novembro de 2021, sen prexuízo de que se poida presentar a dita documentación con anterioridade para a súa tramitación.</p>
    <p>O 23 de abril de 2021 publicouse no <em>Diario Oficial de Galicia</em> a Resolución do 19 de abril de 2021 pola que se modifica a Resolución do 12 de marzo de 2021 pola que se aproban as bases reguladoras para a concesión de subvencións aos concellos, en réxime de concorrencia competitiva, destinadas á execución de obras de abastecemento, saneamento e depuración, financiadas no marco do eixe REACT-UE do programa operativo Feder Galicia 2014-2020, e se convocan para o ano 2021.</p>
    <p>No artigo único.un da Resolución do 19 de abril de 2021 modifícase o artigo 8 da Resolución do 12 de marzo de 2021 coa finalidade de ampliar prazo de presentación de solicitudes ata o 7 de maio de 2021.</p>
    <p>Con posterioridade ao outorgamento das subvención recibíronse en Augas de Galicia comunicacións de concellos beneficiarios solicitando a ampliación do prazo de xustificación.</p>
    <p>Debe terse en conta, así mesmo, a complexidade do proceso de tramitación do obxecto subvencionado e que para a licitación dos contratos de obras os concellos beneficiarios están suxeitos aos prazos establecidos na Lei 9/2017, do 8 de novembro, de contratos do sector público, pola que se traspoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro.</p>
    <p>O artigo 45.3 do Regulamento da Lei 9/2007, do 13 de xuño, de subvencións de Galicia, aprobado polo Decreto 11/2009, do 8 de xaneiro, establece a posibilidade de que o órgano concedente das subvencións outorgue, salvo precepto en contra contido nas bases reguladoras, unha ampliación do prazo establecido para presentar a xustificación, que non excederá a metade deste e sempre que con iso non se prexudiquen dereitos de terceiros.</p>
    <p>Por outra banda, remítese ao disposto con carácter xeral no artigo 32 da Lei 39/2015, do 1 de outubro, do procedemento administrativo común das administracións públicas, no cal se indica que a ampliación poderá acordarse de oficio ou por instancia de parte antes do vencemento do prazo de que se trate e se as circunstancias así o aconsellasen.</p>
    <p>As bases reguladoras da convocatoria de axudas non conteñen precepto en contra da ampliación e con ela non se causa prexuízo a terceiros.</p>
    <p>Por todo o anterior, sobre a base dos requisitos e condicións previstos na normativa anteriormente citada e tendo en conta todo o exposto, </p>
    <h2>RESOLVO:</h2>
    <p>Artigo único. <em>Modificación da Resolución do 12 de marzo de 2021 pola que se aproban as bases reguladoras para a concesión de subvencións aos concellos, en réxime de concorrencia competitiva, destinadas á execución de obras de abastecemento, saneamento e depuración, financiadas no marco do eixe REACT-UE do programa operativo Feder Galicia 2014-2020, e se convocan para o ano 2021 (código de procedemento AU300A)</em></p>
    <p>Modifícase o número 1 do artigo 22 da Resolución do 12 de marzo de 2021 pola que se aproban as bases reguladoras para a concesión de subvencións aos concellos, en réxime de concorrencia competitiva, destinadas á execución de obras de abastecemento, saneamento e depuración, financiadas no marco do eixe REACT-UE do programa operativo Feder Galicia 2014-2020, e se convocan para o ano 2021 (código de procedemento AU300A), que queda redactado como segue: </p>
    <p>«1. O prazo para a presentación da documentación xustificativa da subvención finalizará o 10 de decembro de 2021, sen prexuízo de que se poida presentar a dita documentación con anterioridade para a súa tramitación».</p>
    <p>Disposición derradeira única. <em>Entrada en vigor</em></p>
    <p>Esta resolución producirá efectos desde o día da súa publicación no <em>Diario Oficial de Galicia</em>.</p>
    <p>Santiago de Compostela, 18 de novembro de 2021</p>
    <footer><p>Ethel María Vázquez Mourelle<br>Presidenta de Augas de Galicia</p></footer>

