---
date: '2021-11-19'
id: L205-281021-0001
page: 56932
number: 223
agency: Concello de Caldas de Reis
section: VI. Anuncios. b) Administración local.
title: >-
  ANUNCIO da aprobación inicial do Plan especial de infraestruturas e dotacións
  (PEID) para a ordenación da parcela de equipamento do sistema xeral proposto
  E-151, incluída no ámbito do solo urbano non consolidado municipal AP-15-R.
range: Anuncio
url: >-
  https://www.xunta.gal/dog/Publicados/2021/20211119/AnuncioL205-281021-0001_gl.html
---
<p>Logo de aprobarse inicialmente por Acordo da Xunta de Goberno Local do 25 de outubro de 2021 o Plan especial de infraestruturas e dotacións (PEID), para a ordenación da parcela de equipamento do sistema xeral proposto E-151, incluída no ámbito de solo urbano non consolidado AP-15-R municipal, de conformidade co artigo 75.1.a) da Lei 2/2016, do 10 de febreiro, do solo de Galicia, e co artigo 186.1.a) do regulamento da Lei 2/2016, do 10 de febreiro, do solo de Galicia, aprobado polo Decreto 143/2016, do 22 de setembro:</p>
    <p>Primeiro. Sométese á información pública por un prazo de (2) dous meses desde a publicación do anuncio de aprobación inicial no <em>Diario Oficial de Galicia</em>, nun dos xornais de maior difusión na provincia, no taboleiro de anuncios e na sede electrónica deste concello. </p>
    <p>Durante o período de información pública poderá examinar o Plan especial calquera persoa e formular as alegacións que procedan. Para tales efectos queda á disposición dos interesados o expediente administrativo tramitado para que poida ser examinado na Secretaría municipal durante o período de información pública, en horario de atención ao público, de luns a venres, das 9.00 ás 14.00 horas. Así mesmo, someterase o Plan especial ao trámite de consultas previstas no documento de referencia.</p>
    <p>Segundo. Suspender o outorgamento de licenzas urbanísticas na área afectada polo Plan especial de infraestruturas e dotacións, de conformidade co artigo 47 da Lei 2/2016, do solo de Galicia, e co artigo 86 do Decreto 143/2016, do 22 de setembro.</p>
    <p>A suspensión terá unha duración máxima de dous anos, contados desde a devandita aprobación inicial, e extinguirase, en calquera caso, coa aprobación definitiva do plan.</p>
    <p>Caldas de Reis, 27 de outubro de 2021</p>
    <footer><p>Juan Manuel Rey Rey<br>Alcalde presidente</p></footer>

