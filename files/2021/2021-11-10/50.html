---
date: '2021-11-10'
id: L136-051121-0001
page: 55613
number: 216
agency: Concello de Ferrol
section: VI. Anuncios. b) Administración local.
title: >-
  ANUNCIO de exposición pública da proposta de estrutura de custos do servizo de
  limpeza viaria e recollida de residuos.
range: Anuncio
url: >-
  https://www.xunta.gal/dog/Publicados/2021/20211110/AnuncioL136-051121-0001_gl.html
---
<p>Elaborouse a estrutura de custos do servizo de limpeza viaria e recollida de residuos do Concello de Ferrol (A Coruña), polo que, ao abeiro do previsto no artigo 9, punto 7, letra c), do Real decreto 55/2017, do 3 de febreiro, polo que se desenvolve a Lei 2/2015, do 30 de marzo, de desindexación da economía española, sométese ao trámite de información pública por un prazo de 20 días, durante os cales os/as interesados/as no presente expediente poderán formular as alegacións que consideren oportunas.</p>
    <p>Por outra banda e ao abeiro do disposto no artigo 83.2 da Lei 39/215, do 1 de outubro, do procedemento administrativo común das administracións públicas, o expediente de estrutura de custos ponse á disposición das persoas interesadas na sede electrónica do Concello de Ferrol (www.ferrol.gal).</p>
    <p>Proposta de estrutura de custos do servizo de limpeza viaria e recollida de residuos do Concello de Ferrol.</p>
    <p>– O cálculo do período de recuperación do investimento, ao abeiro do previsto no Real decreto 55/2017, do 3 de febreiro, dá como resultado un período de 9 anos.</p>
    <p>– A proposta de estrutura de custos do servizo de recollida de residuos e limpeza viaria do Concello de Ferrol foi elaborado baixo criterios técnicos, desde a proximidade á realidade do servizo e contrastada coas estruturas de costos presentadas polos cinco operadores económicos que deron resposta ao requirimento do Concello. Por isto, proponse unha estrutura baseada no estudo económico realizado polo Concello, que é o que máis se axusta á idiosincrasia real do servizo.</p>
    <p>Polo tanto, a estrutura considérase axeitada para tomar como referencia no establecemento do réxime de revisión de prezos que figurará prevista nos pregos que rexerán o futuro contrato do servizo de recollida de residuos e limpeza viaria do Concello de Ferrol.</p>
    <table>
     <tbody>
      <tr>
       <td colspan="2">Estrutura de custos simplificada</td>
      </tr>
      <tr>
       <td>Concepto</td>
       <td>% (s/total)</td>
      </tr>
      <tr>
       <td>Persoal</td>
       <td>58,42 %</td>
      </tr>
      <tr>
       <td>Custos de mantemento de vehículos, maquinaria e combustible</td>
       <td>17,78 %</td>
      </tr>
      <tr>
       <td>Non revisable</td>
       <td>23,80 %</td>
      </tr>
     </tbody>
    </table>
    <p>O que se fai público para xeral coñecemento.</p>
    <p>Ferrol, 5 de novembro de 2021</p>
    <footer><p>Ángel Mato Escalona<br>Alcalde</p></footer>

