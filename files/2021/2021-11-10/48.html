---
date: '2021-11-10'
id: L130-281021-0001
page: 55611
number: 216
agency: Concello da Coruña
section: VI. Anuncios. b) Administración local.
title: >-
  ANUNCIO da aprobación inicial do estudo de detalle para a ordenación
  volumétrica dun equipamento de benestar social e asistencial público na rúa
  Castaño de Eirís, 1D, A Coruña (expediente 631/2021/188).
range: Anuncio
url: >-
  https://www.xunta.gal/dog/Publicados/2021/20211110/AnuncioL130-281021-0001_gl.html
---
<p>A Xunta de Goberno Local, na sesión que tivo lugar o 13 de outubro de 2021, acordou aprobar inicialmente o documento do estudo de detalle para a ordenación volumétrica dun equipamento de benestar social e asistencial público, situado na rúa Castaño de Eirís 1D, CP 15009 Eirís, A Coruña, de setembro de 2021, redactado pola arquitecta Elsa Urquijo Gómez, colexiada nº 2225 do Colexio Oficial de Arquitectos de Galicia, e promovido pola Consellería de Política Social da Xunta de Galicia; dar por desistido da tramitación o estudo de detalle para a ordenación volumétrica dun equipamento de benestar social e asistencial público, documento para a aprobación definitiva. Situación: rúa Castaño de Eirís 1D, CP 15009 Eirís, A Coruña, de xuño de 2021, co número de expediente EDD-4/20, 631/2020/224, e declarar concluso o procedemento.</p>
    <p>En cumprimento do artigo 80.2 da Lei 2/2016, do 10 de febreiro, do solo de Galicia, e dos artigos 194.2 e 207 do seu regulamento, sométese o expediente á información pública polo prazo dun (1) mes contado desde o día seguinte ao da última das publicacións deste anuncio, no <em>Diario Oficial de Galicia</em> ou nun dos xornais de maior difusión na provincia, para que calquera persoa poida examinar o estudo de detalle e formular as alegacións que procedan. </p>
    <p>A documentación estará á disposición no taboleiro de anuncios da sede electrónica do concello, no punto de información urbanística, na web de Urbanismo e no visor Desenvolvemento do planeamento. Tamén se poderá consultar fisicamente nas dependencias de Urbanismo, Vivenda, Infraestruturas e Mobilidade do Concello da Coruña (praza de Indalecio Prieto 1-3), das 9.00 ás 13.00 horas, logo de cita que se solicitará por escrito no Rexistro Municipal ou se dirixirá a registrourbanismo@coruna.es</p>
    <p>A Coruña, 26 de outubro de 2021</p>
    <footer><p>A alcaldesa<br>P.D. (Decreto 3847, do 27.6.2019)<br>María Hernández García<br>Directora da Área de Urbanismo</p></footer>

