---
date: '2021-11-10'
id: L225-201021-0001
page: 55615
number: 216
agency: Concello da Lama
section: VI. Anuncios. b) Administración local.
title: >-
  ANUNCIO de notificación da comunicación e requirimento definitivo para o
  cumprimento da obriga de xestión de biomasa vexetal e retirada de especies
  arbóreas (expediente 301/2021).
range: Anuncio
url: >-
  https://www.xunta.gal/dog/Publicados/2021/20211110/AnuncioL225-201021-0001_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, ante a imposibilidade de notificación, por causas non imputables a esta Administración, e de acordo co establecido no punto 8 da Instrución 1/2018, do 26 de abril, relativa ás actuacións administrativas en materia de cumprimento das obrigas de xestión da biomasa vexetal e retirada de especies arbóreas impostas pola Lei 3/2017, do 9 de abril, de prevención e defensa contra os incendios forestais, faise pública a resolución de comunicación e requirimento para o cumprimento da obriga de xestionar a biomasa na parcela de referencia catastral 36025A001000300000GB, que na súa parte dispositiva establece:</p>
    <p>Primeiro. Non procede a estimación ou desestimación de ningunha alegación posto que, segundo consta no certificado expedido pola Secretaría o 5 de outubro de 2021, non se presentaron alegacións en referencia ao cumprimento das obrigas incumpridas en relación coa xestión da biomasa no inmoble/parcela correspondente ao transcurso dunha faixa de protección para a xestión da biomasa e retirada de especies arbóreas prohibidas do seguinte inmoble/parcela desta localidade:</p>
    <table>
     <tbody>
      <tr>
       <td>Referencia catastral</td>
       <td>36025A001000300000GB</td>
      </tr>
      <tr>
       <td>Localización</td>
       <td>Lg. A Feixa-Verducido</td>
      </tr>
     </tbody>
    </table>
    <p>Segundo. Efectuar comunicación definitiva para lembrar ao responsable o cumprimento das obrigas incumpridas en relación coa xestión da biomasa no inmoble/parcela correspondente ao transcurso dunha faixa de protección para a xestión da biomasa e retirada de especies arbóreas prohibidas do seguinte inmoble/parcela desta localidade:</p>
    <table>
     <tbody>
      <tr>
       <td>Referencia catastral</td>
       <td>36025A001000300000GB</td>
      </tr>
      <tr>
       <td>Localización</td>
       <td>Lg. A Feixa-Verducido</td>
      </tr>
      <tr>
       <td>Superficie</td>
       <td>1.383 m2 = 0,1383 ha</td>
      </tr>
      <tr>
       <td>Rede de defensa contra incendios</td>
       <td>Asimilable rede secundaria de faixas de xestión da biomasa</td>
      </tr>
     </tbody>
    </table>
    <p>Terceiro. Identificar os herdeiros de Elena Riveiro Iglesias como responsables da execución da xestión da biomasa e retirada de especies arbóreas prohibidas por figurar como titular dos terreos na Dirección Xeral do Catastro. </p>
    <p>Cuarto. De acordo co informe técnico municipal, emitido o 10.8.2021, e ratificado no informe técnico municipal, emitido o 6.10.2021 apreciáronse as seguintes deficiencias:</p>
    <table>
     <thead>
      <tr>
       <td rowspan="2"></td>
       <td colspan="3">Parámetros de xestión de biomasa</td>
      </tr>
      <tr>
       <td colspan="3">Área de actuación</td>
      </tr>
      <tr>
       <td>Faixa 0-10 metros</td>
       <td>Faixa 10-30 metros</td>
       <td>Faixa 30-50 metros</td>
      </tr>
     </thead>
     <tbody>
      <tr>
       <td>Estrato arbóreo:
        – Piñeiro galego
        – Piñeiro do país
        – Piñeiro silvestre
        – Piñeiro de Monterrey
        – Piñeiro de Oregón
        – Mimosa
        – Acacia Negra
        – Eucalipto
        (disposición adicional 3ª)</td>
       <td>Eliminación total de todo tipo de vexetación
         Cumpre
         Non cumpre</td>
       <td>Eliminación total das especies citadas
         Cumpre
         Non cumpre</td>
       <td>Eliminación total das especies citadas
         Cumpre
         Non cumpre</td>
      </tr>
      <tr>
       <td>Estrato arbustivo:
        – Queiruga 
        – Carqueixa
        – Uz, carpaza
        – Xesta
        – Piorno
        – Fento
        – Silva
        – Toxo</td>
       <td>Eliminación total de todo tipo de vexetación
        (ata 20 cm de altura)
         Cumpre
         Non cumpre</td>
       <td>Eliminación total de todo tipo de vexetación
        (ata 20 cm de altura)
         Cumpre
         Non cumpre</td>
       <td>Eliminación total de todo tipo de vexetación
        (ata 20 cm de altura)
         Cumpre
         Non cumpre</td>
      </tr>
      <tr>
       <td>Estrato herbáceo
        –Todas as herbáceas</td>
       <td>Eliminación total de todo tipo de vexetación
        (ata 20 cm de altura)
         Cumpre
         Non cumpre</td>
       <td>Eliminación total de todo tipo de vexetación
        (ata 20 cm de altura)
         Cumpre
         Non cumpre</td>
       <td>Eliminación total de todo tipo de vexetación
        (ata 20 cm de altura)
         Cumpre
         Non cumpre</td>
      </tr>
      <tr>
       <td>Estrato arbóreo
        Frondosas caducifolias
        – Ameneiro
        – Pradairo
        – Bidueiro
        – Freixo/Freixa
        – Castiñeiro
        – Carballo
        – Cerdeira
        – Cerquiño
        – Sobreira
        – Aciñeira
        – Abeleira</td>
       <td>Eliminación total de todo tipo de vexetación
        (ata 20 cm de altura)
         Cumpre
         Non cumpre</td>
       <td>Permitido:
        Clareo: forma masas mixtas e distanciadas 7 metros entre si
        Poda:
        – Árbores &lt;11,4 m de altura: poda ata 1/3 altura.
        – Árbores &gt;11,4 m de altura:
        Poda mínima 4 m.
         Cumpre
         Non cumpre</td>
       <td>Permitido:
        Clareo: Formando masas mixtas e distanciadas 7 metros entre si
        Poda:
        – Árbores &lt;11,4 m de altura: poda hasta 1/3 altura.
        – Árbores &gt;11,4 m de altura:
        Poda mínima 4 m.
         Cumpre
         Non cumpre</td>
      </tr>
      <tr>
       <td>– Faia
        – Umeiro
        – Loureiro
        – Sorbeira do monte
        – Capudre
        – Nogueira
        – Érbedo</td>
       <td></td>
       <td></td>
       <td></td>
      </tr>
      <tr>
       <td>Vexetación seca
        arbórea, arbustiva e herbácea</td>
       <td>Eliminación total de todo tipo de vexetación
         Cumpre
         Non cumpre</td>
       <td>Eliminación total de todo tipo de vexetación
         Cumpre
         Non cumpre</td>
       <td>Eliminación total de todo tipo de vexetación
         Cumpre
         Non cumpre</td>
      </tr>
     </tbody>
    </table>
    <p>A parcela denunciada conta con estrato arbóreo (incluído na disposición adicional 3ª: piñeiro, mimosa, acacia e eucalipto), arbustivo e herbáceo, así como vexetación seca na maior parte da súa extensión, incumprindo deste xeito os criterios de xestión da biomasa, polo que se recomenda a eliminación total deste tipo de vexetación.</p>
    <p>Quinto. Fixar o prazo de quince días naturais (contados desde o día seguinte ao da recepción da notificación da comunicación definitiva tras o trámite de audiencia ou a publicación definitiva do correspondente anuncio no <em>Boletín Oficial del Estado</em> tras o trámite de audiencia), para que o responsable realice as actuacións arriba indicadas, en cumprimento do previsto no artigo 22.1 da Lei 3/2007, de 9 de abril, de prevención e defensa contra os incendios forestais de Galicia.</p>
    <p>Sexto. Transcorrido o devandito prazo, que os servizos técnicos municipais realicen visita de comprobación e emitan informe respecto diso para verificar a execución das actuacións materiais descritas por parte do interesado.</p>
    <p>Sétimo. Apercibir o responsable da execución da xestión da biomasa e retirada de especies arbóreas prohibidas de que, se non realiza as actuacións indicadas voluntariamente no prazo conferido para o efecto, o Concello procederá, sen máis trámites, á execución subsidiaria destas. </p>
    <p>Lémbrase ao responsable a obrigación que ten de facilitar o acceso ao suxeito que realice os traballos de execución subsidiaria, sen que sexa necesario contar co seu consentimento.</p>
    <p>Octavo. Determinar que, segundo valoración técnica, a liquidación provisional dos custos aos que previsiblemente dará lugar a execución subsidiaria ascende a:</p>
    <table>
     <thead>
      <tr>
       <td>Ud.</td>
       <td>Actuación</td>
       <td>Prezo unitario</td>
       <td>Cantidade</td>
       <td>Importe</td>
      </tr>
     </thead>
     <tbody>
      <tr>
       <td>ha</td>
       <td>Roza matogueira c/ motorrozadora, ø=3-6 cm, pte &lt;30 %
        Roza manual empregando motorrozadora dunha matogueira de diámetro basal comprendido entre 3 e 6 cm, en terreos con pendentes inferiores ao 30 % , e cunha superficie cuberta do 100 %, respectando aqueles exemplares que, por calquera motivo, deban conservarse. No caso de que a superficie cuberta sexa inferior ao 100 %, a medición verase afectada por un coeficiente redutor equivalente á proporción de superficie cuberta expresada en tanto por un</td>
       <td>1.783,54 €</td>
       <td>0,1383</td>
       <td>246,66 €</td>
      </tr>
      <tr>
       <td>pe</td>
       <td>Apeo árbores ø &gt;12-&lt;=20 cm
        Corta manual de pés, con diámetro normal superior a 12 cm e inferior ou igual a 20 cm, densidade menor ou igual a 750 pes/ha.</td>
       <td>0,38 €</td>
       <td>10</td>
       <td>3,80 €</td>
      </tr>
      <tr>
       <td>m3</td>
       <td>Tronzado de fustes de ø &gt;12-&lt;=20 cm
        Tronzado de fustes con motoserra, de árbores de diámetro normal superior a 12 cm e inferior o igual a 20 cm, en trozas de 2,5 m</td>
       <td>3,98 €</td>
       <td>3,768</td>
       <td>15,00 €</td>
      </tr>
      <tr>
       <td>ha</td>
       <td>Recollida e apilado residuos, dens&lt;10 t/ha, pte &lt;30 %
        Recollida e apilado de residuos forestais procedentes conxuntamente de rozas,<br>podas e/ou claras ou clareos, con densidade inferior a 10 toneladas/hectárea, distancia máxima de recollida de 30 metros e pendente do terreo inferior ao 30 %.</td>
       <td>274,01 €</td>
       <td>0, 1383</td>
       <td>37,90 €</td>
      </tr>
      <tr>
       <td>ha</td>
       <td>Queima de residuos, densidade &lt;10 t/ha (Seaga)
        Queima controlada de residuos forestais apilados procedentes de tratamentos silvícolas, con distancias entre piras inferiores a 20 m, e cunha densidade de residuo inferior a 10 toneladas por hectárea</td>
       <td>190,47 €</td>
       <td>0,1383</td>
       <td>26,34 €</td>
      </tr>
      <tr>
       <td colspan="4">Total actuación</td>
       <td>329,70 €</td>
      </tr>
     </tbody>
    </table>
    <p>Coa advertencia de que, en caso de persistir no incumprimento, tras o transcurso do prazo de quince días concedido, procederase á exacción do importe ao que ascende a liquidación provisional.</p>
    <p>Todo iso sen prexuízo da liquidación definitiva que proceda una vez finalizados, de ser o caso, os traballos de execución subsidiaria.</p>
    <p>Noveno. Advertir que, en caso de persistencia no incumprimento logo do transcurso do prazo de quince días outorgado, iniciarase tamén o correspondente procedemento sancionador.</p>
    <p>Así mesmo, procederase ao comiso cautelar da madeira resultante da corta das especies arbóreas que deban ser retiradas.</p>
    <p>Décimo. Notificarlles esta resolución aos interesados.</p>
    <p>A Lama, 20 de outubro de 2021 </p>
    <footer><p>Jorge Canda Martínez<br>Alcalde presidente</p></footer>

