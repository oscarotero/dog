---
date: '2021-11-10'
id: G0597-031121-0002
page: 55392
number: 216
agency: Consellería de Facenda e Administración Pública
section: III. Outras disposicións.
title: >-
  RESOLUCIÓN do 2 de novembro de 2021 pola que se ordena a publicación do Acordo
  do Consello da Xunta de Galicia do 29 de outubro de 2021 polo que se aproba a
  modificación da relación de postos de traballo da Axencia para a Modernización
  Tecnolóxica de Galicia.
range: Resolución
url: >-
  https://www.xunta.gal/dog/Publicados/2021/20211110/AnuncioG0597-031121-0002_gl.html
---
<p>A Lei 2/2017, do 8 de febreiro, de medidas fiscais, administrativas e de ordenación, autorizou a supresión do Centro Informático para a Xestión Tributaria, Económico-Financeira e Contable, cuxas funcións serían asumidas pola Axencia para a Modernización Tecnolóxica de Galicia.</p>
    <p>O Decreto 9/2021, do 21 de xaneiro, suprimiu o Centro Informático para a Xestión Tributaria, Económico-Financeira e Contable e modificou o Decreto 252/2011, do 15 de decembro, polo que se crea a Axencia para a Modernización Tecnolóxica de Galicia e se aproban os seus estatutos (DOG núm. 17, do 27 de xaneiro).</p>
    <p>Coa entrada en vigor do Decreto 9/2021, do 21 de xaneiro, a Axencia para a Modernización Tecnolóxica de Galicia quedou subrogada en todas as relacións xurídicas, bens, dereitos e obrigas dos cales era titular o Centro Informático para a Xestión Tributaria, Económico-Financeira e Contable.</p>
    <p>A aprobación desta modificación da relación de postos de traballo da Axencia para a Modernización Tecnolóxica de Galicia deriva dos cambios de estrutura que tiveron lugar coa entrada en vigor do Decreto 9/2021, do 21 de xaneiro. </p>
    <p>En consecuencia, por proposta da Axencia para a Modernización Tecnolóxica de Galicia, unha vez consultadas as organizacións sindicais presentes na Mesa de Negociación corresponde da Comunidade Autónoma e tratada na Comisión de Persoal, o Consello da Xunta de Galicia, na súa reunión do 29 de outubro de 2021, adoptou o seguinte</p>
    <p class="dog-titulo">ACORDO:</p>
    <p>Primeiro. Aprobar a modificación da relación de postos de traballo da Axencia para a Modernización Tecnolóxica de Galicia nos termos que se sinalan no anexo deste acordo, como consecuencia das súas necesidades funcionais e organizativas actuais.</p>
    <p>Segundo. Ordenar a súa publicación no <em>Diario Oficial de Galicia</em> para os efectos da entrada en vigor a partir do día seguinte ao da súa publicación.</p>
    <p>Visto o Acordo adoptado polo Consello da Xunta de Galicia na súa reunión do 29 de outubro de 2021, relativo á aprobación da modificación da relación de postos de traballo da Axencia para a Modernización Tecnolóxica de Galicia, coa finalidade de cumprir o dito acordo, de conformidade coa Orde da Consellería de Facenda do 8 de xaneiro de 2020 sobre delegación de competencias na Dirección Xeral da Función Pública (DOG núm. 16, do 24 de xaneiro), dispoño que se publique no <em>Diario Oficial de Galicia</em> como anexo a esta resolución.</p>
    <p>Santiago de Compostela, 2 de novembro de 2021</p>
    <footer><p>O conselleiro de Facenda e Administración Pública<br>P.D. (Orde do 8.1.2020)<br>José María Barreiro Díaz<br>Director xeral da Función Pública</p></footer>

