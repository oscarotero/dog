---
date: '2021-11-10'
id: G0248-021121-0001
page: 55469
number: 216
agency: Axencia Tributaria de Galicia
section: III. Outras disposicións.
title: >-
  RESOLUCIÓN do 27 de outubro de 2021 pola que se actualizan os modelos en
  formato electrónico das declaracións e autoliquidacións dos tributos propios
  da Comunidade Autónoma e dos tributos sobre o xogo.
range: Resolución
url: >-
  https://www.xunta.gal/dog/Publicados/2021/20211110/AnuncioG0248-021121-0001_gl.html
---
<p>O Decreto 112/2021, do 22 de xullo, polo que se aproba o uso dos elementos básicos da identidade corporativa da Xunta de Galicia, aprobou a imaxe corporativa institucional do Goberno e do sector público autonómico de Galicia.</p>
    <p>O artigo 2 deste decreto establece que a Administración xeral e o sector público autonómico de Galicia se axustarán ao previsto nesta norma no concernente: </p>
    <p>a) Á elaboración e emisión de documentos, modelos normalizados e material impreso. </p>
    <p>b) Ás informacións, publicacións, comunicacións ou calquera expresión en todo tipo de soportes, incluídos os medios electrónicos e/ou dixitais e audiovisuais, así como os carteis ou as sinalizacións que elaboren ou utilicen. </p>
    <p>Esta nova imaxe corporativa exixe a adaptación das imaxes dos modelos das declaracións e autoliquidacións dos impostos propios e dos tributos sobre o xogo. As instrucións dos modelos, pola súa parte, non se ven afectadas polo cambio de imaxe, motivo polo que non son obxecto desta resolución.</p>
    <p>Cada unha das ordes que aproban os modelos en formato electrónico destes tributos autoriza, nunha disposición adicional, a Dirección da Atriga para modificar ou actualizar os seus anexos mediante resolución publicada no <em> Diario Oficial de Galicia</em> (DOG), cando for preciso como consecuencia da modificación das normas legais ou regulamentarias ou como consecuencia dos avances tecnolóxicos, dos cambios de sistemas ou calquera outra circunstancia que precisase a correspondente plasmación nos modelos aprobados ou nas normas ou especificacións técnicas aprobadas polos ditos anexos.</p>
    <p>En concreto, as disposicións que autorizan a modificación ou actualización dos anexos son as que se relacionan a seguir:</p>
    <p>a) A disposición adicional quinta da Orde do 27 de febreiro de 2009 pola que se regula a presentación e o pagamento telemático da taxa fiscal sobre o xogo realizado en casinos.</p>
    <p>b) A disposición adicional sexta da Orde do 25 de marzo de 2011 pola que se aproban as normas de aplicación do imposto sobre o dano ambiental causado por determinados usos e aproveitamentos da auga encorada.</p>
    <p>c) A disposición adicional sexta da Orde do 27 de xaneiro de 2014 pola que se aproban as normas de aplicación do canon eólico.</p>
    <p>d) A disposición adicional quinta da Orde do 27 de xaneiro de 2014 pola que se regula a subministración electrónica dos cartóns de bingo autorizados na Comunidade Autónoma de Galicia e a presentación e o pagamento electrónico da taxa fiscal sobre o xogo do bingo.</p>
    <p>e) A disposición adicional sétima da Orde do 17 de marzo de 2014 pola que se regula a xestión e a presentación e o pagamento electrónico da taxa fiscal sobre o xogo realizado a través de máquinas de xogo.</p>
    <p>f) A disposición adicional quinta da Orde do 29 de xaneiro de 2015 pola que se aproban as normas de aplicación do imposto sobre a contaminación atmosférica.</p>
    <p>g) A disposición adicional sexta da Orde do 20 de outubro de 2015 pola que se establecen as normas de aplicación e a presentación e o pagamento electrónico da taxa fiscal sobre o xogo de apostas deportivas e de competición, e se modifican determinadas normas tributarias.</p>
    <p>h) A disposición adicional sexta da Orde do 18 de decembro de 2017 pola que se establecen as normas de aplicación do imposto compensatorio ambiental mineiro.</p>
    <p>Por todo isto, consonte o exposto, de acordo co establecido nas disposicións adicionais das ordes que se citan, </p>
    <h2>RESOLVO:</h2>
    <p>Primeiro. Modifícase a Orde da Consellería de Facenda do 27 de febreiro de 2009, pola que se regula a presentación e o pagamento telemático da taxa fiscal sobre o xogo realizado en casinos, substituíndo a imaxe do modelo de autoliquidación da taxa fiscal sobre o xogo en casinos, 044 formato electrónico contido no seu anexo I, polo modelo que figura no anexo I desta resolución.</p>
    <p>Segundo. Modifícase a Orde da Consellería de Facenda do 25 de marzo de 2011, pola que se aproban as normas de aplicación do imposto sobre o dano ambiental causado por determinados usos e aproveitamentos da auga encorada, substituíndo:</p>
    <p>a) A imaxe do modelo en formato electrónico da declaración de alta/modificación no Censo telemático de aproveitamentos hidráulicos para usos industriais (modelo 010), contido no seu anexo II, polo que figura no anexo II desta resolución.</p>
    <p>b) A imaxe do modelo en formato electrónico de autoliquidación do imposto sobre o dano ambiental causado por determinados usos e aproveitamentos da auga encorada (modelo 011), contido no seu anexo III, polo modelo que figura no anexo III desta resolución. </p>
    <p>Terceiro. Modifícase a Orde da Consellería de Facenda do 27 de xaneiro de 2014, pola que se aproban as normas de aplicación do canon eólico, substituíndo:</p>
    <p>a) A imaxe do modelo en formato electrónico de declaración de alta/modificación de datos no Censo electrónico de parques eólicos de Galicia (CEPEG) (modelo 007), contido no seu anexo II, polo modelo que figura no anexo IV desta resolución.</p>
    <p>b) A imaxe do modelo en formato electrónico de autoliquidación do canon eólico (modelo 012), contido no seu anexo III polo modelo que figura no anexo V desta resolución.</p>
    <p>Cuarto. Modifícase a Orde da Consellería de Facenda do 27 de xaneiro de 2014, pola que se regula a subministración electrónica dos cartóns de bingo autorizados na Comunidade Autónoma de Galicia e a presentación e o pagamento electrónico da taxa fiscal sobre o xogo do bingo, substituíndo:</p>
    <p>a) A imaxe do modelo S: solicitude de subministración de cartóns de bingo, contido no seu anexo II, polo modelo que figura no anexo VI desta resolución.</p>
    <p>b) A imaxe do modelo 006: comunicación de modificación dos datos do Censo electrónico de salas de bingo de Galicia (Cesbiga), contido no seu anexo III, polo modelo que figura no anexo VII desta resolución.</p>
    <p>c) A imaxe do modelo D043: modelo en formato electrónico de declaración informativa do xogo do bingo (modelo D043), contido no seu anexo IV, polo modelo que figura no anexo VIII desta resolución.</p>
    <p>d) A imaxe do modelo 043, da taxa fiscal sobre o xogo. Bingo. Autoliquidación, contido no anexo V da orde, polo modelo que figura no anexo IX desta resolución.</p>
    <p>e) A dilixencia de entrega e guía de circulación de cartóns de bingo, contida no anexo VIII da orde, polo modelo que figura no anexo X desta resolución.</p>
    <p>Quinto. Modifícase a Orde da Consellería de Facenda do 17 de marzo de 2014, pola que se regula a xestión, a presentación e o pagamento electrónico da taxa fiscal sobre o xogo realizado a través de máquinas de xogo, substituíndo:</p>
    <p>f) A imaxe do modelo D-046, da taxa fiscal sobre o xogo. Máquinas de xogo. Declaración informativa de máquinas de xogo (formato electrónico), contido no anexo II da orde, polo modelo que figura no anexo XI desta resolución.</p>
    <p>g) A imaxe do modelo 045, da taxa fiscal sobre o xogo. Máquinas de xogo. Autoliquidación (formato electrónico), contido no anexo III da orde, polo modelo que figura no anexo XII desta resolución.</p>
    <p>a) O modelo 046, da taxa fiscal sobre o xogo. Máquinas de xogo. Autoliquidación (formato electrónico), contido no anexo IV da orde, polo modelo que figura no anexo XIII desta resolución.</p>
    <p>Sexto. Modifícase a Orde da Consellería de Facenda do 29 de xaneiro de 2015 pola que se aproban as normas de aplicación do imposto sobre a contaminación atmosférica, substituíndo:</p>
    <p>a) A imaxe do modelo en formato electrónico da declaración de alta/modificación no Censo electrónico de focos emisores de substancias contaminantes (modelo 004), contido no anexo II da orde, polo modelo que figura no anexo XIV desta resolución.</p>
    <p>b) A imaxe do modelo en formato electrónico de autoliquidación mensual do imposto sobre a contaminación atmosférica (modelo 002), contido no anexo III da orde, polo modelo que figura no anexo XV desta resolución.</p>
    <p>c) A imaxe do modelo en formato electrónico de autoliquidación anual do imposto sobre a contaminación atmosférica (modelo 003), contido no anexo IV da orde, polo modelo que figura no anexo XVI desta resolución.</p>
    <p>Sétimo. Modifícase a Orde da Consellería de Facenda do 20 de outubro de 2015, pola que se establecen as normas de aplicación e a presentación e o pagamento electrónico da taxa fiscal sobre o xogo de apostas deportivas e de competición, e se modifican determinadas normas tributarias, substituíndo:</p>
    <p>a) A imaxe do modelo en formato electrónico da declaración informativa de apostas deportivas e de competición (modelo D041), contido no seu anexo II, polo modelo que figura no anexo XVII desta resolución.</p>
    <p>b) A imaxe do modelo en formato electrónico de autoliquidación da taxa fiscal de apostas deportivas e de competición (modelo 041), contido no seu anexo III, polo modelo que figura no anexo XVIII desta resolución. </p>
    <p>Oitavo. Modifícase a Orde da Consellería de Facenda do 18 de decembro de 2017, pola que se establecen as normas de aplicación do imposto compensatorio ambiental mineiro, substituíndo:</p>
    <p>a) A imaxe do modelo en formato electrónico da declaración de alta/modificación de datos no Censo electrónico de concesións e instalacións de depósito ou almacenamento mineiros (modelo 008), contido no seu anexo II, polo modelo que figura no anexo XIX desta resolución.</p>
    <p>b) A imaxe do modelo en formato electrónico de autoliquidación do imposto compensatorio ambiental mineiro (modelo 013), contido no seu anexo III, polo modelo que figura no anexo XX desta resolución.</p>
    <p>Noveno. A presente resolución entrará en vigor o día seguinte ao da súa publicación no <em> Diario Oficial de Galicia</em>.</p>
    <p>Disposición transitoria</p>
    <p>Os modelos de declaracións e autoliquidacións que se substitúen por esta resolución seguirán tendo vixencia para o cumprimento das obrigas tributarias se fosen xerados pola Oficina Virtual Tributaria. </p>
    <p>Santiago de Compostela, 27 de outubro de 2021</p>
    <footer><p>Mª Victoria González Vázquez<br>Directora da Axencia Tributaria de Galicia</p></footer>
    <h2>ANEXO I</h2>
    <h2>Modelo en formato electrónico de autoliquidación da taxa fiscal sobre o xogo en casinos (modelo 044)</h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen3826_fmt.jpeg" alt="missing image file"></h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen3834_fmt.jpeg" alt="missing image file"></h2>
    <h2>ANEXO II</h2>
    <h2>Modelo en formato electrónico da declaración de alta/modificación no Censo telemático de aproveitamentos hidráulicos para usos industriais (modelo 010)</h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen3841_fmt.jpeg" alt="missing image file"></h2>
    <h2>ANEXO III</h2>
    <h2>Modelo en formato electrónico de autoliquidación do imposto sobre o dano ambiental causado por determinados usos e aproveitamentos da auga encorada (modelo 011)</h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen3849_fmt.jpeg" alt="missing image file"></h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen3857_fmt.jpeg" alt="missing image file"></h2>
    <h2>ANEXO IV</h2>
    <h2>Modelo en formato electrónico da declaración de alta/modificación de datos en el Censo electrónico de parques eólicos de Galicia (CEPEG) (modelo 007)</h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen3866_fmt.jpeg" alt="missing image file"></h2>
    <h2>ANEXO V</h2>
    <h2>Modelo en formato electrónico de autoliquidación do canon eólico (modelo 012)</h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen3873_fmt.jpeg" alt="missing image file"></h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen3881_fmt.jpeg" alt="missing image file"></h2>
    <h2>ANEXO VI</h2>
    <h2>Solicitude de subministración de cartóns de bingo (modelo S)</h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen3889_fmt.jpeg" alt="missing image file"></h2>
    <h2>ANEXO VII</h2>
    <h2>Comunicación de modificación dos datos do Censo electrónico de salas de bingo de Galicia (Cebisga) (modelo 006)</h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen3896_fmt.jpeg" alt="missing image file"></h2>
    <h2>ANEXO VIII</h2>
    <h2>Modelo en formato electrónico da declaración informativa do xogo do bingo (modelo D043)</h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen3903_fmt.jpeg" alt="missing image file"></h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen3911_fmt.jpeg" alt="missing image file"></h2>
    <h2>ANEXO IX</h2>
    <h2>Modelo en formato electrónico da taxa fiscal sobre o xogo. <br>Bingo. Autoliquidación (modelo 043)</h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen3918_fmt.jpeg" alt="missing image file"></h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen3926_fmt.jpeg" alt="missing image file"></h2>
    <h2>ANEXO X</h2>
    <h2>Dilixencia de entrega e guía de circulación de cartóns de bingo</h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen3934_fmt.jpeg" alt="missing image file"></h2>
    <h2>ANEXO XI</h2>
    <h2>Modelo en formato electrónico da taxa fiscal sobre o xogo. Máquinas de xogo. Declaración informativa de máquinas de xogo (modelo D046)</h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen3945_fmt.jpeg" alt="missing image file"></h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen3953_fmt.jpeg" alt="missing image file"></h2>
    <h2>ANEXO XII</h2>
    <h2>Modelo en formato electrónico da taxa fiscal sobre o xogo. Máquinas de xogo. Autoliquidación (modelo 045)</h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen3964_fmt.jpeg" alt="missing image file"></h2>
    <h2>ANEXO XIII</h2>
    <h2>Modelo en formato electrónico da taxa fiscal sobre o xogo. Máquinas de xogo. Autoliquidación (modelo 046)</h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen3975_fmt.jpeg" alt="missing image file"></h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen3983_fmt.jpeg" alt="missing image file"></h2>
    <h2>ANEXO XIV</h2>
    <h2>Modelo en formato electrónico de declaración de alta/modificación no Censo electrónico de focos emisores de substancias contaminantes (modelo 004)</h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen3990_fmt.jpeg" alt="missing image file"></h2>
    <h2>ANEXO XV</h2>
    <h2>Modelo en formato electrónico de autoliquidación mensual do imposto sobre a contaminación atmosférica (modelo 002)</h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen3997_fmt.jpeg" alt="missing image file"></h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen4005_fmt.jpeg" alt="missing image file"></h2>
    <h2>ANEXO XVI</h2>
    <h2>Modelo en formato electrónico de autoliquidación anual do imposto sobre a contaminación atmosférica (modelo 003)</h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen4012_fmt.jpeg" alt="missing image file"></h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen4021_fmt.jpeg" alt="missing image file"></h2>
    <h2>ANEXO XVII</h2>
    <h2>Modelo en formato electrónico de declaración informativa de apostas deportivas e de competición (modelo D041)</h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen4028_fmt.jpeg" alt="missing image file"></h2>
    <h2>ANEXO XVIII</h2>
    <h2>Modelo en formato electrónico de autoliquidación da taxa fiscal de apostas deportivas e de competición (modelo 041)</h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen4039_fmt.jpeg" alt="missing image file"></h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen4047_fmt.jpeg" alt="missing image file"></h2>
    <h2>ANEXO XIX</h2>
    <h2>Modelo en formato electrónico de declaración de alta/modificación de datos no Censo electrónico de concesións e instalacións de depósito ou almacenamento mineiros (modelo 008)</h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen4056_fmt.jpeg" alt="missing image file"></h2>
    <h2>ANEXO XX</h2>
    <h2>Modelo en formato electrónico de autoliquidación do imposto compensatorio ambiental mineiro (modelo 013)</h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen4067_fmt.jpeg" alt="missing image file"></h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen4075_fmt.jpeg" alt="missing image file"></h2>
    <h2><img src="/dog/Publicados/2021/20211110/AnuncioG0248-021121-0001_gl-web-images/Imagen4082_fmt.jpeg" alt="missing image file"></h2>

