---
date: '2021-06-30'
id: G0427-230621-0002
page: 33172
number: 123
agency: Consellería do Mar
section: III. Outras disposicións.
title: >-
  ORDE do 22 de xuño de 2021 pola que se amplía o crédito da Orde do 29 de
  decembro de 2020, pola que se modifica a Orde do 3 de agosto de 2016 pola que
  se establecen as bases reguladoras para a concesión de axudas, en réxime de
  concorrencia competitiva, a proxectos de cooperación interterritoriais e
  transnacionais dos grupos de acción local do sector pesqueiro (GALP) para o
  desenvolvemento sustentable das zonas de pesca no marco do Fondo Europeo
  Marítimo e de Pesca (FEMP) 2014-2020, ao abeiro das estratexias de
  desenvolvemento local participativo (EDLP), se convocan as correspondentes ao
  ano 2016 e se fixa o crédito dispoñible na convocatoria 2021 tramitada como
  anticipado de gasto (código de procedemento PE155B).
range: Orde
url: >-
  https://www.xunta.gal/dog/Publicados/2021/20210630/AnuncioG0427-230621-0002_gl.html
---
<p>O artigo 13.4 da Orde do 3 de agosto de 2016 e o artigo 10.3 da Orde do 29 de decembro de 2020 pola que se modifica a orde de bases establecen que os importes consignados en cada convocatoria poderán ser ampliados en función das dispoñibilidades orzamentarias, sen que isto dea lugar á apertura dun novo prazo de presentación de solicitudes, salvo indicación expresa en contra na orde que se publique para o efecto.</p>
    <p>Unha vez pechado o exercicio 2020 e aprobados os orzamentos xerais da Comunidade Autónoma de Galicia para 2021, compróbase a dispoñibilidade de crédito no proxecto orzamentario 2016-00323, destinado a financiar as presentes axudas.</p>
    <p>Co fin de mellorar a eficiencia do uso dos fondos públicos, a execución dos fondos consignados no plan financeiro e de incrementar o grao de execución orzamentaria, considérase axeitado ampliar o importe do crédito inicial para os denominados proxectos de cooperación interterritoriais e transnacionais.</p>
    <p>Por todo isto, e facendo uso das facultades que me confire o artigo 34 da Lei 1/1983, do 22 de febreiro, reguladora das normas da Xunta e da súa presidencia,</p>
    <h2>DISPOÑO:</h2>
    <p>Artigo único. Ampliación de crédito</p>
    <p>1. Amplíase o crédito máximo destinado a financiar as subvencións que se concedan a proxectos de cooperación interterritoriais e transnacionais, con cargo á aplicación 15.03.723C.780.1, para a anualidade 2022, da convocatoria do ano 2021 das axudas para proxectos ao abeiro das estratexias de desenvolvemento local participativo (EDLP), aprobadas aos grupos de acción local do sector pesqueiro para o desenvolvemento sustentable das zonas de pesca no marco do Fondo Europeo Marítimo e de Pesca 2014-2020, nun importe de 38.993 €.</p>
    <p>2. O novo importe total máximo, sumando o importe inicial xa publicado e a presente ampliación, é o fixado no cadro seguinte:</p>
    <table>
     <tbody>
      <tr>
       <td>Aplicación</td>
       <td>2021</td>
       <td>2022</td>
       <td>Total</td>
      </tr>
      <tr>
       <td>15.03.723C.780.1</td>
       <td>250.000 €</td>
       <td>182.993 €</td>
       <td>432.993 €</td>
      </tr>
     </tbody>
    </table>
    <p>Disposición derradeira única</p>
    <p>Esta orde producirá efectos desde o día seguinte ao da súa publicación no Diario Oficial de Galicia.</p>
    <p>Santiago de Compostela, 22 de xuño de 2021</p>
    <footer><p>Rosa María Quintana Carballo<br>Conselleira do Mar</p></footer>

