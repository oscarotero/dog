---
date: '2021-04-28'
id: G0003-190421-0003
page: 21217
number: 79
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 15 de abril de 2021, da Xerencia da Área Sanitaria da Coruña e
  Cee, pola que se resolve a convocatoria pública para a provisión de diversos
  postos de coordinador/a de servizo de atención primaria, convocados mediante a
  Resolución do 11 de decembro de 2020 (Diario Oficial de Galicia número 255, do
  21 de decembro).
range: Resolución
url: >-
  https://www.xunta.gal/dog/Publicados/2021/20210428/AnuncioG0003-190421-0003_gl.html
---
<p>Convocada mediante a Resolución do 11 de decembro de 2020 (DOG núm. 255, do 21 de decembro), a provisión de varios postos de coordinador/a de servizo de atención primaria, polo sistema de libre designación, esta xerencia, á vista das solicitudes e méritos acreditados polos aspirantes, e de conformidade co previsto no Decreto 206/2005, do 22 de xullo (DOG núm. 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG núm. 106, do 5 de xuño) pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en virtude das competencias atribuídas pola Orde do 22 de abril de 2020 (DOG núm. 82, do 29 de abril) de delegación de competencias en órganos centrais e periféricos da Consellería de Sanidade e do Servizo Galego de Saúde e na Axencia Galega para a Xestión do Coñecemento en Saúde, </p>
    <p class="dog-titulo">ACORDA:</p>
    <p>Primeiro. Resolver a convocatoria pública para a provisión de varios postos de coordinador/a de servizo de atención primaria, convocados mediante a Resolución do 11 de decembro de 2020 (DOG núm. 255, do 21 de decembro). </p>
    <p>Segundo. Nomear, para os postos indicados, as persoas relacionadas no anexo desta resolución.</p>
    <p>Terceiro. Os/as aspirantes nomeados/as deberán cesar na praza que desempeñen dentro dos tres días hábiles seguintes a aquel en que se publique esta resolución no <em>Diario Oficial de Galicia</em>.</p>
    <p>Cuarto. A toma de posesión do posto de traballo adxudicado deberase efectuar dentro dos tres días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do/da interesado/a, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terá a consideración de servizo activo e os correspondentes haberes percibiranse de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita a excedencia voluntaria por interese particular, e será declarado nesa situación polo órgano competente, quen no se incorpore ao posto adxudicado no prazo establecido.</p>
    <p>Quinto. Contra esta resolución poderase interpoñer recurso de alzada, perante a Dirección de Recursos Humanos do Servizo Galego de Saúde, no prazo dun mes contado a partir do día seguinte ao da súa publicación, nos termos dos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>A Coruña, 15 de abril de 2021</p>
    <footer><p>Luis Verde Remeseiro<br>Xerente da Área Sanitaria da Coruña e Cee</p></footer>
    <h2>ANEXO</h2>
    <p>Denominación do posto: coordinador/a do Servizo de Atención Primaria Arteixo.</p>
    <p>Deserta.</p>
    <p>Denominación do posto: coordinador/a do Servizo de Atención Primaria Os Mallos.</p>
    <p>Deserta.</p>
    <p>Denominación do posto: coordinador/a do Servizo de Atención Primaria San Xosé B.</p>
    <p>Nome e apelidos: María de los Reyes Orol Castro.</p>
    <p>DNI (*): ***5963**.</p>
    <p>(*) Ocúltase parcialmente o número do documento nacional de identidade para preservar os datos de carácter persoal.</p>

