---
date: '2021-04-28'
id: G0596-150421-0001
page: 21246
number: 79
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ANUNCIO do 15 de abril de 2021, da Xefatura Territorial da Coruña, sobre
  resolución de desistencia dun procedemento expropiatorio, no concello de
  Cariño (expediente IN407A 2016/328-1).
range: Anuncio
url: >-
  https://www.xunta.gal/dog/Publicados/2021/20210428/AnuncioG0596-150421-0001_gl.html
---
<p>Para dar cumprimento ao disposto no artigo 44 da Lei 39/2015, do 1 de outubro, do procedemento administrativo común das administracións públicas, segundo o cal a publicación no <em>Boletín Oficial del Estado </em>resulta preceptiva «cando os interesados nun procedemento sexan descoñecidos, se ignore o lugar da notificación ou ben, intentada esta, non se puidese practicar...», mediante o presente anuncio notifícaselles ás persoas sinaladas no cadro anexo a resolución desta xefatura territorial, do 13.4.2021, pola que se acorda a desistencia e o arquivamento das actuacións dun procedemento expropiatorio que formulou a entidade beneficiaria UFD Distribución Electricidad, S.A. e que corresponde ao proxecto de instalación eléctrica denominada adecuación LMTA, MEA-816, CT Feás, no concello de Cariño (expediente IN407A 2016/328-1).</p>
    <p>O texto íntegro da resolución que agora se anuncia atópase ao dispor das persoas interesadas na sede da Xefatura Territorial da Consellería de Economía, Emprego e Industria da Coruña, situada no Edificio Administrativo de Monelos, na rúa Vicente Ferrer, 2, 2º, 15008 A Coruña, na Sección de Expropiacións (teléfono de contacto 981 18 49 11), das 9.00 ás 14.00 horas, de luns a venres. As persoas interesadas disporán dun prazo de dez (10) días, a partir da publicación deste anuncio, para solicitar a remisión da dita resolución ao enderezo que sinalen.</p>
    <p>Transcorrido o prazo de dez días indicado no parágrafo anterior sen efectuarse a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>Contra a resolución, que non pon fin á vía administrativa, as persoas interesadas poderán interpoñer recurso de alzada ante o conselleiro de Economía, Emprego e Industria no prazo dun mes, que contará a partir da notificación da resolución, ou interpoñer calquera outro recurso que proceda.</p>
    <p>A Coruña, 15 de abril de 2021</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <p>Expediente: IN407A 2016/328-1.</p>
    <p>Entidade beneficiaria: UFD Distribución Electricidad, S.A.</p>
    <p>Denominación da instalación: adecuación LMTA, MEA-816, CT Feás.</p>
    <p>Concello: Cariño.</p>
    <table>
     <tbody>
      <tr>
       <td>Predio</td>
       <td>Lugar</td>
       <td>Titularidade</td>
      </tr>
      <tr>
       <td>2</td>
       <td>Esteiro de Arriba</td>
       <td>Herdeiros de Antonio López Villar
        e Dolores Santiago Pedre</td>
      </tr>
     </tbody>
    </table>

