---
date: '2021-07-15'
id: G0426-300621-0005
page: 36452
number: 134
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 29 de xuño de 2021, do Xurado Provincial de Clasificación de Montes
  Veciñais en Man Común de Lugo, polo que se publica a resolución do recurso
  extraordinario de revisión presentado contra a ampliación do monte veciñal de
  Trasparga, do concello de Guitiriz (expediente 2/2017-ampliación).
range: Anuncio
url: >-
  https://www.xunta.gal/dog/Publicados/2021/20210715/AnuncioG0426-300621-0005_gl.html
---
<p>Na sesión celebrada polo Xurado Provincial o día 2 de xuño de 2021 figura o seguinte acordo:</p>
    <p>Monte de Trasparga (exp. 2/2017-ampliación), pertencente aos veciños da parroquia de Trasparga, no concello de Guitiriz.</p>
    <p>Con data do 8.7.2020 tivo entrada un escrito da comunidade de Trasparga en que manifesta, en síntese, o seguinte:</p>
    <p>– Que na solicitude de ampliación do monte de Trasparga incluíron, por erro, as instalacións dun muíño e o seu terreo circundo.</p>
    <p>– Que o predio en cuestión se denomina Muíño de Ruxida e está dentro da parcela catastral 27022A11400218, que foi obxecto de clasificación como MVMC.</p>
    <p>– Que a comunidade de Trasparga recoñece que o Muíño de Ruxida é propiedade privada de Guitec, S.L.</p>
    <p>– Entre outra documentación, presentan certificación do Rexistro da Propiedade de Vilalba sobre a inscrición do antedito predio, no ano 2002, a favor de Guitec, S.L.</p>
    <p>– Solicitan a súa exclusión dos terreos clasificados baixo o expediente 2/2017-ampliación.</p>
    <p>– Co recurso presentado presentan un certificado do rexistro da propiedade que acredita a historia das inscricións do predio do Muíño de Ruxida, cuxa última inscrición no ano 2002, é a favor de Guitec, S.L. (predio 6906 de Guitiriz. Folio 125 do tomo 340 e folio 8 do tomo 410).</p>
    <p>No procedemento de ampliación do MVMC non houbo constancia do titular de dereito inscrito Guitec, S.L., polo que non se lle deu audiencia durante a súa tramitación.</p>
    <p>Ao concorrer a circunstancia descrita no artigo 125.1.a) da Lei 39/2015, do 1 de outubro, do procedemento administrativo común das administracións públicas, dun erro de feito resultado dos propios documentos incorporados ao expediente, procede tratalo como un recurso extraordinario de revisión.</p>
    <p>O 19.5.2021 o Servizo de Montes elaborou unha memoria e cartografía coa identificación da parcela impugnada respecto do MVMC de Trasparga.</p>
    <p>Examinado o recurso, o Xurado, por unanimidade, acorda estimalo, de conformidade cos fundamentos que se recollen na correspondente resolución do recurso e proceder ás oportunas modificacións no expediente, de acordo coa memoria técnica elaborada polo Servizo de Montes.</p>
    <p>Contra esta resolución, no prazo de dous meses contados desde o día seguinte ao da súa notificación ou publicación no <em>Diario Oficial de Galicia</em>, poderá interpoñerse recurso contencioso-administrativo perante o Xulgado do Contencioso-Administrativo de Lugo, de conformidade co artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Lugo, 29 de xuño de 2021</p>
    <footer><p>Mª Olga Iglesias Fontal<br>Presidenta do Xurado Provincial de Clasificación <br>de Montes Veciñais en Man Común de Lugo</p></footer>

