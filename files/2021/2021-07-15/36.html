---
date: '2021-07-15'
id: G0426-300621-0006
page: 36450
number: 134
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 29 de xuño de 2021, do Xurado Provincial de Clasificación de Montes
  Veciñais en Man Común de Lugo, polo que se publica a resolución dos recursos
  de reposición presentados contra o deslindamento do monte veciñal da parroquia
  de Goián, concello de Sarria (expediente 66/78).
range: Anuncio
url: >-
  https://www.xunta.gal/dog/Publicados/2021/20210715/AnuncioG0426-300621-0006_gl.html
---
<p>Na sesión celebrada polo Xurado Provincial o día 2 de xuño de 2021 figura o seguinte acordo:</p>
    <p>Monte Pena, Cruz da Aguieira e San Marcos (exp. 66/78), pertencente aos veciños da parroquia de Goián, no concello de Sarria.</p>
    <p>Con data do 11.1.2021, o Xurado Provincial de Clasificación de MVMC aprobou un deslindamento parcial do monte veciñal con propiedades particulares.</p>
    <p>Contra este acordo foron presentados os seguintes recursos:</p>
    <p>– O día 19.2.2021 tivo entrada un recurso de reposición, presentado por José Manuel López Pérez.</p>
    <p>– O día 20.2.2021 tivo entrada un recurso de reposición, presentado por Angustias, Regina e María Eva Fernández Limeres.</p>
    <p>– O día 17.3.2021 tivo entrada un recurso de reposición, presentado por Raquel López Vila e vinte e nove persoas máis.</p>
    <p>En todos os citados recursos, as persoas recorrentes, entre outros aspectos, maniféstanse en desacordo coa inclusión dalgunhas parcelas no esbozo do monte.</p>
    <p>Con data do 30.4.2021, o Servizo de Montes elabora un informe sobre as parcelas reclamadas polos recorrentes, coas seguintes indicacións:</p>
    <p>– As parcelas 580 e 581 do polígono 23 (reclamadas por José Manuel López Pérez) están parcialmente dentro do esbozo do monte e o perímetro definitorio nese ámbito non formou parte do expediente de deslindamento.</p>
    <p>– A parcela 292 do polígono 23 (reclamada polas irmáns Fernández Limeres) está parcialmente dentro do esbozo do monte, pero non foron obxecto do deslindamento impugnado.</p>
    <p>– As parcelas 595, 116 e parte da 594, do polígono 20 (reclamada por Raquel López Vila) non forman parte do perímetro obxecto do deslindamento, que está todo no polígono 23.</p>
    <p>Examinados os recursos, o Xurado, por unanimidade, acorda non admitilos, de conformidade cos fundamentos que se recollen na correspondente resolución.</p>
    <p>Contra esta resolución, no prazo de dous meses contados desde o día seguinte á súa notificación ou publicación no <em>Diario Oficial de Galicia</em>, poderá interpoñerse recurso contencioso-administrativo perante o Xulgado do Contencioso-Administrativo de Lugo, de conformidade co artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Lugo, 29 de xuño de 2021</p>
    <footer><p>Mª Olga Iglesias Fontal<br>Presidenta do Xurado Provincial de Clasificación <br>de Montes Veciñais en Man Común de Lugo</p></footer>

