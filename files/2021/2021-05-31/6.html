---
date: '2021-05-31'
id: G0425-210521-0002
page: 26812
number: 100
agency: Consellería de Política Social
section: III. Outras disposicións.
title: >-
  RESOLUCIÓN do 20 de maio de 2021, da Dirección Xeral de Xuventude,
  Participación e Voluntariado, pola que se publican os requirimentos de emenda
  da documentación das solicitudes presentadas ao abeiro da Orde do 18 de marzo
  de 2021 pola que se regulan as bases das subvencións para entidades de acción
  voluntaria e entidades locais enmarcadas no programa Servizo de voluntariado
  xuvenil e se procede á súa convocatoria para o ano 2021 (código de
  procedemento BS320A).
range: Resolución
url: >-
  https://www.xunta.gal/dog/Publicados/2021/20210531/AnuncioG0425-210521-0002_gl.html
---
<p>Con data do 31 de marzo de 2021, publicase no <em>Diario Oficial de Galicia</em> número 61, a Orde do 18 de marzo de 2021 pola que se regulan as bases das subvencións para entidades de acción voluntaria e entidades locais enmarcadas no programa Servizo de voluntariado xuvenil e se procede á súa convocatoria para o ano 2021 (código de procedemento BS320A).</p>
    <p>O artigo 7 da orde de convocatoria establece o prazo e a forma de presentación das solicitudes. O prazo de presentación de solicitudes sinalado no citado artigo é dun mes, contado a partir do día seguinte ao da publicación da orde no <em>Diario Oficial de Galicia</em>.</p>
    <p>Así mesmo, no artigo 8 da orde determínase a documentación complementaria necesaria para a tramitación do procedemento.</p>
    <p>Unha vez revisadas as solicitudes presentadas ao abeiro da dita orde de convocatoria polo órgano encargado da instrución, identificáronse aquelas que non reúnen a documentación necesaria, ben por non tela presentado, ben por conter erros ou por non ser suficiente para a determinación do cumprimento dos requisitos exixidos para a súa posterior remisión á comisión encargada da súa valoración.</p>
    <p>O artigo 9 da dita orde establece, de conformidade co previsto no artigo 68 da Lei 39/2015, do 1 de outubro, do procedemento administrativo común das administracións públicas, que se na solicitude se aprecian defectos ou falta de documentación, o órgano instrutor requirirá á entidade solicitante para que, nun prazo de dez (10) días, emende a falta ou achegue os documentos preceptivos, con indicación de que, se así non o fixer, se considerará que desiste da súa petición, logo de resolución, que deberá ser ditada nos termos previstos no artigo 21 da referida lei.</p>
    <p>Así mesmo, o artigo 15 da orde de convocatoria establece que se publicarán no <em>Diario Oficial de Galicia</em>, de conformidade co previsto no artigo 45 da Lei 39/2015, do 1 de outubro, os actos administrativos e as correspondentes resolucións deste procedemento e que esta publicación producirá os efectos de notificación.</p>
    <p>Por todo o exposto,</p>
    <p class="dog-titulo">RESOLVO:</p>
    <p>1. Ordenar a publicación no <em>Diario Oficial de Galicia</em> da relación de solicitudes que non están debidamente cubertas e/ou non achegan a documentación preceptiva exixida segundo o establecido nas bases reguladoras e no acto de requirimento ditado polo órgano instrutor. Esta relación figura como anexo desta resolución.</p>
    <p>2. Facer indicación expresa a todas as entidades solicitantes recollidas no anexo de que son requiridas para que, no prazo de dez (10) días, contado a partir do día seguinte ao da publicación desta resolución no <em>Diario Oficial de Galicia</em>, emenden a falta ou acheguen os documentos preceptivos conforme se establece na orde de convocatoria. De non o facer, daranse por desistidas na súa petición, logo de resolución, que será ditada nos termos previstos no artigo 21 da Lei 39/2015, do 1 de outubro, do procedemento administrativo común das administracións públicas.</p>
    <p>3. En caso de dúbida, dificultades técnicas ou necesidade de máis información durante o proceso de emenda da documentación das solicitudes, poderán dirixirse á Consellería de Política Social a través dos teléfonos 981 95 79 20 ou 881 99 65 30.</p>
    <p>Santiago de Compostela, 20 de maio de 2021</p>
    <footer><p>Cristina Pichel Toimil<br>Directora xeral de Xuventude, Participación e Voluntariado</p></footer>
    <h2>ANEXO</h2>
    <h3>Entidades de acción voluntaria e entidades locais enmarcadas no programa Servizo de voluntariado xuvenil. Requirimento de emenda das solicitudes na Orde do 18 de marzo de 2021 (código de procedemento BS320A)</h3>
    <table>
     <thead>
      <tr>
       <td>Nº exp.</td>
       <td>Solicitante</td>
       <td>NIF da entidade</td>
       <td>Documentación requirida</td>
      </tr>
     </thead>
     <tbody>
      <tr>
       <td>BS320A 2021/014</td>
       <td>Concello de Cangas-Oficina Municipal de Voluntariado</td>
       <td>P3600800A</td>
       <td>– Certificado da persoa secretaria sobre a existencia de crédito suficiente e adecuado (art.&amp;nbsp;8.1.b).</td>
      </tr>
      <tr>
       <td>BS320A 2021/058</td>
       <td>Concello de Sarria</td>
       <td>P2705700I</td>
       <td>– Acreditación fidedigna da persoa representante legal da entidade.
        – Anexo I: adaptar o orzamento solicitado (artigo 6.4) e revisar a data de fin de proxecto.
        – Anexo I ou proxecto: o número de persoas beneficiarias non coincide.
        – Certificado da persoa secretaria sobre a existencia de crédito suficiente e adecuado (art.&amp;nbsp;8.1.b): adaptar a cantidade indicada nas fontes de financiamento ao artigo 6.4.</td>
      </tr>
      <tr>
       <td>BS320A 2021/063</td>
       <td>Concello de Viveiro (Oficina Municipal de Voluntariado)</td>
       <td>P2706700H</td>
       <td>– Certificado da persoa secretaria sobre a existencia de crédito suficiente e adecuado (art.&amp;nbsp;8.1.b).</td>
      </tr>
      <tr>
       <td>BS320A 2021/067</td>
       <td>Fundación Baiuca Verdescente</td>
       <td>G70542113</td>
       <td>– Anexo I: indicar os datos da persoa de contacto, adaptar a data de fin de proxecto (art. 6.2), adaptar o número de persoas voluntarias (art. 2.4), e en consecuencia, revisar os cálculos dos gastos das persoas voluntarias, dos gastos do programa e do orzamento solicitado.
        – Proxecto de actividades (art. 8.1.a): adaptar o cronograma de actividades (art. 6.2) e adaptar o número de persoas voluntarias (art. 2.4), e en consecuencia, revisar os cálculos dos gastos das persoas voluntarias, dos gastos do programa e do orzamento solicitado.</td>
      </tr>
      <tr>
       <td>BS320A 2021/068</td>
       <td>Concello de Tomiño</td>
       <td>P3605400E</td>
       <td>– Anexo I: adaptar a data de fin de proxecto (art. 6.2) e o orzamento solicitado (art. 6.4).
        – Proxecto de actividades (art. 8.1.a): adaptar a terminoloxía da relación coas persoas voluntarias acorde á Lei de acción voluntaria (acordos de colaboración).
        – Anexo I ou proxecto: o número de persoas voluntarias non coincide.</td>
      </tr>
      <tr>
       <td>BS320A 2021/074</td>
       <td>Concello de Santa Comba</td>
       <td>P1507800I</td>
       <td>– Anexo I: adaptar o número de persoas beneficiarias e as áreas ao indicado no proxecto de actividades.
        – Certificado da persoa secretaria sobre a existencia de crédito suficiente e adecuado (art.&amp;nbsp;8.1.b).</td>
      </tr>
      <tr>
       <td>BS320A 2021/080</td>
       <td>Concello de Cambre</td>
       <td>P1501700G</td>
       <td>– Anexo I: adaptar a data de fin de proxecto (art. 6.2).
        – Proxecto de actividades (art. 8.1.a): indicar a identificación de problemas e adaptar o ano de actividades indicado na páxina 5.</td>
      </tr>
      <tr>
       <td>BS320A 2021/083</td>
       <td>Concello de Mos</td>
       <td>P3603300I</td>
       <td>– Anexo I: adaptar o número de persoas beneficiarias e a data de fin acorde ao indicado no proxecto.
        – Proxecto de actividades: adaptar a temporalización ás datas limite acorde ao art. 6.2.</td>
      </tr>
      <tr>
       <td>BS320A 2021/085</td>
       <td>Fundación Uxío Novoneyra</td>
       <td>G27407238</td>
       <td>– Anexo I: indicar o orzamento solicitado, revisar a data de fin de proxecto, adaptar o número de persoas beneficiarias ao indicado no proxecto e adaptar o cálculo das persoas voluntarias e das partes do orzamento (art. 6.4).</td>
      </tr>
      <tr>
       <td>BS320A 2021/086</td>
       <td>Concello de Covelo</td>
       <td>P3601300A</td>
       <td>– Acreditación fidedigna da persoa representante legal da entidade.
        – Anexo I: indicar nº de persoas beneficiarias acorde ao proxecto.
        – Proxecto de actividades (art. 8.1.a).
        – Certificado da persoa secretaria sobre a existencia de crédito suficiente e adecuado (art.&amp;nbsp;8.1.b).</td>
      </tr>
      <tr>
       <td>BS320A 2021/088</td>
       <td>Concello da Pobra do Caramiñal</td>
       <td>P1506800J</td>
       <td>– Proxecto de actividades (art. 8.1.a): cuantificar o número de persoas beneficiarias.
        – Certificado da persoa secretaria sobre a existencia de crédito suficiente e adecuado (art.&amp;nbsp;8.1.b).</td>
      </tr>
      <tr>
       <td>BS320A 2021/089</td>
       <td>Concello das Pontes de García Rodríguez</td>
       <td>P1507100D</td>
       <td>– Acreditación fidedigna da persoa representante legal da entidade.
        – Proxecto de actividades (art. 8.1.a): cuantificar o número de persoas beneficiarias.
        – Anexo I: revisar os datos da entidade solicitante, o NIF da entidade solicitante, os datos da persoa representante, o titular da conta bancaria, os datos da persoa de contacto, adaptar o número de días das persoas voluntarias ao indicado no proxecto e adaptar o orzamento solicitado (art. 6.4).</td>
      </tr>
      <tr>
       <td>BS320A 2021/091</td>
       <td>Concello de Ponteareas/Oficina Municipal de Voluntariado</td>
       <td>P3604200J</td>
       <td>– Proxecto de actividades (art. 8.1.a).
        – Certificado da persoa secretaria sobre a existencia de crédito suficiente e adecuado (art.&amp;nbsp;8.1.b).
        – Acreditación fidedigna da persoa representante legal da entidade.</td>
      </tr>
      <tr>
       <td>BS320A 2021/095</td>
       <td>Federación de Centros Xuvenís Don Bosco de Galicia</td>
       <td>G15450828</td>
       <td>– Acreditación fidedigna da persoa representante legal da entidade.</td>
      </tr>
      <tr>
       <td>BS320A 2021/096</td>
       <td>Fundación Eduardo Pondal</td>
       <td>G70262951</td>
       <td>– Acreditación fidedigna da persoa representante legal da entidade.
        – Proxecto de actividades (art. 8.1.a): adaptar na páxina 3 a data de actividades (art. 6.2).</td>
      </tr>
      <tr>
       <td>BS320A 2021/099</td>
       <td>Asociación Tempus, de Acción Social, Educación Permanente y de Servicios a la Juventud y a la Mujer</td>
       <td>G15681000</td>
       <td>– Proxecto de actividades (art. 8.1.a).</td>
      </tr>
     </tbody>
    </table>

