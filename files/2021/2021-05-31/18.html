---
date: '2021-05-31'
id: G2199-060521-0001
page: 26873
number: 100
agency: Xulgado de Primeira Instancia e Instrución número 1 da Estrada
section: V. Administración de xustiza.
title: EDICTO de notificación de sentenza (145/2020).
range: Edicto
url: >-
  https://www.xunta.gal/dog/Publicados/2021/20210531/AnuncioG2199-060521-0001_gl.html
---
<p>JVD xuízo verbal de desafiuzamento 145/2020</p>
    <p>Procedemento orixe: /</p>
    <p>Sobre outros verbal</p>
    <p>Demandantes: María Manuela Mayo Priegue, Manuel Amancio Salgueiro Rey </p>
    <p>Procuradora: Cayetana Marín Couceiro</p>
    <p>Avogado: Ramón Sabín Sabín, demandado Juan Manuel Tourís López</p>
    <p>Eu, Demetrio Mato Bartolomé, letrado da Administración de xustiza do Xulgado de Primeira Instancia e Instrución número 1 da Estrada, dou fe e testemuño de que nos autos de xuízo verbal de desafiuzamento 145/2020 foi ditada a sentenza no día de hoxe cuxo encabezamento e parte dispositiva son os que seguen:</p>
    <p>«Sentenza:</p>
    <p>A Estrada, 9 de marzo de 2021.</p>
    <p>Vistos por min, Ricardo Antonio López Fernández, maxistrado do Xulgado de Primeira Instancia e Instrución número 1, Xulgado de Violencia sobre a Muller da Estrada e o seu partido xudicial, o presente xuízo de desafiuzamento, seguido co nº 145/2020, por instancia de María Manuela Mayo Priegue e Manuel Amancio Salgueiro Rey, representados pola procuradora dos tribunais Sra. Marín Couceiro e asistidos polo letrado Sr. Sabín Sabín, contra Inés Gómez Castro e Juan Manuel Tourís López, declarado en situación de rebeldía procesual.</p>
    <p>Debo estimar e estimo parcialmente a demanda presentada por María Manuela Mayo Priegue e Manuel Amancio Salgueiro Rey, representados pola procuradora dos tribunais Sra. Marín Couceiro contra Inés Gómez Castro e Juan Manuel Tourís López, declarado en situación de rebeldía procesual, e, en consecuencia, acórdase:</p>
    <p>1. Absolver a Inés Gómez Castro de todos os pedimentos dirixidos contra ela.</p>
    <p>2. Declarar resolto o contrato de arrendamento subscrito entre as partes no 10 de xuño de 2018, e a condena a Juan Manuel Tourís López a desaloxar o predio e polo ao dispor dos demandantes no prazo legal, con apercibimento de desaloxo.</p>
    <p>3. Condenar Juan Manuel Tourís López a pagar a María Manuela Mayo Priegue e Manuel Amancio Salgueiro Rey, en concepto de rendas sen pagar, a cantidade que resulte de aplicar a renda pactada de 150 euros a partir de xullo de 2019 ata a efectiva entrega da posesión á demandante, e, en concepto de cantidades asimiladas á renda, a cantidade de 375,48 euros, así como ao aboamento dos xuros na forma descrita no fundamento xurídico sétimo desta resolución.</p>
    <p>En relación con Inés Gómez Castro, as custas impóñense aos demandantes. En relación con Juan Manuel Tourís López, cada parte aboará as custas causadas pola súa instancia e as comúns por metade. </p>
    <p>Esta resolución é susceptible de recurso de apelación en ambos os efectos ante a Audiencia Provincial de Pontevedra, no prazo dos vinte días seguintes desde a notificación. Para a interposición do recurso deberá demostrarse, no momento de preparar o recurso, a consignación do depósito e demais requisitos legalmente establecidos, na conta de consignacións e depósitos deste xulgado, baixo apercibimento de non admitir a trámite o recurso.</p>
    <p>Así o pronuncio, mando e asino por esta miña sentenza, xulgando nesta instancia».</p>
    <p>O anteriormente transcrito concorda ben e fielmente co seu orixinal, ao cal me remito. E para que conste, e se publique no Diario Oficial de Galicia, para que sirva de notificación a Juan Manuel Tourís López, actualmente en ignorado paradoiro, expido este edicto.</p>
    <p>A Estrada, 10 de marzo de 2021</p>
    <footer><p>O letrado da Administración de xustiza</p></footer>

