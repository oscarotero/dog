---
date: '2021-05-31'
id: G0425-210521-0001
page: 26805
number: 100
agency: Consellería de Política Social
section: III. Outras disposicións.
title: >-
  RESOLUCIÓN do 18 de maio de 2021, da Dirección Xeral de Xuventude,
  Participación e Voluntariado, pola que se publican os requirimentos de emenda
  da documentación das solicitudes presentadas ao abeiro da Orde do 17 de marzo
  de 2021 pola que se regulan as bases das subvencións para entidades de acción
  voluntaria e entidades locais enmarcadas no programa Voluntariado sénior e se
  procede á súa convocatoria para o ano 2021 (código de procedemento BS508C).
range: Resolución
url: >-
  https://www.xunta.gal/dog/Publicados/2021/20210531/AnuncioG0425-210521-0001_gl.html
---
<p>Con data do 31 de marzo de 2021, publícase no Diario Oficial de Galicia número 61, a Orde do 17 de marzo de 2021 pola que se regulan as bases das subvencións para entidades de acción voluntaria e entidades locais enmarcadas no programa Voluntariado sénior, e se procede á súa convocatoria para o ano 2021 (código de procedemento BS508C).</p>
    <p>O artigo 7 da orde de convocatoria establece o prazo e a forma de presentación das solicitudes. O prazo de presentación de solicitudes sinalado no citado artigo é dun mes, contado a partir do día seguinte ao da publicación da orde no Diario Oficial de Galicia.</p>
    <p>Así mesmo, no artigo 8 da orde determínase a documentación complementaria necesaria para a tramitación do procedemento.</p>
    <p>Unha vez revisadas as solicitudes presentadas ao abeiro da dita orde de convocatoria polo órgano encargado da instrución, identificáronse aquelas que non reúnen a documentación necesaria, ben por non tela presentado, ben por conter erros ou por non ser suficiente para a determinación do cumprimento dos requisitos exixidos para a súa posterior remisión á comisión encargada da súa valoración.</p>
    <p>O artigo 9 da dita orde establece, de conformidade co previsto no artigo 68 da Lei 39/2015, do 1 de outubro, do procedemento administrativo común das administracións públicas, que se na solicitude se aprecian defectos ou falta de documentación, o órgano instrutor requirirá á entidade solicitante para que, nun prazo de dez (10) días, emende a falta ou achegue os documentos preceptivos, con indicación de que, se así non o fixer, se considerará que desiste da súa petición, logo de resolución, que deberá ser ditada nos termos previstos no artigo 21 da referida lei.</p>
    <p>Así mesmo, o artigo 15 da orde de convocatoria establece que se publicarán no Diario Oficial de Galicia, de conformidade co previsto no artigo 45 da Lei 39/2015, do 1 de outubro, os actos administrativos e as correspondentes resolucións deste procedemento e que esta publicación producirá os efectos de notificación.</p>
    <p>Por todo o exposto,</p>
    <h2>RESOLVO:</h2>
    <p>1. Ordenar a publicación no Diario Oficial de Galicia da relación de solicitudes que non están debidamente cubertas e/ou non achegan a documentación preceptiva exixida segundo o establecido nas bases reguladoras. Esta relación figura como anexo desta resolución.</p>
    <p>2. Facer indicación expresa a todas as entidades solicitantes recollidas no anexo de que son requiridas para que, no prazo de dez (10) días, contado a partir do día seguinte ao da publicación desta resolución no Diario Oficial de Galicia, emenden a falta ou acheguen os documentos preceptivos conforme se establece na orde de convocatoria. De non o facer, daranse por desistidas na súa petición, logo de resolución, que será ditada nos termos previstos no artigo 21 da Lei 39/2015, do 1 de outubro, do procedemento administrativo común das administracións públicas.</p>
    <p>3. En caso de dúbida, dificultades técnicas ou necesidade de máis información durante o proceso de emenda da documentación das solicitudes, poderán dirixirse á Consellería de Política Social a través dos teléfonos 981 95 79 20 ou 881 99 65 30.</p>
    <p>Santiago de Compostela, 18 de maio de 2021</p>
    <footer><p>Cristina Pichel Toimil<br>Directora xeral de Xuventude, Participación e Voluntariado</p></footer>
    <h2>ANEXO</h2>
    <h3>Entidades de acción voluntaria e entidades locais enmarcadas<br>no programa Voluntariado sénior</h3>
    <table>
     <thead>
      <tr>
       <td>Nº expediente</td>
       <td>Solicitante</td>
       <td>NIF da entidade</td>
       <td>Documentación requirida</td>
      </tr>
     </thead>
     <tbody>
      <tr>
       <td>BS508C 2021/012</td>
       <td>Concello de Lalín</td>
       <td>P3602400H</td>
       <td>– Certificado da persoa secretaria sobre a existencia de crédito suficiente e adecuado (art. 8.1.b).</td>
      </tr>
      <tr>
       <td>BS508C 2021/021</td>
       <td>Concello de Val do Dubra</td>
       <td>P1508900F</td>
       <td>– Certificado da persoa secretaria sobre a existencia de crédito suficiente e adecuado (art. 8.1.b).</td>
      </tr>
      <tr>
       <td>BS508C 2021/022</td>
       <td>Fundación Amigos de la Barrera</td>
       <td>G32321978</td>
       <td>– Anexo I: adaptar a data de fin de proxecto acorde co artigo 1 da orde de convocatoria.<br>– Proxecto de actividades (art. 8.1.a): adaptar a data de fin de proxecto (art. 1) e o número de persoas voluntarias (art. 2).<br>– Anexo I ou proxecto: o número de persoas beneficiarias indicado non coincide.</td>
      </tr>
      <tr>
       <td>BS508C 2021/025</td>
       <td>Concello de Sarria</td>
       <td>P2705700I</td>
       <td>– Acreditación fidedigna da persoa representante legal da entidade.<br>– Anexo I: indicar o número de persoas beneficiarias e adaptar o orzamento solicitado (art. 6.4).<br>– Certificado da persoa secretaria sobre a existencia de crédito suficiente e adecuado (art. 8.1.b): adaptar a cantidade indicada nas fontes de financiamento ao artigo 6.4.<br>– Proxecto de actividades (art. 8.1.a): cuantificar o número de persoas beneficiarias e rectificar o nome da orde na portada.<br>– Anexo I ou proxecto: non coincide a data de fin de proxecto indicada no anexo I co indicada nas páxinas 4 e 6 do proxecto.</td>
      </tr>
      <tr>
       <td>BS508C 2021/030</td>
       <td>Asociación Protectora de Animais Bai.Senpulgas</td>
       <td>G27805910</td>
       <td>– Acreditación fidedigna da persoa representante legal da entidade.<br>– Anexo I: indicar o orzamento solicitado, adaptar a data de fin de proxecto (art. 1), rectificar o número de persoas beneficiarias acorde co proxecto, adaptar o cálculo dos gastos das persoas voluntarias (art. 6.4) e o cálculo das partes do orzamento.<br>– Proxecto de actividades (art. 8.1.a): adaptar a data de fin de proxecto (art. 1), adaptar o cálculo do orzamento (art. 6.4), indicar o número de persoas voluntarias que participan no proxecto e o número de persoas beneficiarias do proxecto.</td>
      </tr>
      <tr>
       <td>BS508C 2021/033</td>
       <td>Concello de Cambre</td>
       <td>P1501700G</td>
       <td>– Anexo I: rectificar as partes do orzamento acorde co orzamento total indicado no proxecto.<br>– Proxecto de actividades (art. 8.1.a): indicar a identificación de problemas que motivan o proxecto e revisar o encabezado das táboas de orzamento da páxina 5 no referente ao proxecto e ao ano.</td>
      </tr>
      <tr>
       <td>BS508C 2021/036</td>
       <td>Concello de Mos</td>
       <td>P3603300I</td>
       <td>– Proxecto de actividades (art. 8.1.a).<br>– Anexo I: consonte o proxecto.</td>
      </tr>
      <tr>
       <td>BS508C 2021/044</td>
       <td>Fundación Eduardo Pondal</td>
       <td>G70262951</td>
       <td>– Acreditación fidedigna da persoa representante legal da entidade.</td>
      </tr>
     </tbody>
    </table>

