---
date: '2021-05-31'
id: G0596-260521-0001
page: 26781
number: 100
agency: 'Vicepresidencia segunda e Consellería de Economía, Empresa e Innovación'
section: III. Outras disposicións.
title: >-
  ORDE do 25 de maio de 2021 pola que se amplía o crédito da Orde do 18 de
  decembro de 2020, pola que se establecen as bases reguladoras para a
  concesión, en réxime de concorrencia competitiva, de subvencións destinadas á
  creación de viveiros industriais de empresas en parques empresariais da
  Comunidade Autónoma de Galicia, e se procede á súa convocatoria para o ano
  2021 (código de procedemento IN541A).
range: Orde
url: >-
  https://www.xunta.gal/dog/Publicados/2021/20210531/AnuncioG0596-260521-0001_gl.html
---
<p>A través da Orde do 18 de decembro de 2020 (DOG núm. 4, do 8 de xaneiro de 2021) convocáronse para o ano 2021 as subvencións destinadas á creación de viveiros industriais de empresas en parques empresariais da Comunidade Autónoma de Galicia, en réxime de concorrencia competitiva.</p>
    <p>O artigo 2 da parte dispositiva da Orde do 18 de decembro de 2020, relativo ao crédito orzamentario destinado ás axudas, establece que se destinará unha contía de 800.000 euros con cargo á aplicación orzamentaria 06.02.732-A 760.1, e prevese a posibilidade de incrementar esas cantidades en función das solicitudes presentadas e de acordo coa dispoñibilidade de crédito, este feito non supón a apertura dun novo prazo de presentación de solicitudes.</p>
    <p>Para a tramitación dos expedientes de axuda desta convocatoria o crédito orzamentario inicial deberase incrementar para atender as necesidades de fondos para a súa tramitación. Polo que procede a oportuna modificación orzamentaria e incorporar crédito na aplicación 06.02.732-A 760.1 Axudas para a creación de viveiros industriais de empresas en parques empresariais da Comunidade Autónoma de Galicia por un importe total de 549.928,48 €.</p>
    <p>En consecuencia, en uso das atribucións que me foron conferidas,</p>
    <h2>DISPOÑO:</h2>
    <p>Artigo único. <em>Ampliación do crédito orzamentario</em></p>
    <p>Modificar o artigo 2 da parte dispositiva da Orde da Vicepresidencia Segunda e Consellería de Economía, Empresa e Innovación do 18 de decembro de 2020, no referente ao crédito orzamentario destinado, e incrementar este en 549.928,48 euros, daquela pasa de 800.000 euros á cantidade final de 1.349.928,48 euros.</p>
    <p>Santiago de Compostela, 25 de maio de 2021</p>
    <footer><p>Francisco Conde López<br>Vicepresidente segundo e conselleiro<br>de Economía, Empresa e Innovación</p></footer>

