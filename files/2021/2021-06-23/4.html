---
date: '2021-06-23'
id: G0598-140621-0007
page: 31541
number: 118
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 10 de xuño de 2021 pola que se lle autoriza o cambio de domicilio por
  traslado de instalacións ao CEDA Profesional Danza 10 Studio, na Coruña.
range: Orde
url: >-
  https://www.xunta.gal/dog/Publicados/2021/20210623/AnuncioG0598-140621-0007_gl.html
---
<p>A representación da titularidade do CEDA (Centro Autorizado de Danza) Profesional Danza 10 Studio solicita o cambio de domicilio por traslado de instalacións da rúa José María Rivera Corral número 1 á rúa Gambrinus número 95, na Coruña. </p>
    <p>Conforme a Orde do 28 de febreiro de 2018 (DOG do 21 de marzo) o centro quedou configurado para impartir as ensinanzas elementais de danza (90 postos escolares) e as ensinanzas profesionais de danza (180 postos escolares).</p>
    <p>O Real decreto 303/2010, do 15 de marzo, establece os requisitos mínimos dos centros que imparten ensinanzas artísticas. O Decreto 253/1995, do 29 de setembro, e a Orde do 5 de decembro de 1995 regulan o procedemento para a autorización de centros docentes privados para impartir ensinanzas artísticas, trámites preceptivos iniciados na Xefatura Territorial da Coruña, que achega o expediente cos correspondentes informes para a autorización das devanditas modificacións.</p>
    <p>Por canto antecede, por proposta da Dirección Xeral de Centros e Recursos Humanos, </p>
    <p class="dog-titulo">DISPOÑO:</p>
    <p>Artigo 1. <em>Modificación da autorización</em></p>
    <p>Modificar a autorización do CEDA Profesional Danza 10 Studio, código 15033095, e autorizar o cambio de domicilio por traslado de instalacións da rúa José María Rivera Corral número 1 á rúa Gambrinus número 95, da Coruña. </p>
    <p>Artigo 2. <em>Inscrición no Rexistro de Centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 3. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 10 de xuño de 2021</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

