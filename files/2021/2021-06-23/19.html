---
date: '2021-06-23'
id: G0597-210621-0003
page: 31673
number: 118
agency: Consellería de Facenda e Administración Pública
section: IV. Oposicións e concursos.
title: >-
  ACORDO do 18 de xuño de 2021, do tribunal designado para cualificar o proceso
  selectivo extraordinario de consolidación para o ingreso na categoría 003 do
  grupo V (ordenanza e outras) do persoal laboral fixo da Xunta de Galicia.
range: Acordo
url: >-
  https://www.xunta.gal/dog/Publicados/2021/20210623/AnuncioG0597-210621-0003_gl.html
---
<p>En sesión que tivo lugar o día 18 de xuño de 2021, o tribunal nomeado pola Resolución do 14 de setembro de 2020, da Dirección Xeral da Función Pública, designado para cualificar o proceso selectivo extraordinario de consolidación para o ingreso na categoría 003 do grupo V (ordenanza e outras) do persoal laboral fixo da Xunta de Galicia, convocado pola Orde do 5 de marzo de 2019, </p>
    <h2>ACORDOU:</h2>
    <p>Que o primeiro exercicio terá lugar o día 4 de xullo de 2021, en horarios de dúas quendas. A distribución por quendas das persoas aspirantes está establecida por orde alfabética e queda do seguinte xeito: </p>
    <p>Quenda de mañá:</p>
    <p>De: Gago Torres, María del Carmen.</p>
    <p>A: Rubal Pérez, Jennifer.</p>
    <p>Quenda de tarde:</p>
    <p>De: Rubio Garachana, Mariana.</p>
    <p>A: Fuentefría Rodríguez, María Carmen.</p>
    <p>Os horarios dos chamamentos serán ás 8.45, 9.00 e 9.15 horas para a quenda de mañá, e ás 16.15, 16,30 e 16,45 horas para a quenda de tarde, segundo a listaxe que publicará a Dirección Xeral de Función Pública na web corporativa.</p>
    <p>A sede en que se realizará o exercicio será para todas as persoas aspirantes a Feira Internacional de Galicia en Silleda.</p>
    <p>As persoas aspirantes deberán ir provistas do DNI ou documento fidedigno acreditativo da súa identidade, a xuízo do tribunal, lapis do nº 2 e goma de borrar.</p>
    <p>Non se permitirá o acceso ao recinto en que se realice o exercicio con teléfonos móbiles, axendas electrónicas, reloxos intelixentes ou calquera outro material ou instrumento de que se poida valer a persoa aspirante para auxiliarse na realización do exercicio. Non se habilitará ningún servizo de recollida de móbiles.</p>
    <p>As persoas aspirantes deberán cumprir en todo momento as normas COVID para os procesos selectivos publicadas na páxina web da Dirección Xeral de Función Pública.</p>
    <p>Santiago de Compostela, 18 de xuño de 2021</p>
    <footer><p>Javier Suárez Salvado<br>Presidente do tribunal</p></footer>

