---
date: '2021-06-23'
id: G0598-140621-0003
page: 31548
number: 118
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 11 de xuño de 2021 pola que se resolve a inscrición dos centros
  bibliotecarios do Concello de Cenlle, da Fundación Exponav e da Fundación
  Granell no Rexistro de Bibliotecas de Galicia.
range: Orde
url: >-
  https://www.xunta.gal/dog/Publicados/2021/20210623/AnuncioG0598-140621-0003_gl.html
---
<p>O ámbito de actuación da Consellería de Cultura, Educación e Universidade responde ao vixente marco institucional de distribución de competencias, configurado basicamente no Estatuto de autonomía de Galicia. Este, no artigo 27.19, establece como competencia exclusiva da Xunta de Galicia o fomento da cultura en Galicia e no artigo 32 que lle corresponde ao Goberno da nosa comunidade autónoma a defensa e promoción dos valores culturais do pobo galego.</p>
    <p>De conformidade co Decreto 198/2020, do 20 de novembro, polo que se establece a estrutura orgánica da Consellería de Cultura, Educación e Universidade, esta asume as competencias de promoción e difusión da cultura, para potenciar a imaxe das bibliotecas e o fomento do acceso igualitario á cultura para toda a cidadanía a través da lectura.</p>
    <p>Á Consellería de Cultura, Educación e Universidade, segundo o establecido na Lei 5/2012, do 15 de xuño, de bibliotecas de Galicia, como órgano de dirección e coordinación do Sistema galego de bibliotecas, correspóndelle tramitar e resolver os procedementos de inscrición de bibliotecas de titularidade pública ou privada no Rexistro de Bibliotecas de Galicia, segundo o establecido nesta lei e no seu desenvolvemento regulamentario.</p>
    <p>O Concello de Cenlle, a Fundación para o Fomento do Coñecemento da Construción Naval e das Actividades Marítimas (Exponav) e a Fundación Granell solicitaron a inscrición dos seus respectivos centros bibliotecarios no Rexistro de Bibliotecas de Galicia e os servizos técnicos desta consellería comprobaron que cumpre cos requisitos exixidos no Decreto 41/2001, do 1 de febreiro, de refundición da normativa en materia de bibliotecas.</p>
    <p>Por proposta do secretario xeral de Cultura, no exercicio das facultades que me confire o artigo 3 do Decreto 198/2020, do 20 de novembro, polo que se establece a estrutura orgánica da Consellería de Cultura, Educación e Universidade,</p>
    <h2>RESOLVO:</h2>
    <p>Aprobar a inscrición no Rexistro de Bibliotecas de Galicia dos seguintes centros bibliotecarios:</p>
    <p>– A Biblioteca Pública Municipal de Cenlle.</p>
    <p>– A Biblioteca da Fundación para o Fomento do Coñecemento da Construción Naval e das Actividades Marítimas (Exponav).</p>
    <p>– A Biblioteca da Fundación Granell.</p>
    <p>Santiago de Compostela, 11 de xuño de 2021</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

