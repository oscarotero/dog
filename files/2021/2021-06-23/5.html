---
date: '2021-06-23'
id: G0598-140621-0005
page: 31543
number: 118
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 10 de xuño de 2021 pola que se autoriza a apertura e o funcionamento
  do centro autorizado de música profesional Unión Musical de Valadares, en
  Vigo.
range: Orde
url: >-
  https://www.xunta.gal/dog/Publicados/2021/20210623/AnuncioG0598-140621-0005_gl.html
---
<p>A representación da Asociación Banda de Música Unión Musical de Valadares solicita a autorización de apertura e funcionamento do centro de música profesional (Cemu) Unión Musical de Valadares, en Vigo, para impartir as ensinanzas profesionais de música. </p>
    <p>O Real decreto 303/2010, do 15 de marzo, que establece os requisitos mínimos dos centros que impartan ensinanzas artísticas, e o Decreto 253/1995, do 29 de setembro, desenvolvido pola Orde do 5 de decembro de 1995, regulan o procedemento para a autorización de centros docentes privados para impartir ensinanzas artísticas, trámites preceptivos iniciados na Xefatura Territorial de Pontevedra, que achega o expediente cos correspondentes informes para a autorización das ditas ensinanzas.</p>
    <p>Por isto, por proposta da Dirección Xeral de Centros e Recursos Humanos, </p>
    <h2>DISPOÑO:</h2>
    <p>Artigo 1. <em>Autorización</em></p>
    <p>Autorizar a apertura e funcionamento do centro docente cuxos datos se sinalan a seguir:</p>
    <p>Denominación xenérica: centro autorizado de música (Cemu) profesional.</p>
    <p>Denominación específica: Unión Musical de Valadares.</p>
    <p>Código do centro: 36025128.</p>
    <p>Enderezo: estrada xeral de Valadares, 233.</p>
    <p>Código postal: 36315.</p>
    <p>Localidade: Vigo.</p>
    <p>Concello: Vigo.</p>
    <p>Provincia: Pontevedra.</p>
    <p>Titular: Asociación Banda de Música Unión Musical de Valadares.</p>
    <p>Total de postos escolares: 120.</p>
    <p>Artigo 2. <em>Inicio da actividade</em></p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Universidade de Pontevedra, logo do informe do Servizo Territorial de Inspección Educativa, aprobará expresamente a relación de persoal que impartirá docencia.</p>
    <p>Artigo 3. <em>Inscrición no Rexistro de Centros</em></p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 4. <em>Modificación da autorización</em></p>
    <p>O centro queda obrigado ao cumprimento da normativa vixente e a solicitar a oportuna revisión cando teña que modificarse calquera dos datos que se sinalan nesta orde.</p>
    <p>Disposición derradeira primeira. <em>Recursos</em></p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición ante esta consellería, no prazo dun mes, contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, directamente, o recurso contencioso-administrativo no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 10 de xuño de 2021</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

