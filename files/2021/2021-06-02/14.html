---
date: '2021-06-02'
id: G0599-240521-0003
page: 27291
number: 102
agency: Consellería de Emprego e Igualdade
section: III. Outras disposicións.
title: >-
  RESOLUCIÓN do 24 de maio de 2021, da Secretaría Xeral da Igualdade, pola que
  se resolven as solicitudes de subvencións a entidades de iniciativa social sen
  ánimo de lucro para programas dirixidos a mulleres en situación de especial
  vulnerabilidade, convocadas pola Resolución do 23 de febreiro de 2021 (código
  de procedemento SI427A).
range: Resolución
url: >-
  https://www.xunta.gal/dog/Publicados/2021/20210602/AnuncioG0599-240521-0003_gl.html
---
<p>Mediante a Resolución do 23 de febreiro de 2021, da Secretaría Xeral da Igualdade (DOG núm. 46, do 9 de marzo), establecéronse as bases reguladoras e convocáronse para o ano 2021 as subvencións a entidades de iniciativa social sen ánimo de lucro para programas dirixidos a mulleres en situación de especial vulnerabilidade.</p>
    <p>Segundo o artigo 14.3 das bases reguladoras, por tratarse dun procedemento de concorrencia competitiva e de conformidade co previsto no artigo 45 da Lei 39/2015, do 1 de outubro, do procedemento administrativo común das administracións públicas, as resolucións destas subvencións serán obxecto de publicación no Diario Oficial de Galicia, a cal producirá os mesmos efectos da notificación.</p>
    <p>Unha vez rematada a fase de instrución das solicitudes recibidas na Secretaría Xeral da Igualdade, avaliadas as solicitudes pola comisión de valoración prevista no artigo 12.2 das bases reguladoras, vista a proposta de resolución formulada polo órgano instrutor e tendo en conta as dispoñibilidades orzamentarias,</p>
    <h2>RESOLVO:</h2>
    <p>Primeiro. Conceder as subvencións para o desenvolvemento de programas dirixidos a mulleres en situación de especial vulnerabilidade que se indican no anexo I pola contía resultante logo da aplicación do establecido no artigo 5.8 das bases reguladoras, por un importe total de 1.388.004,17 euros, con cargo á aplicación orzamentaria que se indica a seguir:</p>
    <table>
     <tbody>
      <tr>
       <td>Aplicación</td>
       <td>Código proxecto</td>
       <td>Importe</td>
      </tr>
      <tr>
       <td>11.02.313B.481.2</td>
       <td>2021 00062</td>
       <td>1.388.004,17</td>
      </tr>
     </tbody>
    </table>
    <p>Estas axudas son susceptibles de ser financiadas polo FSE no marco do programa operativo FSE Galicia 2021-2020.</p>
    <p>Segundo. No anexo II relaciónanse as solicitudes que quedan na lista de espera segundo a orde de puntuación e que, de ser o caso, poderán ser atendidas a través do crédito que quede sen comprometer por producirse algunha renuncia, por modificación nos proxectos inicialmente presentados ou por un incremento do crédito orzamentario dispoñible destinado a estas subvencións. Para estes efectos, poderán realizarse sucesivas propostas de resolución.</p>
    <p>Terceiro. Excluír as solicitudes que se relacionan no anexo III, con indicación da causa específica, por non cumpriren algún dos requisitos establecidos nas bases reguladoras.</p>
    <p>Cuarto. De acordo co establecido no artigo 14.4 das bases reguladoras, unha vez notificada a resolución de concesión, a entidade beneficiaria deberá comunicar no prazo de dez (10) días a súa aceptación e comprometerse a executar o programa ou actuación subvencionada no prazo e nas condicións establecidas na convocatoria. No caso de non comunicar o dito aspecto no prazo indicado, entenderase tacitamente aceptada.</p>
    <p>Quinto. Informar as entidades beneficiarias que, de ser o caso, a aceptación da subvención comunitaria implicará a súa aparición na lista pública de operacións cos nomes dos beneficiarios ou beneficiarias, no suposto de seren entidades xurídicas, así como da outra información recollida no anexo XII do Regulamento (UE) núm. 1303/2013, modificado polo Regulamento (UE, Euratom) núm. 2018/1046, en relación co artigo 115.2 da mesma norma xurídica.</p>
    <p>Sexto. Segundo o artigo 3 das bases reguladoras, estas subvencións son incompatibles con calquera outra axuda pública para a mesma actuación ou actividade.</p>
    <p>Sétimo. De conformidade co artigo 18.2 das bases reguladoras, realizarase un primeiro pagamento do 80 % da contía da subvención concedida, en concepto de pagamento anticipado, que se fará efectivo unha vez notificada a resolución de concesión. O 20 % restante, ou a parte que corresponda, librarase logo as entidades beneficiarias xustificaren o cumprimento da finalidade para a cal se concedeu a subvención e demais condicións exixidas na Resolución do 23 de febreiro de 2021. </p>
    <p>Oitavo. A data límite de presentación da documentación xustificativa da realización do programa subvencionado, de acordo co artigo 17.1 das bases reguladoras, é o 11 de outubro de 2021.</p>
    <p>As actuacións correspondentes aos programas subvencionados xustificaranse a través das modalidades de custos simplificados previstas nos artigos 67.1.b) e d), 67.5.d), 68.bis.2 e 68.ter do Regulamento (UE) 1303/2013, modificado polo Regulamento (UE, Euratom) 2018/1046, segundo módulo ou custo unitario por hora efectivamente traballada, calculado sobre o correspondente custo directo de persoal máis un 20 % en concepto de gastos directos e indirectos derivados do programa.</p>
    <p>O período de referencia para o desenvolvemento do programa e para a imputación dos gastos subvencionables é o comprendido entre o 1 de outubro de 2020 e o 30 de setembro de 2021, ambos incluídos.</p>
    <p>Noveno. As entidades beneficiarias deberán cumprir, en todo caso, cos requisitos e obrigas exixidas nos artigos 10 e 11 da Lei 9/2007, do 13 de xuño, de subvencións de Galicia, así como coas condicións e obrigas establecidas no artigo 19 das bases reguladoras e demais que resulten exixibles segundo a normativa de aplicación e, en particular, as seguintes:</p>
    <p>– Destinar os fondos percibidos ao obxecto concreto para o cal foron concedidos, executar e acreditar a realización do programa, actuacións e actividades que fundamenta a concesión da subvención dentro do período e prazos establecidos na Resolución do 23 de febreiro de 2021, así como o cumprimento dos requisitos, condicións e obrigas que resultan da normativa de aplicación.</p>
    <p>– Manter unha pista de auditoría suficiente, dispoñer dos libros contables, rexistros dilixenciados e demais documentos debidamente auditados nos termos exixidos pola lexislación mercantil e sectorial aplicable ao beneficiario en cada caso, e manter de forma separada na contabilidade os ingresos da axuda percibida e conservar toda a documentación relativa á subvención durante, polo menos, un período de dous anos, a partir do 31 de decembro seguinte á presentación das contas en que estean incluídos os gastos da operación ante a Comisión Europea, de conformidade co artigo 140.1 do Regulamento (UE) núm. 1303/2013, en canto poidan ser obxecto das actuacións de comprobación e control. Se for o caso, o comezo deste prazo será oportunamente comunicado polo organismo intermedio do programa operativo FSE Galicia 2014-2020 (actualmente, a Dirección Xeral de Política Financeira, Tesouro e Fondos Europeos).</p>
    <p>– Dar cumprimento á obriga de dar adecuada publicidade do carácter público do financiamento en todas as actuacións que deriven da execución do proxecto, en cumprimento do artigo 15.3 da Lei 9/2007, de subvencións de Galicia, e, de ser o caso, no anexo XII do Regulamento (UE) núm. 1303/2013, do Parlamento Europeo e do Consello, modificado polo Regulamento (UE, Euratom) núm. 2018/1046. Así, en todo tipo de publicidade e información relativos á actuación e actividades subvencionadas terá que constar a condición de subvencionada pola Secretaría Xeral da Igualdade e, se for o caso, polo programa operativo FSE Galicia 2014-2020.</p>
    <p>De ser o caso, os espazos de atención ás usuarias e nas comunicacións contarán co emblema da Unión Europea coa referencia ao Fondo Social Europeo; e nos lugares de realización da actuación informarase do apoio dos fondos a través dun cartel dun tamaño mínimo A3 nun lugar destacado e visible. Tamén se informará na páxina web, no caso de dispoñer dela, sobre o proxecto e a axuda financeira recibida da Unión Europea e sobre os obxectivos e resultados da operación financiada.</p>
    <p>Na páxina web da Secretaría Xeral da Igualdade está dispoñible a información, os emblemas da Unión Europea e do órgano concedente, así como un modelo coas características do cartel, emblemas e contido de obrigada inclusión.</p>
    <p>– Informar as persoas destinatarias de que as actuacións en que participan están financiadas pola Xunta de Galicia (Secretaría Xeral da Igualdade) e, de ser o caso, polo programa operativo FSE Galicia 2014-2020, así como dos obxectivos dos fondos. Os emblemas deberán figurar, como mínimo, en todo o material e nos documentos que se utilicen ou entreguen ás usuarias ou participantes.</p>
    <p>– Se for o caso, adecuar a metodoloxía de recollida e proceso de datos de seguimento e de acreditación da realización da actividade de persoas beneficiarias ás fórmulas requiridas a través da aplicación Participa 1420, realizando as actuacións precisas para recoller a información suficiente relativa ao desenvolvemento das actuacións que permita dar cumprimento aos requisitos de información a través de indicadores de produtividade e resultado enumerados no artigo 5 do Regulamento (UE) núm. 1304/2013 do Parlamento Europeo e do Consello, do 17 de decembro, relativo ao FSE. Neste senso, na súa cobertura deberá respectarse o principio de integridade dos datos.</p>
    <p>Os datos dos indicadores de produtividade relativos ás entidades e ás persoas participantes referiranse á situación previa á súa participación no programa dentro do período subvencionable, mentres que os indicadores de resultado inmediato deberán referirse á situación dentro das catro semanas seguintes á finalización da súa participación nese período. Así mesmo, a Administración poderá requirir a actualización destes datos no prazo de seis meses desde que finalice esta actividade, coa finalidade de formalizar os indicadores de resultado a longo prazo descritos no antedito regulamento. Para estes efectos, facilitarase ás entidades beneficiarias o acceso á aplicación Participa 1420. Os datos dos indicadores recolleranse nos modelos dispoñibles na aplicación Participa 1420.</p>
    <p>Para dar cumprimento a estes requisitos de información, as entidades beneficiarias deberán introducir os datos do perfil cos indicadores de produtividade e de resultado das persoas participantes na aplicación Participa 1420. Así mesmo, as entidades beneficiarias deberán custodiar a ficha individualizada de seguimento e os cuestionarios de indicadores de produtividade e de resultado inmediato de cada unha das persoas participantes, asinada pola participante, segundo os modelos dispoñibles na páxina web da Secretaría Xeral da Igualdade e na aplicación Participa 1420.</p>
    <p>– Comunicar ao órgano concedente calquera modificación das condicións tidas en conta para a concesión da subvención, así como dos compromisos e obrigas asumidas polas entidades beneficiarias e, de ser o caso, a obtención concorrente de subvencións ou axudas para a mesma finalidade procedentes de calquera Administración ou ente público nacional ou internacional.</p>
    <p>– Facilitar toda a información requirida pola Secretaría Xeral da Igualdade e, de ser o caso, polos órganos verificadores que se establezan en aplicación dos artigos 72, 73 e 74 do Regulamento (UE) núm. 1303/2013 do Parlamento Europeo e do Consello, do 17 de decembro, así como pola Intervención Xeral da Comunidade Autónoma, o Tribunal de Contas, o Consello de Contas e outros órganos de control impostos pola normativa comunitaria no exercicio das súas funcións de fiscalización e control.</p>
    <p>– Someterse ás actuacións de comprobación que poida efectuar a Secretaría Xeral da Igualdade, así como a calquera outra actuación de control que poidan realizar os órganos competentes, tanto autonómicos como estatais ou comunitarios, para o cal se achegará canta información lle sexa requirida no exercicio das actuacións anteriores. En especial, por tratarse de axudas susceptibles de ser financiadas polo programa operativo FSE Galicia 2014-2020, a entidade beneficiaria quedará sometida, se for o caso, ás verificacións que poidan realizar os organismos implicados na xestión e seguimento do FSE, que incluirán as oportunas visitas sobre o terreo.</p>
    <p>No artigo 21 das bases reguladoras establécense os criterios de graduación dos posibles incumprimentos para determinar a cantidade que se minorará ou reintegrará.</p>
    <p>Décimo. Esta resolución esgota a vía administrativa e contra ela poderá interpoñerse recurso potestativo de reposición ante a secretaria xeral da Igualdade, no prazo dun mes, contado desde o día seguinte ao desta publicación, de conformidade co establecido nos artigos 112, 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente recurso contencioso-administrativo ante o Tribunal Superior de Xustiza de Galicia, no prazo de dous meses contados a partir do día seguinte ao desta publicación, de acordo co establecido nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira</p>
    <p>Esta resolución entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 24 de maio de 2021</p>
    <footer><p>Susana López Abella<br>Secretaria xeral da Igualdade</p></footer>
    <h2>ANEXO I</h2>
    <h2>Concesións</h2>
    <table>
     <thead>
      <tr>
       <td>Nº expte.</td>
       <td>Entidade
        (por nº expte.)</td>
       <td>NIF</td>
       <td>Denominación do programa</td>
       <td>Nº total de horas imputadas ao programa</td>
       <td>Importe total gasto subvencionable</td>
       <td>Nº mínimo usuarias</td>
       <td>Nº mínimo usuarias con atención continuada</td>
       <td>Puntos</td>
       <td>Tramo</td>
       <td>Importe concesión</td>
      </tr>
     </thead>
     <tbody>
      <tr>
       <td>SI427A 2021/02</td>
       <td>Asociación Participacción</td>
       <td>G32477127</td>
       <td>Abrindo cancelas con flores</td>
       <td>676</td>
       <td>14.942,30</td>
       <td>16</td>
       <td>10</td>
       <td>79</td>
       <td>80,00 %</td>
       <td>11.953,84</td>
      </tr>
      <tr>
       <td>SI427A 2021/03</td>
       <td>Asociación Labregas</td>
       <td>G15945686</td>
       <td>Sensibilización e prevención social e dinamización comunitaria</td>
       <td>3.220</td>
       <td>63.369,60</td>
       <td>75</td>
       <td>45</td>
       <td>64</td>
       <td>60,00 %</td>
       <td>38.021,76</td>
      </tr>
      <tr>
       <td>SI427A 2021/04</td>
       <td>Asociación Punto Delas-Secretaría das Mulleres</td>
       <td>G70370119</td>
       <td>Punto Delas</td>
       <td>3.320</td>
       <td>65.337,60</td>
       <td>77</td>
       <td>46</td>
       <td>77</td>
       <td>80,00 %</td>
       <td>40.000,00</td>
      </tr>
      <tr>
       <td>SI427A 2021/05</td>
       <td>Asociación Penitenciaria Concepción Arenal</td>
       <td>G27119809</td>
       <td>Atención integral a mulleres en situación pre-intra e post-penitenciaria e familiares afectados/as</td>
       <td>1.720</td>
       <td>38.018,88</td>
       <td>40</td>
       <td>24</td>
       <td>88</td>
       <td>90,00 %</td>
       <td>34.216,99</td>
      </tr>
      <tr>
       <td>SI427A 2021/06</td>
       <td>Down Pontevedra «Xuntos», Asociación Síndrome de Down</td>
       <td>G36164887</td>
       <td>Programa de empoderamento de mulleres no colectivo da Síndrome de Down-discapacidade intelectual</td>
       <td>1.290</td>
       <td>25.387,20</td>
       <td>30</td>
       <td>18</td>
       <td>61</td>
       <td>60,00 %</td>
       <td>15.232,32</td>
      </tr>
      <tr>
       <td>SI427A 2021/07</td>
       <td>Asociación de Axuda ao Enfermo Mental A Mariña</td>
       <td>G27262799</td>
       <td>Coidando de min V</td>
       <td>645</td>
       <td>14.257,08</td>
       <td>15</td>
       <td>9</td>
       <td>70</td>
       <td>70,00 %</td>
       <td>9.979,96</td>
      </tr>
      <tr>
       <td>SI427A 2021/08</td>
       <td>Asociación Nós Mesmas</td>
       <td>G27718907</td>
       <td>Servizo de orientación, formación e asesoramento social, psicolóxico e laboral a mulleres LBT</td>
       <td>1.706</td>
       <td>37.709,42</td>
       <td>40</td>
       <td>24</td>
       <td>63</td>
       <td>60,00 %</td>
       <td>22.625,65</td>
      </tr>
      <tr>
       <td>SI427A 2021/09</td>
       <td>Saúde Mental Feafes Galicia</td>
       <td>G15545353</td>
       <td>Atención integral a mulleres con problemas de saúde mental en situación de vulnerabilidade</td>
       <td>1.855</td>
       <td>36.603,36</td>
       <td>43</td>
       <td>26</td>
       <td>70</td>
       <td>70,00 %</td>
       <td>25.622,35</td>
      </tr>
      <tr>
       <td>SI427A 2021/10</td>
       <td>Asociación Integrados</td>
       <td>G15973357</td>
       <td>Servizo de formación e integración para mulleres con discapacidade 2021</td>
       <td>1.075</td>
       <td>18.999,12</td>
       <td>25</td>
       <td>15</td>
       <td>74</td>
       <td>70,00 %</td>
       <td>13.299,38</td>
      </tr>
      <tr>
       <td>SI427A 2021/11</td>
       <td>Asociación Íntegro das Persoas con Diversidade Funcional da Costa da Morte</td>
       <td>G15173263</td>
       <td>PIMD rural</td>
       <td>1.010</td>
       <td>22.325,04</td>
       <td>23</td>
       <td>14</td>
       <td>70</td>
       <td>70,00 %</td>
       <td>15.627,53</td>
      </tr>
      <tr>
       <td>SI427A 2021/12</td>
       <td>ONG Mestura</td>
       <td>G15940414</td>
       <td>Neneiras</td>
       <td>1.838</td>
       <td>40.009,03</td>
       <td>43</td>
       <td>26</td>
       <td>96</td>
       <td>100,00 %</td>
       <td>40.000,00</td>
      </tr>
      <tr>
       <td>SI427A 2021/14</td>
       <td>Asociación Síndrome de Down Teima de Ferrol</td>
       <td>G15458060</td>
       <td>«A TEIMA EN FEMININO»: Apoio na etapa adulta ás mulleres coa síndrome de Down e discapacidade intelectual</td>
       <td>731</td>
       <td>15.169,03</td>
       <td>17</td>
       <td>10</td>
       <td>66</td>
       <td>70,00 %</td>
       <td>10.618,32</td>
      </tr>
      <tr>
       <td>SI427A 2021/15</td>
       <td>Aliad Ultreia</td>
       <td>G27021120</td>
       <td>Programa Senlleiras</td>
       <td>1.809:30</td>
       <td>39.997,19</td>
       <td>42</td>
       <td>25</td>
       <td>90</td>
       <td>90,00 %</td>
       <td>35.997,47</td>
      </tr>
      <tr>
       <td>SI427A 2021/16</td>
       <td>Unión General de Trabajadores de Galicia (UGT Galicia)</td>
       <td>G15383011</td>
       <td>Servizo de atención a mulleres (S.A.M.)</td>
       <td>1.300</td>
       <td>28.735,20</td>
       <td>30</td>
       <td>18</td>
       <td>68</td>
       <td>70,00 %</td>
       <td>20.114,64</td>
      </tr>
      <tr>
       <td>SI427A 2021/17</td>
       <td>Federación Provincial de Mulleres Rurais de Ourense-FEMURO</td>
       <td>G32237869</td>
       <td>Tecendo oportunidades</td>
       <td>1.243</td>
       <td>27.475,27</td>
       <td>29</td>
       <td>17</td>
       <td>80</td>
       <td>80,00 %</td>
       <td>21.980,22</td>
      </tr>
      <tr>
       <td>SI427A 2021/18</td>
       <td>Asociación Mujeres en Igualdad Burela (BUMEI)</td>
       <td>G27441153</td>
       <td>PRIAPE para mulleres en situación de vulnerabilidade. Muller: o teu traballo, a túa liberdade</td>
       <td>1.928</td>
       <td>38.657,18</td>
       <td>45</td>
       <td>27</td>
       <td>81</td>
       <td>80,00 %</td>
       <td>30.925,74</td>
      </tr>
      <tr>
       <td>SI427A 2021/19</td>
       <td>Down Ourense</td>
       <td>G32311870</td>
       <td>Programa de atención integral dirixida a mulleres con discapacidade intelectual e síndrome de Down en particular, para favorecer a súa inclusión no contorno</td>
       <td>817:10</td>
       <td>16.713,43</td>
       <td>19</td>
       <td>11</td>
       <td>61</td>
       <td>60,00 %</td>
       <td>10.028,06</td>
      </tr>
      <tr>
       <td>SI427A 2021/21</td>
       <td>Asociación Redmadre Coruña</td>
       <td>G70180229</td>
       <td>Briana</td>
       <td>1.706</td>
       <td>37.709,42</td>
       <td>40</td>
       <td>24</td>
       <td>80</td>
       <td>80,00 %</td>
       <td>30.167,54</td>
      </tr>
      <tr>
       <td>SI427A 2021/25</td>
       <td>Fundación Érguete-Integración</td>
       <td>G36861078</td>
       <td>Proxecto E.V.A. (emprego-visibilidade-autonomía)</td>
       <td>1.720</td>
       <td>37.521,96</td>
       <td>40</td>
       <td>24</td>
       <td>79</td>
       <td>80,00 %</td>
       <td>30.017,57</td>
      </tr>
      <tr>
       <td>SI427A 2021/26</td>
       <td>Asociación de Viudas María Andrea</td>
       <td>G32014334</td>
       <td>Apoiando na soidade</td>
       <td>1.300</td>
       <td>28.735,20</td>
       <td>30</td>
       <td>18</td>
       <td>66</td>
       <td>70,00 %</td>
       <td>20.114,64</td>
      </tr>
      <tr>
       <td>SI427A 2021/27</td>
       <td>Asociación de Coaching para el Desarrollo Social y Comunitario, Daleth</td>
       <td>G70480595</td>
       <td>Programa Daleth 2020/2021 para mulleres en situación de especial vulnerabilidade: Bolboretas 5.0</td>
       <td>1.818</td>
       <td>40.003,27</td>
       <td>42</td>
       <td>25</td>
       <td>88</td>
       <td>90,00 %</td>
       <td>36.002,94</td>
      </tr>
      <tr>
       <td>SI427A 2021/29</td>
       <td>Agrupación Miño Asociacións Veciñais do Rural e Periferia de Ourense</td>
       <td>G32408023</td>
       <td>Rede veciñal de mulleres</td>
       <td>1.100</td>
       <td>24.314,40</td>
       <td>26</td>
       <td>16</td>
       <td>77</td>
       <td>80,00 %</td>
       <td>19.451,52</td>
      </tr>
      <tr>
       <td>SI427A 2021/30</td>
       <td>Congregación Siervas de la Pasión</td>
       <td>R0800086A</td>
       <td>Atención psicosocial a mulleres xestantes e/ou con nenos/as menores de dous anos</td>
       <td>1.834</td>
       <td>37.794,77</td>
       <td>16</td>
       <td>16</td>
       <td>66</td>
       <td>70,00 %</td>
       <td>26.456,34</td>
      </tr>
      <tr>
       <td>SI427A 2021/31</td>
       <td>ADICAM. Asociación de diagnosticadas de cancro de mama e xinecolóxico</td>
       <td>G36380301</td>
       <td>Forza rapazas. Programa de empoderamento para mulleres en situación de vulnerabilidade</td>
       <td>1.426</td>
       <td>31.520,30</td>
       <td>33</td>
       <td>20</td>
       <td>86</td>
       <td>90,00 %</td>
       <td>26.266,92</td>
      </tr>
      <tr>
       <td>SI427A 2021/32</td>
       <td>Cáritas Diocesana Tui-Vigo</td>
       <td>R3600368I</td>
       <td>Agarimo VI</td>
       <td>2.060</td>
       <td>45.534,24</td>
       <td>48</td>
       <td>29</td>
       <td>80</td>
       <td>80,00 %</td>
       <td>36.427,39</td>
      </tr>
      <tr>
       <td>SI427A 2021/33</td>
       <td>Federación de Asociacións de Mulleres Rurais de Galicia, FADEMUR-Galicia</td>
       <td>G70101647</td>
       <td>Servizo integral para mulleres do rural en situación de vulnerabilidade</td>
       <td>1.875</td>
       <td>40.070,59</td>
       <td>44</td>
       <td>26</td>
       <td>80</td>
       <td>80,00 %</td>
       <td>32.056,47</td>
      </tr>
      <tr>
       <td>SI427A 2021/34</td>
       <td>Asociación para o desenvolvemento social da Comarca do Deza</td>
       <td>G36527745</td>
       <td>Ollando cara ao futuro</td>
       <td>544</td>
       <td>12.024,58</td>
       <td>13</td>
       <td>8</td>
       <td>66</td>
       <td>70,00 %</td>
       <td>8.417,21</td>
      </tr>
      <tr>
       <td>SI427A 2021/35</td>
       <td>Alume Saúde Mental</td>
       <td>G27198977</td>
       <td>Programa pluriasistencial de apoio e rehabilitación con aloxamento para mulleres en situación de especial vulnerabilidade</td>
       <td>1.720</td>
       <td>36.874,66</td>
       <td>15</td>
       <td>15</td>
       <td>71</td>
       <td>70,00 %</td>
       <td>25.812,26</td>
      </tr>
      <tr>
       <td>SI427A 2021/36</td>
       <td>Fundación Ronsel</td>
       <td>G15752660</td>
       <td>Zulia, empoderamento da muller venezolana a través do emprendemento e a creación de redes</td>
       <td>650</td>
       <td>12.792,00</td>
       <td>15</td>
       <td>9</td>
       <td>71</td>
       <td>70,00 %</td>
       <td>8.954,40</td>
      </tr>
      <tr>
       <td>SI427A 2021/38</td>
       <td>Asociación Patronato Concepción Arenal</td>
       <td>G15030372</td>
       <td>Programa de mediación intercultural para mulleres Concepción Arenal</td>
       <td>4.285</td>
       <td>82.538,39</td>
       <td>37</td>
       <td>37</td>
       <td>88</td>
       <td>90,00 %</td>
       <td>40.000,00</td>
      </tr>
      <tr>
       <td>SI427A 2021/39</td>
       <td>Down Vigo: Asociación para Síndrome de Down</td>
       <td>G36697324</td>
       <td>Recursos integrais de atención personalizada e grupal de mulleres con Síndrome de Down e discapacidade intelectual</td>
       <td>1.720</td>
       <td>38.018,88</td>
       <td>40</td>
       <td>24</td>
       <td>66</td>
       <td>70,00 %</td>
       <td>26.613,22</td>
      </tr>
      <tr>
       <td>SI427A 2021/42</td>
       <td>Auxilia Delegación Lugo</td>
       <td>G08317059</td>
       <td>Diversas pero iguais VI</td>
       <td>400</td>
       <td>8.841,60</td>
       <td>9</td>
       <td>5</td>
       <td>83</td>
       <td>80,00 %</td>
       <td>7.073,28</td>
      </tr>
      <tr>
       <td>SI427A 2021/43</td>
       <td>Asociación de Ayuda a la Vida</td>
       <td>G36802536</td>
       <td>Ti podes</td>
       <td>1.414</td>
       <td>27.827,52</td>
       <td>33</td>
       <td>20</td>
       <td>85</td>
       <td>90,00 %</td>
       <td>25.044,77</td>
      </tr>
      <tr>
       <td>SI427A 2021/46</td>
       <td>AFAGA Alzheimer</td>
       <td>G36776920</td>
       <td>Programa de atención integral a mulleres coidadoras de persoas con demencia</td>
       <td>1.890</td>
       <td>41.776,56</td>
       <td>44</td>
       <td>26</td>
       <td>71</td>
       <td>70,00 %</td>
       <td>29.243,59</td>
      </tr>
      <tr>
       <td>SI427A 2021/47</td>
       <td>Asociación de Mulleres Algueirada</td>
       <td>G32354227</td>
       <td>Servizo de atención a mulleres anciás que viven soas ou con persoas dependentes ao seu cargo</td>
       <td>1.118</td>
       <td>22.016,78</td>
       <td>26</td>
       <td>16</td>
       <td>71</td>
       <td>70,00 %</td>
       <td>15.411,75</td>
      </tr>
      <tr>
       <td>SI427A 2021/48</td>
       <td>APETAMCOR</td>
       <td>G32026056</td>
       <td>Programa Verea</td>
       <td>430</td>
       <td>9.504,72</td>
       <td>10</td>
       <td>6</td>
       <td>71</td>
       <td>70,00 %</td>
       <td>6.653,30</td>
      </tr>
      <tr>
       <td>SI427A 2021/49</td>
       <td>Asociación de Mulleres Anel</td>
       <td>G32207516</td>
       <td>Servizo de atención ás mulleres maiores que viven soas ou con persoas dependentes ao seu cargo</td>
       <td>1.495</td>
       <td>29.421,60</td>
       <td>35</td>
       <td>21</td>
       <td>61</td>
       <td>60,00 %</td>
       <td>17.652,96</td>
      </tr>
      <tr>
       <td>SI427A 2021/52</td>
       <td>Confederación Galega de Persoas con Discapacidade-COGAMI</td>
       <td>G32115941</td>
       <td>Servizo de atención especializada á muller con discapacidade</td>
       <td>2.588</td>
       <td>57.205,15</td>
       <td>60</td>
       <td>36</td>
       <td>73</td>
       <td>70,00 %</td>
       <td>40.000,00</td>
      </tr>
      <tr>
       <td>SI427A 2021/53</td>
       <td>Asociación Redmadre Ourense</td>
       <td>G32394082</td>
       <td>Nais e fillos/as</td>
       <td>1.376:36</td>
       <td>24.949,94</td>
       <td>32</td>
       <td>19</td>
       <td>85</td>
       <td>90,00 %</td>
       <td>22.454,95</td>
      </tr>
      <tr>
       <td>SI427A 2021/54</td>
       <td>Asociación Visibles</td>
       <td>G70601570</td>
       <td>Programa crece (para a integración sociolaboral das mulleres de Ponteceso, Malpica e Cabana de Bergantiños)</td>
       <td>965</td>
       <td>18.788,40</td>
       <td>22</td>
       <td>13</td>
       <td>69</td>
       <td>70,00 %</td>
       <td>13.151,88</td>
      </tr>
      <tr>
       <td>SI427A 2021/56</td>
       <td>Asociación Redmadre Pontevedra</td>
       <td>G27707686</td>
       <td>Nais e fill@s</td>
       <td>1.380</td>
       <td>26.952,48</td>
       <td>32</td>
       <td>19</td>
       <td>85</td>
       <td>90,00 %</td>
       <td>24.257,23</td>
      </tr>
      <tr>
       <td>SI427A 2021/57</td>
       <td>Federación de Asociacións de Persoas Xordas de Galicia (FAXPG)</td>
       <td>G15068091</td>
       <td>Recursos especializados para mulleres xordas</td>
       <td>755</td>
       <td>16.688,52</td>
       <td>18</td>
       <td>11</td>
       <td>68</td>
       <td>70,00 %</td>
       <td>11.681,96</td>
      </tr>
      <tr>
       <td>SI427A 2021/58</td>
       <td>Andaina Pro Saúde Mental</td>
       <td>G70264999</td>
       <td>Atención integral para a prevención e a promoción da autonomía das mulleres no rural con trastorno mental</td>
       <td>928</td>
       <td>20.512,51</td>
       <td>22</td>
       <td>13</td>
       <td>79</td>
       <td>80,00 %</td>
       <td>16.410,01</td>
      </tr>
      <tr>
       <td>SI427A 2021/60</td>
       <td>Asociación pola Igualdade e a Coeducación (APICO)</td>
       <td>G94088549</td>
       <td>Programa APICO 2020/2021: plan de loita, información e apoio integral para as vítimas de violencia de xénero</td>
       <td>1.290</td>
       <td>26.590,68</td>
       <td>30</td>
       <td>18</td>
       <td>66</td>
       <td>70,00 %</td>
       <td>18.613,48</td>
      </tr>
      <tr>
       <td>SI427A 2021/62</td>
       <td>Asociación de Mulleres Arandeira</td>
       <td>G32261679</td>
       <td>Programa de empoderamento e atención integral das mulleres do rural</td>
       <td>1.500</td>
       <td>29.544,24</td>
       <td>35</td>
       <td>21</td>
       <td>71</td>
       <td>70,00 %</td>
       <td>20.680,97</td>
      </tr>
      <tr>
       <td>SI427A 2021/64</td>
       <td>Asociación Érguete</td>
       <td>G36642726</td>
       <td>Intervención dende unha perspectiva de xénero con mulleres reclusas ou exreclusas «Mírate»</td>
       <td>1.720</td>
       <td>38.018,88</td>
       <td>40</td>
       <td>24</td>
       <td>75</td>
       <td>80,00 %</td>
       <td>30.415,10</td>
      </tr>
      <tr>
       <td>SI427A 2021/65</td>
       <td>Valoresc Innovation</td>
       <td>G70377585</td>
       <td>A tribo de Malala. Un espazo de axuda e crecemento, con propósito e acción para mulleres vulnerables</td>
       <td>2.240</td>
       <td>45.834,55</td>
       <td>52</td>
       <td>31</td>
       <td>62</td>
       <td>60,00 %</td>
       <td>27.500,73</td>
      </tr>
      <tr>
       <td>SI427A 2021/66</td>
       <td>Asociación Antonio Noche</td>
       <td>G15210388</td>
       <td>Confeccionando o teu futuro</td>
       <td>2.100</td>
       <td>41.239,80</td>
       <td>49</td>
       <td>29</td>
       <td>86</td>
       <td>90,00 %</td>
       <td>37.115,82</td>
      </tr>
      <tr>
       <td>SI427A 2021/67</td>
       <td>ACADAR. Asociación de Mulleres con Discapacidade de Galicia</td>
       <td>G70223417</td>
       <td>Programa Enrédate 3ª edición</td>
       <td>1.173</td>
       <td>25.927,99</td>
       <td>27</td>
       <td>16</td>
       <td>75</td>
       <td>80,00 %</td>
       <td>20.742,39</td>
      </tr>
      <tr>
       <td>SI427A 2021/68</td>
       <td>Asociación Veciñal As Termas</td>
       <td>G32334989</td>
       <td>Espazo veciñal de apoio integral ás mulleres</td>
       <td>518</td>
       <td>11.449,87</td>
       <td>12</td>
       <td>7</td>
       <td>66</td>
       <td>70,00 %</td>
       <td>8.014,91</td>
      </tr>
      <tr>
       <td>SI427A 2021/70</td>
       <td>Asociación Raíña Paraíso</td>
       <td>G70461009</td>
       <td>ECOelas rural</td>
       <td>1.690</td>
       <td>34.174,62</td>
       <td>39</td>
       <td>23</td>
       <td>65</td>
       <td>70,00 %</td>
       <td>23.922,23</td>
      </tr>
      <tr>
       <td>SI427A 2021/71</td>
       <td>Asociación Faraxa pola Abolición da Prostitución</td>
       <td>G27728658</td>
       <td>Proxecto «Importas 3»: atención a persoas en situación de especial vulnerabilidade social</td>
       <td>691</td>
       <td>13.730,36</td>
       <td>16</td>
       <td>10</td>
       <td>62</td>
       <td>60,00 %</td>
       <td>8.238,22</td>
      </tr>
      <tr>
       <td>SI427A 2021/72</td>
       <td>Federación EFA Galicia</td>
       <td>G15299357</td>
       <td>Mulleres con proxecto-Exforma (experiencias e formación)</td>
       <td>360</td>
       <td>7.957,44</td>
       <td>8</td>
       <td>5</td>
       <td>68</td>
       <td>70,00 %</td>
       <td>5.570,21</td>
      </tr>
      <tr>
       <td>SI427A 2021/74</td>
       <td>ONGD Senvalos</td>
       <td>G70610282</td>
       <td>Programa VALÍA</td>
       <td>1.676</td>
       <td>37.046,30</td>
       <td>39</td>
       <td>23</td>
       <td>76</td>
       <td>80,00 %</td>
       <td>29.637,04</td>
      </tr>
      <tr>
       <td>SI427A 2021/75</td>
       <td>Asociación Mirabal</td>
       <td>G70312954</td>
       <td>Programa Mimosa 2020/2021</td>
       <td>910</td>
       <td>18.942,72</td>
       <td>21</td>
       <td>13</td>
       <td>82</td>
       <td>80,00 %</td>
       <td>15.154,18</td>
      </tr>
      <tr>
       <td>SI427A 2021/76</td>
       <td>Ayuda y Atención al Preso</td>
       <td>G15414667</td>
       <td>Programa Silvia</td>
       <td>1.970</td>
       <td>40.684,32</td>
       <td>46</td>
       <td>28</td>
       <td>80</td>
       <td>80,00 %</td>
       <td>32.547,46</td>
      </tr>
      <tr>
       <td>SI427A 2021/77</td>
       <td>Asociación Ambar das Persoas con Diversidade Funcional</td>
       <td>G15052434</td>
       <td>OIGO. Programa integral de empoderamento e autoxestión para mulleres</td>
       <td>915</td>
       <td>17.249,76</td>
       <td>21</td>
       <td>13</td>
       <td>62</td>
       <td>60,00 %</td>
       <td>10.349,86</td>
      </tr>
      <tr>
       <td>SI427A 2021/78</td>
       <td>Asociación Xarela Formación-Animación</td>
       <td>G32261307</td>
       <td>Valor-es, programa dirixido a mulleres en especial vulnerabilidade</td>
       <td>864</td>
       <td>19.097,86</td>
       <td>20</td>
       <td>12</td>
       <td>89</td>
       <td>90,00 %</td>
       <td>17.188,07</td>
      </tr>
      <tr>
       <td>SI427A 2021/79</td>
       <td>ONGD Ecos do Sur</td>
       <td>G15354483</td>
       <td>Apoio a nais</td>
       <td>1.915</td>
       <td>42.074,64</td>
       <td>45</td>
       <td>27</td>
       <td>87</td>
       <td>90,00 %</td>
       <td>37.867,18</td>
      </tr>
      <tr>
       <td>SI427A 2021/82</td>
       <td>Fundación Impulsa para el Desarrollo del Empleo y la Integración Social</td>
       <td>G27866763</td>
       <td>Gaia II</td>
       <td>1.384</td>
       <td>30.591,94</td>
       <td>32</td>
       <td>19</td>
       <td>64</td>
       <td>60,00 %</td>
       <td>18.355,16</td>
      </tr>
      <tr>
       <td>SI427A 2021/84</td>
       <td>Asociación de Mulleres en Igualdade de Vigo</td>
       <td>G27712306</td>
       <td>Violencia de xénero, unha realidade oculta</td>
       <td>1.760</td>
       <td>37.836,48</td>
       <td>41</td>
       <td>25</td>
       <td>88</td>
       <td>90,00 %</td>
       <td>34.052,83</td>
      </tr>
     </tbody>
    </table>
    <h2>ANEXO II</h2>
    <h2>Lista de espera</h2>
    <table>
     <thead>
      <tr>
       <td>Nº expte.</td>
       <td>Entidade
        (por orde puntuación)</td>
       <td>NIF</td>
       <td>Denominación do programa</td>
       <td>Puntos</td>
      </tr>
     </thead>
     <tbody>
      <tr>
       <td>SI427A 2021/23</td>
       <td>Asociación Diversidades</td>
       <td>G27783950</td>
       <td>Donas da cidade 2021</td>
       <td>59</td>
      </tr>
      <tr>
       <td>SI427A 2021/24</td>
       <td>Asociación de Movilidad Humana para la Colaboración al Desarrollo</td>
       <td>G70464334</td>
       <td>Centro de empoderamento de mulleres migrantes empregadas do fogar e os coidados (CEMMECC)</td>
       <td>58</td>
      </tr>
      <tr>
       <td>SI427A 2021/41</td>
       <td>Asociación Escola Rural de Saúde da Limia</td>
       <td>G32426025</td>
       <td>Mulleres do rural en crecemento</td>
       <td>58</td>
      </tr>
      <tr>
       <td>SI427A 2021/59</td>
       <td>Asociación Síndrome de Down de Lugo (Down Lugo)</td>
       <td>G27202043</td>
       <td>Programa de empoderamento para mulleres en situación de especial vulnerabilidade de Down Lugo</td>
       <td>56</td>
      </tr>
      <tr>
       <td>SI427A 2021/63</td>
       <td>Fundación Amigos de Galicia</td>
       <td>G15859911</td>
       <td>Em-podérate 21</td>
       <td>56</td>
      </tr>
      <tr>
       <td>SI427A 2021/69</td>
       <td>Asociación Dignidad Galicia</td>
       <td>G15500853</td>
       <td>Acompaña, en femenino</td>
       <td>56</td>
      </tr>
      <tr>
       <td>SI427A 2021/73</td>
       <td>Asociación Albores Saúde Mental</td>
       <td>G27252279</td>
       <td>Iguais en saúde mental</td>
       <td>56</td>
      </tr>
      <tr>
       <td>SI427A 2021/80</td>
       <td>Cruz Roja Española</td>
       <td>Q2866001G</td>
       <td>Primeira infancia: apoio a crianza de 0 a 3 anos</td>
       <td>56</td>
      </tr>
      <tr>
       <td>SI427A 2021/44</td>
       <td>Rede de mulleres contra os malos tratos de Vigo</td>
       <td>G36928646</td>
       <td>Xuntas</td>
       <td>54</td>
      </tr>
      <tr>
       <td>SI427A 2021/61</td>
       <td>Acción Familiar Ferrol</td>
       <td>G15745466</td>
       <td>Reinvéntate-programa de apoio integral a mulleres en situación de especial vulnerabilidade</td>
       <td>53</td>
      </tr>
      <tr>
       <td>SI427A 2021/13</td>
       <td>Asociación Saúde Mental A Creba</td>
       <td>G15476310</td>
       <td>Apoio integral a mulleres en situación de especial vulnerabilidade procedentes do medio rural</td>
       <td>52</td>
      </tr>
      <tr>
       <td>SI427A 2021/20</td>
       <td>Cáritas Diocesana de Ourense</td>
       <td>R3200098F</td>
       <td>Apoia a vivenda 2021</td>
       <td>50</td>
      </tr>
      <tr>
       <td>SI427A 2021/22</td>
       <td>Asociación Cultural Vive Vilariño</td>
       <td>G32504508</td>
       <td>Un camiño de igualdade</td>
       <td>49</td>
      </tr>
      <tr>
       <td>SI427A 2021/37</td>
       <td>ASPNAIS</td>
       <td>G27018365</td>
       <td>Programa de igualdade para as mulleres con discapacidade intelectual de ASPNAIS</td>
       <td>47</td>
      </tr>
      <tr>
       <td>SI427A 2021/40</td>
       <td>Fundación Amigó</td>
       <td>G81454969</td>
       <td>Proxecto acompañando</td>
       <td>43</td>
      </tr>
      <tr>
       <td>SI427A 2021/45</td>
       <td>Fundación Formavigo</td>
       <td>G27753367</td>
       <td>Traballo cualificado para mulleres en especial vulnerabilidade no sector do metal</td>
       <td>42</td>
      </tr>
      <tr>
       <td>SI427A 2021/81</td>
       <td>Asociación Española Contra el Cáncer</td>
       <td>G28197564</td>
       <td>Atención especializada a mulleres con cancro</td>
       <td>42</td>
      </tr>
      <tr>
       <td>SI427A 2021/28</td>
       <td>Cáritas Diocesana de Santiago de Compostela</td>
       <td>R1500053B</td>
       <td>Programa materno-infantil</td>
       <td>41</td>
      </tr>
      <tr>
       <td>SI427A 2021/55</td>
       <td>Fundación Diagrama Intervención Psicosocial</td>
       <td>G73038457</td>
       <td>Programa de atención integral para a empregabilidade de mulleres vítimas de violencia de xénero</td>
       <td>39</td>
      </tr>
     </tbody>
    </table>
    <h2>ANEXO III</h2>
    <h2>Solicitudes denegadas</h2>
    <table>
     <tbody>
      <tr>
       <td>Nº expte.</td>
       <td>Entidade</td>
       <td>NIF</td>
       <td>Denominación do programa</td>
       <td>Causa</td>
      </tr>
      <tr>
       <td>SI427A 2021/01</td>
       <td>Asociación O Son do Pobo</td>
       <td>G94017704</td>
       <td>Proxecto de apoio, asesoramento, formación e integración laboral de mulleres desfavorecidas en risco</td>
       <td>Artigo 4.1.a) das bases reguladoras: non está inscrita na área de igualdade do Rexistro Único de Entidades Prestadoras de Servizos Sociais (RUEPSS).</td>
      </tr>
      <tr>
       <td>SI427A 2021/50</td>
       <td>Asociación de familiares de enfermos de Alzheimer de Chantada</td>
       <td>G27320225</td>
       <td>Gabinete de apoio á muller coidadora</td>
       <td>Artigo 4.1.a) das bases reguladoras: non está inscrita na área de igualdade do Rexistro Único de Entidades Prestadoras de Servizos Sociais (RUEPSS).</td>
      </tr>
      <tr>
       <td>SI427A 2021/51</td>
       <td>Asociación Valores Galicia</td>
       <td>G01980895</td>
       <td>Alternativas de convivencia para mulleres vítimas de violencia de xénero</td>
       <td>Puntos 1.a) e 3 do artigo 4 das bases reguladoras: a inscrición na área de igualdade do Rexistro Único de Entidades Prestadoras de Servizos Sociais (RUEPSS) é posterior á data de finalización do prazo de presentación de solicitudes.</td>
      </tr>
      <tr>
       <td>SI427A 2021/83</td>
       <td>Asociación de Maiores de Ponteareas</td>
       <td>G36341113</td>
       <td>Camiños por descubrir</td>
       <td>Puntos 1.a) e 3 do artigo 4 das bases reguladoras: á data de finalización do prazo de presentación de solicitudes a entidade non está inscrita na área de igualdade do Rexistro Único de Entidades Prestadoras de Servizos Sociais (RUEPSS).</td>
      </tr>
     </tbody>
    </table>

