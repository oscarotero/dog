---
date: '2021-09-29'
id: G0533-210921-0002
page: 47637
number: 188
agency: Consellería de Infraestruturas e Mobilidade
section: III. Outras disposicións.
title: >-
  DECRETO 127/2021, do 16 de setembro, polo que se declara, en concreto, a
  utilidade pública e se dispón a urxente ocupación dos bens e dereitos
  afectados polo proxecto de construción de senda na PO-548 (puntos
  quilométricos 2+970-3+200) e continuidade nunha vía municipal, de clave
  PO/19/072.06, no concello de Valga (Pontevedra).
range: Decreto
url: >-
  https://www.xunta.gal/dog/Publicados/2021/20210929/AnuncioG0533-210921-0002_gl.html
---
<p>Antecedentes:</p>
    <p>Primeiro. O día 30 de marzo de 2021 publicouse no <em>Diario Oficial de Galicia</em> (núm. 60) o Anuncio do 12 de marzo de 2021 polo que se somete ao trámite de información pública o proxecto de construción de senda na PO-548 (puntos quilométricos 2+970-3+200) e continuidade nunha vía municipal, de clave PO/19/072.06, así como a relación individual de bens, dereitos e propietarios afectados polo proxecto referido.</p>
    <p>Segundo. Tras a análise dos informes e certificados presentados, o 6 de agosto de 2021 apróbase o expediente de información pública e definitivamente o proxecto de construción de senda na PO-548 (puntos quilométricos 2+970-3+200) e continuidade nunha vía municipal, de clave PO/19/072.06.</p>
    <p>O presente proxecto ten por obxecto a execución dunha nova senda peonil na PO-548, no concello de Valga, que permita dar continuidade á xa existente e habilitar un espazo seguro para os peóns que se dirixen á igrexa de Santa Columba de Cordeiro, ao colexio Xesús Ferro Couselo ou ao pavillón polideportivo municipal, así como a reordenación da intersección existente no punto quilométrico 3+910, impedindo a realización de movementos que provocan situacións de risco.</p>
    <p>A competencia para a execución da expropiación forzosa, no ámbito das estradas non incorporadas á Rede do Estado, con itinerarios que se desenvolvan integramente no seu territorio, correspóndelle á Comunidade Autónoma de Galicia, ao abeiro do punto dous do artigo 28 do Estatuto de autonomía de Galicia, aprobado pola Lei orgánica 1/1981, do 6 de abril.</p>
    <p>Correspóndelle ao Consello da Xunta de Galicia, como órgano equivalente ao Consello de Ministros, no ámbito da Administración autonómica, o recoñecemento concreto da utilidade pública e a declaración da urxente ocupación dos bens afectados pola expropiación a que dá lugar a realización da obra, segundo o previsto nos artigos 10 e 52 da Lei do 16 de decembro de 1954, de expropiación forzosa.</p>
    <p>Na súa virtude, por proposta da conselleira de Infraestruturas e Mobilidade e logo da deliberación do Consello da Xunta de Galicia, na súa reunión do día dezaseis de setembro de dous mil vinte e un,</p>
    <h2>DISPOÑO:</h2>
    <p>Artigo único</p>
    <p>Declarar, en concreto, a utilidade pública e a necesidade de urxente ocupación, para os efectos de expropiación forzosa, dos bens e dereitos que se concretan no expediente administrativo instruído, así como en calquera das modificacións que sexa necesario realizar para a execución do proxecto de construción de senda na PO-548 (puntos quilométricos 2+970-3+200) e continuidade nunha vía municipal, de clave PO/19/072.06.</p>
    <p>Santiago de Compostela, dezaseis de setembro de dous mil vinte e un</p>
    <footer><p>Alberto Núñez Feijóo<br>Presidente</p><p>Ethel Mª Vázquez Mourelle<br>Conselleira de Infraestruturas e Mobilidade</p></footer>

