---
date: '2021-03-17'
id: O150-100321-0001
page: 15206
number: 52
agency: Escola Galega de Administración Pública
section: III. Outras disposicións.
title: >-
  RESOLUCIÓN do 15 de marzo de 2021 pola que se convocan as actividades
  formativas para o persoal ao servizo da Administración de xustiza de Galicia.
range: Resolución
url: >-
  https://www.xunta.gal/dog/Publicados/2021/20210317/AnuncioO150-100321-0001_gl.html
---
<p>Tras ser aprobado o programa de actividades formativas da Escola Galega de Administración Pública (EGAP) para o ano 2021 polo Consello Reitor, de conformidade co artigo 6.2 da Lei 4/1987, do 27 de maio, de creación da EGAP, procede convocar as actividades de formación para o persoal ao servizo da Administración de xustiza de Galicia do ano 2021 que se detallan nos anexos desta resolución.</p>
    <h2>RESOLVO:</h2>
    <p>Convocar as actividades formativas que figuran no anexo II, que deberán desenvolverse segundo as bases detalladas no anexo I.</p>
    <p>Santiago de Compostela, 15 de marzo de 2021</p>
    <footer><p>Sonia Rodríguez-Campos González<br>Directora da Escola Galega de Administración Pública</p></footer>
    <h2>ANEXO I</h2>
    <h2>Bases</h2>
    <p>Primeira. Requisitos das persoas participantes</p>
    <p>Poderán participar nas actividades formativas convocadas nesta resolución:</p>
    <p>Os/as empregados/as públicos/as e persoas integrantes das bolsas de interinos dos corpos de xestión procesual e administrativa, tramitación procesual e administrativa, auxilio xudicial e médicos forenses da Administración de xustiza en Galicia en situación de servizo activo (incluído permiso por maternidade, adopción ou acollemento ou excedencia polo coidado dun/ha fillo/a ou dun/ha familiar) e que reúnan os requisitos establecidos nesta convocatoria.</p>
    <p>Segunda. Desenvolvemento das actividades de formación</p>
    <p>Os cursos realizaranse cos requirimentos, duración e condicións que para cada un deles se indiquen na convocatoria. A información relativa ao desenvolvemento das actividades, así como as súas posibles modificacións, será actualizada e ampliada na páxina web <a href="https://egap.xunta.gal">https://egap.xunta.gal</a>.</p>
    <p>Terceira. Solicitudes</p>
    <p>1. O prazo de presentación de solicitudes será de dez días a partir do día seguinte ao da publicación desta resolución no Diario Oficial de Galicia.</p>
    <p>As solicitudes de participación nas actividades formativas só poderán realizarse mediante o formulario de matrícula telemática dispoñible no enderezo <a href="https://egap.xunta.gal/matricula">https://egap.xunta.gal/matricula</a> desde as 8.00 horas da data de inicio do prazo de presentación de solicitudes e ata as 23.55 horas da data de finalización. As solicitudes entenderanse presentadas unha vez que se complete correctamente o proceso de matriculación.</p>
    <p>2. O número máximo de cursos que se pode solicitar durante o prazo de presentación de solicitudes limítase a cinco.</p>
    <p>3. Serán excluídas automaticamente aquelas solicitudes que non se axusten ao formulario de solicitude, non teñan cubertos correctamente os datos precisos para a realización do proceso de selección ou sexan presentadas fóra de prazo.</p>
    <p>4. As persoas que oculten ou falseen datos esenciais para a selección serán automaticamente excluídas das actividades solicitadas e pasarán ao final das listas de todas as actividades formativas que soliciten e cuxo prazo de matrícula comece dentro do ano seguinte contado desde que se detecte o feito.</p>
    <p>5. As persoas interesadas en recibir mensaxes sobre o proceso de selección deberán facilitar un enderezo de correo electrónico e/ou un número de teléfono móbil.</p>
    <p>6. As persoas solicitantes de actividades impartidas na modalidade de teleformación deberán dispor dunha conta de correo electrónico cuxo enderezo terán que indicar na solicitude e dun equipo informático que cumpra os seguintes requisitos técnicos:</p>
    <p>– Un ordenador con conexión á internet.</p>
    <p>– Un navegador web actualizado.</p>
    <p>7. As persoas que necesiten acreditar circunstancias específicas de acordo cos criterios de selección (discapacidade, permiso de maternidade, etc.) poderán remitirlle á EGAP a correspondente documentación complementaria, xunto cunha copia do formulario da matrícula, ao enderezo de correo electrónico <a href="mailto:xestion.egap@xunta.gal">xestion.egap@xunta.gal</a>, sen prexuízo do previsto no artigo 16.4 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro). A dita documentación deberá enviarse por unha única das vías indicadas; no caso contrario, só serán considerados os datos achegados por correo electrónico. A documentación deberá presentarse dentro do prazo sinalado no punto 1 desta base.</p>
    <p>8. A EGAP adoptará as medidas necesarias para facilitar a presentación das solicitudes. As dúbidas, as dificultades técnicas e as peticións de información complementaria serán atendidas a través dos números de teléfono 981 54 62 57 e 981 54 63 35 e do enderezo de correo electrónico <a href="mailto:xestion.egap@xunta.gal">xestion.egap@xunta.gal</a> en horario de atención ao público (das 9.00 ás 14.00 horas).</p>
    <p>Cuarta. Comprobación de datos</p>
    <p>1. Para tramitar o procedemento consultaranse automaticamente os datos das persoas interesadas necesarios para realizar o proceso de selección das actividades formativas.</p>
    <p>2. No caso de que as persoas interesadas se opoñan a esta consulta, deberán indicalo expresamente e achegar os documentos que indiquen a súa situación administrativa, tipo de persoal e antigüidade na Administración.</p>
    <p>3. Excepcionalmente, no caso de que algunha circunstancia imposibilitase a obtención dos citados datos, poderáselles solicitar ás persoas interesadas que presenten os documentos correspondentes.</p>
    <p>4. A presentación da solicitude comportará a autorización da persoa solicitante ao órgano xestor para pedir as certificacións necesarias para realizar a selección de acordo cos criterios da EGAP.</p>
    <p>Quinta. Criterios de selección</p>
    <p>1. Os criterios selectivos que serán empregados son os sinalados con carácter xeral na Resolución da Escola Galega de Administración Pública do 4 de xaneiro de 2008 (DOG núm. 7, do 10 de xaneiro).</p>
    <p>O baremo que se empregará para a selección establécese sobre unha base de 100 puntos, dos cales o 60 % estará vinculado ao número de horas de formación recibidas nos dous últimos anos e o 40 % restante á antigüidade na Administración.</p>
    <p>Os empates desfaranse de acordo co resultado do sorteo a que se refire o artigo 9 do Regulamento de selección de persoal da Administración da Comunidade Autónoma de Galicia, aprobado polo Decreto 95/1991, do 20 de marzo (DOG núm. 58, do 25 de marzo). Para o ano 2021, segundo a Resolución da Consellería de Facenda e Administración Pública do 29 de xaneiro (DOG núm. 24, do 5 de febreiro), comezarase pola letra Y.</p>
    <p>2. No caso de que non haxa un suficiente número de solicitantes que cumpran os requisitos do curso, poderá completarse o número de alumnos/as asignado mediante a apertura dun novo prazo público na páxina web da EGAP.</p>
    <p>Sexta. Publicación das relacións do alumnado seleccionado</p>
    <p>1. A EGAP publicará no enderezo <a href="https://egap.xunta.gal">https://egap.xunta.gal</a> unha relación das persoas seleccionadas para participar en cada curso, así como un número adecuado de reservas de acordo co disposto no artigo 45.1.b) da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>O prazo de presentación de alegacións será de dez días desde a súa publicación de acordo co artigo 68.1 da Lei 39/2015, do 1 de outubro, do procedemento administrativo común das administracións públicas.</p>
    <p>Entenderase que as persoas que non figuren na relación foron excluídas por algunha das razóns expresadas nas bases da convocatoria ou ocupan un posto máis afastado na listaxe de agarda.</p>
    <p>2. Logo de transcorrer o prazo de alegacións, a EGAP publicará no enderezo <a href="https://egap.xunta.gal">https://egap.xunta.gal</a> a listaxe definitiva de persoas admitidas no curso. Contra esta listaxe poderase interpor recurso de alzada no prazo dun mes desde a dita publicación, de acordo co disposto polos artigos 112.1, 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Sétima. Cambios ou substitucións na selección. A renuncia. A asistencia e o seguimento das actividades formativas</p>
    <p>1. Os cambios ou as substitucións na selección:</p>
    <p>En ningún caso serán admitidos cambios ou substitucións entre as persoas seleccionadas.</p>
    <p>2. A renuncia:</p>
    <p>a) As persoas seleccionadas só poderán renunciar á actividade formativa:</p>
    <p>– Por causa de forza maior suficientemente acreditada.</p>
    <p>– Por necesidades do servizo debidamente motivadas por parte dos/das responsables dos centros directivos.</p>
    <p>– Por razóns de conciliación familiar.</p>
    <p>– Por outras causas xustificadas documentalmente.</p>
    <p>b) A renuncia debe ser comunicada por escrito á EGAP cunha antelación de tres días naturais anteriores ao inicio da actividade formativa. Na páxina web da Escola está dispoñible un modelo de renuncia.</p>
    <p>Para isto poderase utilizar, ademais do previsto no artigo 16.4 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), o enderezo de correo electrónico <a href="mailto:xestion.egap@xunta.gal">xestion.egap@xunta.gal</a>.</p>
    <p>As persoas que incumpran o previsto nas alíneas a) e b) pasarán ao final das listaxes de agarda de todas as actividades formativas que soliciten e cuxo prazo de matrícula comece dentro do ano seguinte contado a partir do día da finalización desta actividade.</p>
    <p>3. A asistencia e o seguimento das actividades formativas:</p>
    <p>3.1. Seguimento das actividades presenciais:</p>
    <p>a) Son obrigatorias a asistencia ás sesións da actividade formativa e mais a puntualidade.</p>
    <p>b) Durante a actividade formativa terá lugar un control permanente de asistencia e puntualidade, incluídos controis extraordinarios.</p>
    <p>c) As faltas de asistencia:</p>
    <p>1. Non poden superar en ningún caso o 10 % das horas lectivas presenciais. En todo caso, as faltas de asistencia deberán xustificarse documentalmente ante as persoas responsables da actividade formativa nun prazo máximo de 10 días contados a partir do día da finalización desta actividade. As persoas que incumpran o antedito perderán o dereito ao certificado de participación na actividade formativa.</p>
    <p>2. Aquelas persoas cuxas faltas de asistencia superen o 50 % das horas lectivas presenciais pasarán ao final das listaxes de agarda de todas as actividades formativas que soliciten e cuxo prazo de matrícula comece dentro do ano seguinte contado a partir do día da finalización desta actividade.</p>
    <p>3.2. Seguimento das actividades de teleformación:</p>
    <p>As persoas que non completen o 50 % das actividades e tarefas propostas pola titoría pasarán ao final das listaxes de agarda de todas as actividades formativas que soliciten e cuxo prazo de matrícula comece dentro do ano seguinte contado a partir do día da finalización desta actividade.</p>
    <p>Oitava. Superación da actividade formativa</p>
    <p>Para poder superar as actividades formativas, será necesario cumprir os seguintes requisitos:</p>
    <p>a) Para as actividades presenciais: a superación dunha proba de avaliación que se realizará ao final delas.</p>
    <p>b) Para as actividades de teleformación:</p>
    <p>– A adecuada realización de todas as actividades que o/a titor/a propoña. Estas deben constar debidamente presentadas nos prazos estipulados na programación didáctica do curso. A non superación das actividades obrigatorias suporá a perda automática do dereito a participar no exame final.</p>
    <p>– A superación dunha proba de avaliación final en liña.</p>
    <p>Ao inicio da actividade formativa publicarase o correspondente programa na plataforma de teleformación e indicaranse as probas de avaliación previstas, así como as datas en que estas terán lugar. Nestas actividades as probas de avaliación finais serán en liña. A EGAP informará a través da súa páxina web e tamén a través da plataforma de teleformación das datas concretas e das horas da proba final.</p>
    <p>Novena. Certificado de aproveitamento</p>
    <p>Para obter o certificado de aproveitamento, o alumnado deberá obter a avaliación positiva do seu profesorado, o cal emitirá un informe en que declare apto/a ou non apto/a a cada alumno/a en función do resultado da proba.</p>
    <p>Non se expedirán certificados de asistencia sen a superación do curso.</p>
    <p>Décima. Facultades da EGAP</p>
    <p>1. A EGAP resolverá aquelas incidencias que poidan producirse no desenvolvemento e na xestión das actividades formativas e pode suprimir algunha, ampliar novas edicións da programación ou programar outras actividades diferentes cando así o exixan as circunstancias que afecten a súa organización ou docencia. Tamén lle corresponde á EGAP prover canto sexa necesario para a execución e o cumprimento desta resolución.</p>
    <p>2. A execución material das actividades queda condicionada á existencia de crédito orzamentario adecuado e dispoñible e á autorización correspondente do gasto.</p>
    <p>3. No suposto de que o número de admitidos/as sexa inferior ao 50 % das prazas convocadas, a EGAP reserva para si o dereito a suspender, cancelar ou agrupar varias edicións das actividades, caso en que empregará os medios de notificación ás persoas interesadas previstos na normativa vixente.</p>
    <p>4. A EGAP poderá modificar os contidos, o desenvolvemento, as datas e os lugares das actividades formativas, así como resolver todas as continxencias que poidan xurdir. Todas as modificacións que afecten o desenvolvemento das actividades serán anunciadas na páxina web da Escola.</p>
    <p>5. A EGAP garantirá na totalidade das actividades derivadas desta convocatoria a promoción da igualdade real e efectiva entre mulleres e homes, a eliminación de calquera tipo de discriminación e o fomento dos dereitos de conciliación.</p>
    <h2>ANEXO II</h2>
    <table>
     <thead>
      <tr>
       <td>Código</td>
       <td>Denominación</td>
       <td>Prazas</td>
       <td>Horas</td>
       <td>Cualificación</td>
       <td>Persoal destinatario</td>
       <td>Modalidade/
        localidade</td>
       <td>Data<br>de inicio</td>
       <td>Data<br>de fin</td>
       <td>Data e hora do exame</td>
      </tr>
     </thead>
     <tbody>
      <tr>
       <td colspan="10">Coñecementos transversais</td>
      </tr>
      <tr>
       <td>FX21026</td>
       <td>Prácticas preventivas ante agresións para o persoal de atención ao público</td>
       <td>50</td>
       <td>25</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia.</td>
       <td>Teleformación</td>
       <td>15.9.2021</td>
       <td>9.11.2021</td>
       <td>15.11.2021 17.00 h</td>
      </tr>
      <tr>
       <td>FX21027</td>
       <td>Prevención de riscos laborais en oficinas e despachos</td>
       <td>50</td>
       <td>15</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia.</td>
       <td>Teleformación</td>
       <td>4.5.2021</td>
       <td>19.5.2021</td>
       <td>25.5.2021 19.00 h</td>
      </tr>
      <tr>
       <td colspan="10">Itinerarios formativos</td>
      </tr>
      <tr>
       <td>FX21006</td>
       <td>Atención ás vítimas do delito e información á cidadanía</td>
       <td>50</td>
       <td>30</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia.</td>
       <td>Teleformación</td>
       <td>1.6.2021</td>
       <td>30.6.2021</td>
       <td>2.7.2021 16.30 h</td>
      </tr>
      <tr>
       <td>FX21007</td>
       <td>Módulo I. Execución civil: disposicións xerais</td>
       <td>50</td>
       <td>25</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia.</td>
       <td>Teleformación</td>
       <td>13.4.2021</td>
       <td>6.5.2021</td>
       <td>11.5.2021 17.00 h</td>
      </tr>
      <tr>
       <td>FX21008</td>
       <td>Módulo I. Lexislación social I</td>
       <td>50</td>
       <td>25</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia.</td>
       <td>Teleformación</td>
       <td>26.4.2021</td>
       <td>20.5.2021</td>
       <td>25.5.2021 17.00 h</td>
      </tr>
      <tr>
       <td>FX21009</td>
       <td>Módulo II. Execución civil: procedemento de constrinximento e trámites posteriores. Especialidades da execución hipotecaria</td>
       <td>50</td>
       <td>25</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia.</td>
       <td>Teleformación</td>
       <td>30.9.2021</td>
       <td>21.10.2021</td>
       <td>27.10.2021 16.30 h</td>
      </tr>
      <tr>
       <td>FX21010</td>
       <td>Modulo III. Procedementos civís: disposicións xerais e modalidades procesuais</td>
       <td>50</td>
       <td>25</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia.</td>
       <td>Teleformación</td>
       <td>20.5.2021</td>
       <td>14.6.2021</td>
       <td>17.6.2021 18.00 h</td>
      </tr>
      <tr>
       <td>FX21011</td>
       <td>Módulo VI. O concurso de persoa natural que non sexa empresaria desde unha perspectiva práctica procesual</td>
       <td>50</td>
       <td>20</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia.</td>
       <td>Teleformación</td>
       <td>14.9.2021</td>
       <td>4.10.2021</td>
       <td>7.10.2021 17.00 h</td>
      </tr>
      <tr>
       <td>FX21012</td>
       <td>Reformas lexislativas de incidencia procesual no ámbito civil</td>
       <td>50</td>
       <td>30</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia.</td>
       <td>Teleformación</td>
       <td>13.10.2021</td>
       <td>12.11.2021</td>
       <td>17.11.2021 17.00 h</td>
      </tr>
      <tr>
       <td>FX21013</td>
       <td>Reformas lexislativas de incidencia procesual no ámbito penal</td>
       <td>50</td>
       <td>30</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia.</td>
       <td>Teleformación</td>
       <td>25.10.2021</td>
       <td>25.11.2021</td>
       <td>30.11.2021 17.00 h</td>
      </tr>
      <tr>
       <td>FX21014</td>
       <td>A custodia compartida nas crises matrimoniais</td>
       <td>50</td>
       <td>17</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia. Traballadores/as e axentes sociais da Administración local, persoal dos puntos de encontro e persoal dos servizos de mediación familiar da Comunidade Autónoma.</td>
       <td>Teleformación</td>
       <td>19.4.2021</td>
       <td>5.5.2021</td>
       <td>11.5.2021 18.00 h</td>
      </tr>
      <tr>
       <td>FX21014</td>
       <td>A custodia compartida nas crises matrimoniais</td>
       <td>50</td>
       <td>17</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia. Traballadores/as e axentes sociais da Administración local, persoal dos puntos de encontro e persoal dos servizos de mediación familiar da Comunidade Autónoma.</td>
       <td>Teleformación</td>
       <td>14.9.2021</td>
       <td>1.10.2021</td>
       <td>7.10.2021 19.00 h</td>
      </tr>
      <tr>
       <td>FX21016</td>
       <td>A prisión provisional como medida cautelar persoal no proceso penal</td>
       <td>50</td>
       <td>30</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia. Empregados/as públicos/as de Institucións Penitenciarias destinados na Comunidade Autónoma de Galicia.</td>
       <td>Teleformación</td>
       <td>13.10.2021</td>
       <td>12.11.2021</td>
       <td>17.11.2021 18.00 h</td>
      </tr>
      <tr>
       <td>FX21017</td>
       <td>Asistencia xurídica gratuíta</td>
       <td>50</td>
       <td>20</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia.</td>
       <td>Teleformación</td>
       <td>13.4.2021</td>
       <td>6.5.2021</td>
       <td>11.5.2021 19.00 h</td>
      </tr>
      <tr>
       <td>FX21018</td>
       <td>Estatuto xurídico do persoal ao servizo da Administración de xustiza</td>
       <td>50</td>
       <td>25</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia.</td>
       <td>Teleformación</td>
       <td>21.5.2021</td>
       <td>15.6.2021</td>
       <td>21.6.2021 16.30 h</td>
      </tr>
      <tr>
       <td>FX21020</td>
       <td>Módulo I. A actividade dos xulgados de garda: actuacións propias e alleas aos xulgados de instrución</td>
       <td>50</td>
       <td>20</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia.</td>
       <td>Teleformación</td>
       <td>26.5.2021</td>
       <td>15.6.2021</td>
       <td>21.6.2021 17.30 h</td>
      </tr>
      <tr>
       <td>FX21021</td>
       <td>Módulo I. Contencioso I</td>
       <td>50</td>
       <td>25</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia.</td>
       <td>Teleformación</td>
       <td>23.4.2021</td>
       <td>19.5.2021</td>
       <td>25.5.2021 18.00 h</td>
      </tr>
      <tr>
       <td>FX21022</td>
       <td>Módulo II. Violencia de xénero e familiar. Tramitación</td>
       <td>50</td>
       <td>30</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia.</td>
       <td>Teleformación</td>
       <td>25.10.2021</td>
       <td>24.11.2021</td>
       <td>30.11.2021 18.00 h</td>
      </tr>
      <tr>
       <td>FX21023</td>
       <td>Módulo IV. Actividades procesuais dos xulgados de instrución</td>
       <td>50</td>
       <td>30</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia.</td>
       <td>Teleformación</td>
       <td>25.10.2021</td>
       <td>24.11.2021</td>
       <td>30.11.2021 19.00 h</td>
      </tr>
      <tr>
       <td>FX21024</td>
       <td>Módulo IV. Xurisdición voluntaria</td>
       <td>50</td>
       <td>20</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia.</td>
       <td>Teleformación</td>
       <td>26.5.2021</td>
       <td>15.6.2021</td>
       <td>21.6.2021 18.30 h</td>
      </tr>
      <tr>
       <td>FX21024</td>
       <td>Módulo IV. Xurisdición voluntaria</td>
       <td>50</td>
       <td>20</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia.</td>
       <td>Teleformación</td>
       <td>22.9.2021</td>
       <td>13.10.2021</td>
       <td>18.10.2021 17.00 h</td>
      </tr>
      <tr>
       <td>FX21025</td>
       <td>Organización de arquivos xudiciais e expurgación</td>
       <td>50</td>
       <td>25</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia.</td>
       <td>Teleformación</td>
       <td>27.9.2021</td>
       <td>21.10.2021</td>
       <td>27.10.2021 17.30 h</td>
      </tr>
      <tr>
       <td>FX21028</td>
       <td>Normativa específica para a prestación de servizos por medio do teletraballo na Administración de xustiza</td>
       <td>50</td>
       <td>30</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia.</td>
       <td>Teleformación</td>
       <td>18.10.2021</td>
       <td>17.11.2021</td>
       <td>23.11.2021 17.00 h</td>
      </tr>
      <tr>
       <td colspan="10">Medicina forense</td>
      </tr>
      <tr>
       <td>FX21015</td>
       <td>A morte homicida</td>
       <td>30</td>
       <td>12</td>
       <td>Aproveitamento</td>
       <td>Médicos forenses do Imelga</td>
       <td>Presencial Santiago de Compostela</td>
       <td colspan="2">– 30 de setembro:
        das 9.30 ás 14.00 h e&amp;nbsp;das 16.00 ás 19.00 h<br>– 1 de outubro:
        das 9.30 ás 14.00 h</td>
       <td>1.10.2021 13.00 h</td>
      </tr>
      <tr>
       <td colspan="10">Tecnoloxías da información e comunicación (TIC)</td>
      </tr>
      <tr>
       <td>FX21019</td>
       <td>Integración das bases de datos de Minerva e boas prácticas no manexo da aplicación procesual</td>
       <td>50</td>
       <td>30</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia.</td>
       <td>Teleformación</td>
       <td>13.10.2021</td>
       <td>11.11.2021</td>
       <td>17.11.2021 19.00 h</td>
      </tr>
      <tr>
       <td>FX21029</td>
       <td>Xustiza dixital</td>
       <td>50</td>
       <td>30</td>
       <td>Aproveitamento</td>
       <td>Empregados/as públicos/as e integrantes das bolsas de interinos dos corpos de xestión procesual e administrativa, tramitación procesual e administrativa e auxilio xudicial da Administración de xustiza, dependentes da Comunidade Autónoma de Galicia.</td>
       <td>Teleformación</td>
       <td>18.10.2021</td>
       <td>17.11.2021</td>
       <td>23.11.2021 18.00 h</td>
      </tr>
     </tbody>
    </table>

