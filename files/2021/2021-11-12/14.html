---
date: '2021-11-12'
id: G0597-081121-0004
page: 55839
number: 218
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 8 de novembro de 2021 pola que se amplía o prazo de realización
  do terceiro exercicio do proceso selectivo para o ingreso no corpo de xestión
  de Administración xeral da Comunidade Autónoma de Galicia, subgrupo A2, escala
  técnica de estatísticos.
range: Resolución
url: >-
  https://www.xunta.gal/dog/Publicados/2021/20211112/AnuncioG0597-081121-0004_gl.html
---
<p>A Orde do 22 de abril de 2019 (DOG núm. 80, do 26 de abril), pola que se convoca o proceso selectivo para o ingreso no corpo de xestión de Administración xeral da Comunidade Autónoma de Galicia, subgrupo A2, escala técnica de estatísticos, dispón na base II.1.3 que o prazo máximo para a realización do terceiro exercicio será de corenta (40) días hábiles contados desde a realización do exercicio anterior.</p>
    <p>O segundo exercicio da fase de oposición correspondente ao proceso selectivo que se cita realizouse o día 30 de setembro de 2021.</p>
    <p>Diversas cuestións de carácter organizativo impiden o cumprimento do prazo a que se fai referencia no parágrafo primeiro polo que, consonte a proposta elevada polo tribunal cualificador e de conformidade co establecido no artigo 32 da Lei 39/2015, do 1 de outubro, do procedemento administrativo común das administracións públicas, esta consellería</p>
    <h2>DISPÓN:</h2>
    <p>A ampliación do prazo de realización do terceiro exercicio do proceso selectivo para o ingreso no corpo de xestión de Administración xeral da Comunidade Autónoma de Galicia, subgrupo A2, escala técnica de estatísticos, en vinte (20) días hábiles.</p>
    <p>Contra este acordo de ampliación de prazo non cabe recurso, de acordo co disposto no artigo 32.3 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 8 de novembro de 2021</p>
    <footer><p>O conselleiro de Facenda e Administración Pública<br>P.D. (Orde do 8 de xaneiro de 2020; DOG núm. 16, do 24 de xaneiro)<br>José María Barreiro Díaz<br>Director xeral da Función Pública</p></footer>

