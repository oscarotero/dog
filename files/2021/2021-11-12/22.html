---
date: '2021-11-12'
id: G0597-051121-0003
page: 55855
number: 218
agency: Consellería de Facenda e Administración Pública
section: VI. Anuncios. a) Administración autonómica.
title: >-
  RESOLUCIÓN do 4 de novembro de 2021, da Secretaría Xeral Técnica e do
  Patrimonio da Consellería de Facenda e Administración Pública, pola que se
  declara a Comunidade Autónoma de Galicia herdeira ab intestato de María Romero
  Rodríguez.
range: Resolución
url: >-
  https://www.xunta.gal/dog/Publicados/2021/20211112/AnuncioG0597-051121-0003_gl.html
---
<p>Antecedentes.</p>
    <p>Por Resolución do 13 de novembro de 2020, acordouse a incoación do procedemento administrativo para a declaración da Comunidade Autónoma de Galicia como herdeira <em>ab intestato</em> de María Romero Rodríguez (ABI/2015/0016). </p>
    <p>A citada resolución publicouse no <em>Boletín Oficial del Estado</em> (suplemento número 325, do 14.12.2020), no <em>Diario Oficial de Galicia</em> (DOG número 247, do 9.12.2020), na páxina web da Consellería de Facenda e Administración Pública, e foi exposta no taboleiro de anuncios do Concello de Santa Comba (A Coruña), do Concello de Val do Dubra (A Coruña) e do Concello de Santiago de Compostela, por prazo non inferior a un mes. </p>
    <p>Constan no expediente os correspondentes certificados de defunción e derradeiras vontades relativos á persoa causante, nos cales se acredita o seu falecemento, o 1 de marzo de 2015 no municipio de Santiago de Compostela e que non tiña outorgado testamento rexistrado nin herdeiros lexítimos preferentes. Así mesmo, figura igualmente incorporado certificado do seu empadroamento no Concello de Santiago de Compostela, quedando xustificada formalmente a súa veciñanza civil galega. </p>
    <p>Non se recibiron alegacións, documentos ou outros elementos de xuízo que cuestionen a sucesión a favor da Administración autonómica, o que corrobora o informe emitido para o efecto pola Policía Autonómica de Galicia e as manifestacións de terceiras persoas unidas ao expediente. </p>
    <p>Das consultas efectuadas perante o Catastro Inmobiliario, no Índice Xeral Informatizado de Predios e Dereitos do Rexistro da Propiedade e no Rexistro Xeral de Contratos de Seguros de Cobertura de Falecemento, así como da información obtida de diferentes entidades bancarias e por outras fontes, determinouse, en principio, que polo menos forman parte do cadal hereditario da persoa finada os bens e dereitos que se adxudican no punto segundo desta resolución, sen prexuízo da inclusión na herdanza daqueloutros que se identifiquen con posterioridade a esta declaración como de titularidade da persoa causante. </p>
    <p>A Asesoría Xurídica da Consellería de Facenda e Administración Pública emitiu informe sobre a adecuación e suficiencia das actuacións practicadas para a declaración da Comunidade Autónoma como herdeira <em>ab intestato</em> da persoa causante. </p>
    <p>Fundamentos xurídicos.</p>
    <p>Lei 2/2006, do 14 de xuño, de dereito civil de Galicia, artigos 267 e seguintes. </p>
    <p>Código civil, artigos 657 e seguintes.</p>
    <p>Lei 33/2003, do 3 de novembro, do patrimonio das administracións públicas, artigos 20.6, 20 bis e 20 ter.1.</p>
    <p>Lei 5/2011, do 30 de setembro, do patrimonio da Comunidade Autónoma de Galicia, artigos 4 e 56.</p>
    <p>Decreto 94/1999, do 25 de marzo, sobre réxime administrativo da sucesión intestada a favor da Comunidade Autónoma de Galicia.</p>
    <p>Lei 39/2015, do 1 de outubro, do procedemento administrativo común das administracións públicas.</p>
    <p>Decreto 11/2021, do 21 de xaneiro, polo que se establece a estrutura orgánica da Consellería de Facenda e Administración Pública, artigos 4 e 7.</p>
    <p>Segundo o anterior,</p>
    <h2>RESOLVO:</h2>
    <p>Primeiro. Declarar a Comunidade Autónoma de Galicia única e universal herdeira <em>ab intestato</em> de María Romero Rodríguez, con DNI 33178120E, entendéndose legalmente aceptada a herdanza a beneficio de inventario.</p>
    <p>Segundo. Adxudicar á Administración autonómica os seguintes bens e dereitos da herdanza identificados:</p>
    <p>a) Bens inmobles:</p>
    <p>– Vivenda na rúa Alexandre Bóveda nº 15, bloque 15, andar primeiro, porta D, de Santiago de Compostela, polígono de Vite, cunha superficie útil de 74,42 m2. Estrema: fronte, descanso da escaleira; dereita, rúa Alexandre Bóveda; esquerda, piso letra A do mesmo andar; e fondo, espazo libre entre os bloques 9 e 10. Non constan cargas nin gravames.</p>
    <p>Referencia catastral: 7789103NH3478H0004RM.</p>
    <p>Valor catastral: 30.583,31 euros.</p>
    <p>Inscrición rexistral: Rexistro da Propiedade de Santiago de Compostela nº 2, predio nº 11134.</p>
    <p>– Monte Parominas, parcela nº 517 da zona de concentración parcelaria de San Mamede de Bazar, municipio de Santa Comba, de 18.680 m2. Estrema: norte, parcela nº 518; sur, camiño; leste, parcela sobrante nº 516, e oeste, camiño. Non constan cargas nin gravames.</p>
    <p>Referencia catastral: 15078A507005170000PZ.</p>
    <p>Valor catastral: 283,63 euros.</p>
    <p>Inscrición rexistral: Rexistro da Propiedade de Negreira, predio nº 28037.</p>
    <p>– Monte e prado Aveira de Mina, parcela nº 682 da zona de concentración parcelaria de San Mamede de Bazar, municipio de Santa Comba, de 7.690 m2. Estrema: norte, parcela nº 681; sur, parcela nº 684; leste, parcela nº 683, e oeste, camiño. Non constan cargas nin gravames.</p>
    <p>Referencia catastral: 15078A507006820000PU.</p>
    <p>Valor catastral: 77,75 euros.</p>
    <p>Inscrición rexistral: Rexistro da Propiedade de Negreira, predio nº 34694.</p>
    <p>– Monte e inculto Cima da Chousa de Antón, parcela nº 705 da zona de concentración parcelaria de San Mamede de Bazar, municipio de Santa Comba, de 17.100 m2. Estrema: norte, parcela nº 706; sur, parcela nº 704; leste, parcela nº 707, e oeste, camiño. Non constan cargas nin gravames.</p>
    <p>Referencia catastral: 15078A507007050000PJ.</p>
    <p>Valor catastral: 259,61 euros.</p>
    <p>Inscrición rexistral: Rexistro da Propiedade de Negreira, predio nº 34736.</p>
    <p>– Labradío Agra das Bouzas, parcela nº 734 da zona de concentración parcelaria de San Mamede de Bazar, municipio de Santa Comba, de 2.320 m2. Estrema: norte, parcela nº 733; sur, parcela nº 735; leste, límite da parroquia de Vilamaior, e oeste, camiño. Non constan cargas nin gravames.</p>
    <p>Referencia catastral: 15078A507007340000PD.</p>
    <p>Valor catastral: 199,61 euros.</p>
    <p>Inscrición rexistral: Rexistro da Propiedade de Negreira, predio nº 34798.</p>
    <p>b) Contratos e outros efectos bancarios:</p>
    <p>– Banco Santander, conta: 0075 8916 5507 0056 3606.</p>
    <p>– Banco Sabadell, conta: 0046 0001 2500 0180 5420.</p>
    <p>Terceiro. Publicar a presente resolución no <em>Boletín Oficial del Estado</em>, no <em>Diario Oficial de Galicia</em> e na páxina web da Consellería de Facenda e Administración Pública, área temática de Patrimonio, Anuncios, que se pode consultar na seguinte ligazón: http://www.conselleriadefacenda.es/areas-tematicas/patrimonio/anuncios</p>
    <p>Unha copia desta resolución será remitida para a súa exposición pública, por prazo non inferior a un mes, no taboleiro de anuncios dos concellos de Santa Comba, Val do Dubra e Santiago de Compostela.</p>
    <p>Esta resolución poderá ser impugnada por infracción das normas sobre competencia e procedemento mediante recurso de alzada, no prazo dun mes, perante o conselleiro de Facenda e Administración Pública, de conformidade cos artigos 112.1, 114 e 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Os que se consideren prexudicados en canto ao seu mellor dereito á herdanza ou noutros dereitos de carácter civil por esta declaración ou pola adxudicación de bens a favor da Comunidade Autónoma de Galicia que se contén nesta resolución, poderán exercer as accións pertinentes perante o órgano da xurisdición civil correspondente.</p>
    <p>Santiago de Compostela, 4 de novembro de 2021</p>
    <footer><p>Jorge Atán Castro<br>Secretario xeral técnico e do Patrimonio <br>da Consellería de Facenda e Administración Pública</p></footer>

