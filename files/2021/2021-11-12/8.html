---
date: '2021-11-12'
id: G0256-111121-0002
page: 55824
number: 218
agency: Axencia Turismo de Galicia
section: III. Outras disposicións.
title: >-
  RESOLUCIÓN do 11 de novembro de 2021 pola que se amplían os prazos de
  execución e xustificación previstos na Resolución do 15 de xullo de 2021, pola
  que se establecen as bases reguladoras para a concesión, en réxime de
  concorrencia non competitiva, de subvencións para a mellora da competitividade
  dos establecementos hoteleiros e de restauración que serán susceptibles de
  financiamento ao 100 % no marco do eixe React-UE do programa operativo Feder
  Galicia 2014-2020, como parte da resposta da UE á pandemia da COVID-19, e se
  anuncia a súa convocatoria para o ano 2021 (código de procedemento TU503B).
range: Resolución
url: >-
  https://www.xunta.gal/dog/Publicados/2021/20211112/AnuncioG0256-111121-0002_gl.html
---
<p>O 26 de xullo de 2021 publicouse no <em>Diario Oficial de Galicia</em> núm. 141 a Resolución do 15 de xullo de 2021 pola que se establecen as bases reguladoras para a concesión, en réxime de concorrencia non competitiva, de subvencións para a mellora da competitividade dos establecementos hoteleiros e de restauración que serán susceptibles de financiamento ao 100 % no marco do eixe React-UE do programa operativo Feder Galicia 2014-2020, como parte da resposta da UE á pandemia da COVID-19, e se anuncia a súa convocatoria para o ano 2021 (código de procedemento TU503B).</p>
    <p>A dita resolución ten por obxecto fixar as bases reguladoras e a convocatoria das subvencións para contribuír á modernización e á mellora da competitividade dos establecementos hoteleiros e das empresas de restauración de 25 ou máis persoas traballadoras para o ano 2021. </p>
    <p>O artigo 1.1 das bases reguladoras, no seu último parágrafo, dispón que se considerarán actuacións subvencionables todas aquelas que se desenvolvan entre o 1 de xaneiro e o 15 de novembro de 2021; mentres que o artigo 19.1 sinala que a entrega da documentación xustificativa terá de prazo ata o 15 de novembro de 2021.</p>
    <p>No presente procedemento de concesión de axudas estanse a rexistrar numerosas solicitudes de prórroga por parte dos beneficiarios, motivadas polas dificultades existentes para executar e xustificar os investimentos subvencionados na referidas datas límite, debido aos atrasos orixinados nos prazos de entrega dos equipamentos por parte das empresas subministradoras e, ademais, non existe a posibilidade de causar prexuízos a terceiros.</p>
    <p>O artigo 45.3 do Decreto 11/2009, do 8 de xaneiro, polo que se aproba o regulamento da Lei 9/2007, do 13 de xuño, de subvencións de Galicia, establece a posibilidade de que o órgano concedente das subvencións outorgue, salvo precepto en contra contido nas bases reguladoras, unha ampliación do prazo establecido para presentar a xustificación, que non excederá a metade deste e sempre que con iso non se prexudiquen dereitos de terceiros. </p>
    <p>Por outra banda, remítese ao disposto con carácter xeral no artigo 32 da Lei 39/2015, do 1 de outubro, do procedemento administrativo común das administracións públicas, no cal se indica que a ampliación poderá acordarse de oficio ou por instancia de parte antes do vencemento do prazo de que se trate e se as circunstancias así o aconsellan. Polo exposto, </p>
    <h2>RESOLVO:</h2>
    <p>Ampliar os prazos de execución e de xustificación dos proxectos presentados ao abeiro da Resolución do 15 de xullo de 2021 pola que se establecen as bases reguladoras para a concesión, en réxime de concorrencia non competitiva, de subvencións para a mellora da competitividade dos establecementos hoteleiros e de restauración que serán susceptibles de financiamento ao 100 % no marco do eixe React-UE do programa operativo Feder Galicia 2014-2020, como parte da resposta da UE á pandemia da COVID-19, e se anuncia a súa convocatoria para o ano 2021 (código de procedemento TU503B), ao 30 de novembro e 10 de decembro de 2021, respectivamente.</p>
    <p>Santiago de Compostela, 11 de novembro de 2021</p>
    <footer><p>A directora da Axencia Turismo de Galicia<br>P.S. (Decreto 196/2012, do 27 de setembro)<br>Emilio José de la Iglesia Lema<br>Xerente da Axencia Turismo de Galicia</p></footer>

