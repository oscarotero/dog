---
date: '2021-11-12'
id: G0597-051121-0004
page: 55837
number: 218
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 3 de novembro de 2021, do tribunal nomeado para cualificar o
  proceso selectivo extraordinario de consolidación para o ingreso na categoría
  006 do grupo I, titulado/a superior psicólogo/a, de persoal laboral fixo da
  Xunta de Galicia, convocado pola Orde do 4 de novembro de 2019, pola que se
  fan públicos varios acordos.
range: Resolución
url: >-
  https://www.xunta.gal/dog/Publicados/2021/20211112/AnuncioG0597-051121-0004_gl.html
---
<p>Mediante Resolución do 18 de xuño de 2021 (DOG núm. 124, do 1 de xullo), o tribunal nomeado polas resolucións do 19 de outubro de 2020 (DOG núm. 250, do 14 de decembro) e do 17 de decembro de 2020 (DOG núm. 262, do 31 de decembro) para cualificar o proceso selectivo extraordinario de consolidación para o ingreso na categoría 006 do grupo I, titulado/a superior psicólogo/a, de persoal laboral fixo da Xunta de Galicia, convocado pola Orde do 4 de novembro de 2019 (DOG núm. 213, do 8 de novembro), acordou publicar as puntuacións obtidas polas persoas aspirantes no primeiro exercicio, outorgando un prazo para presentar alegacións en relación con estas puntuacións de dez días hábiles contados desde o seguinte ao da publicación desta resolución.</p>
    <p>Recibidas alegacións, detectouse algún erro no proceso automatizado de lectura e corrección do primeiro exercicio do proceso selectivo, polo que, en sesión do 21 de xullo de 2021, este tribunal acorda solicitar á Dirección Xeral de Función Pública a realización dunha nova corrección. </p>
    <p>Como resultado deste proceso, en sesións do 14 de outubro de 2021 e 3 de novembro de 2021, o tribunal</p>
    <h2>ACORDOU:</h2>
    <p>Primeiro. Rectificar a Resolución deste tribunal do 18 de xuño de 2021 (DOG núm. 124, do 1 de xullo) exclusivamente no referente á relación de puntuacións obtidas polas persoas aspirantes presentadas para realizar o primeiro exercicio do proceso selectivo para o ingreso, na categoría 006 do grupo I, titulado/a superior psicólogo/a, de persoal laboral fixo da Xunta de Galicia, así como no portal web corporativo funcionpublica.xunta.gal</p>
    <p>Segundo. Publicar as puntuacións, rectificadas de acordo coa corrección dos exercicios acordada en sesión do 21 de xullo de 2021, obtidas polas persoas aspirantes presentadas para realizar o primeiro exercicio do proceso selectivo para o ingreso, na categoría 006 do grupo I, titulado/a superior psicólogo/a, de persoal laboral fixo da Xunta de Galicia, así como no portal web corporativo funcionpublica.xunta.gal</p>
    <p>Terceiro. De acordo co disposto na base II.1.2.8 da convocatoria, os aspirantes poderán presentar as alegacións que consideren oportunas con relación ás puntuacións, no prazo de dez (10) días hábiles contados desde o seguinte ao da publicación desta resolución no Diario Oficial de Galicia.</p>
    <p>Cuarto. Visto o escrito do Servizo de Selección da Dirección Xeral de Función Pública do 10 de setembro de 2021, en que se comunica que todas as persoas aspirantes que superaron o primeiro exercicio acreditaron, de acordo co establecido nas bases da convocatoria, estar en posesión do Celga 4 ou equivalente, debidamente homologado, decláranse todas as persoas aspirantes que superaron o primeiro exercicio exentas de realizar o segundo exercicio do proceso selectivo.</p>
    <p>Quinto. De conformidade co disposto na base III.13 da orde de convocatoria, contra este acordo poderase interpoñer recurso de alzada ante o conselleiro de Facenda e Administración Pública, nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 3 de novembro de 2021</p>
    <footer><p>Alberto Gutiérrez Piñeiro<br>Presidente do tribunal</p></footer>

