---
date: '2021-02-10'
id: G0596-040221-0008
page: 8294
number: 27
agency: 'Vicepresidencia segunda e Consellería de Economía, Empresa e Innovación'
section: II. Autoridades e persoal. b) Nomeamentos.
title: >-
  ORDE do 3 de febreiro de 2021 pola que se nomean vogais do Consello Reitor da
  Axencia Instituto Enerxético de Galicia.
range: Orde
url: >-
  https://www.xunta.gal/dog/Publicados/2021/20210210/AnuncioG0596-040221-0008_gl.html
---
<p>O artigo 10 do Decreto 142/2016, do 22 de setembro, polo que se modifican as normas reguladoras do Instituto Enerxético de Galicia e se aproban os estatutos da Axencia Instituto Enerxético de Galicia, crea o Consello Reitor como órgano colexiado de goberno da axencia integrado pola Presidencia, Vicepresidencia e sete vogais, xunto cunha secretaría.</p>
    <p>O número 2 do artigo 13 do referido decreto regula a composición deste e dispón o seguinte:</p>
    <p>2. O Consello Reitor estará integrado polos seguintes membros:</p>
    <p>(…)</p>
    <p>c) Sete vogais, nomeados pola persoa titular da consellería de adscrición:</p>
    <p>– Tres vogais representarán a consellería competente en materia de enerxía e serán designados por esta.</p>
    <p>– Dous vogais representarán a consellería competente en materia de ordenación do territorio e ambiente e serán propostos por esta.</p>
    <p>– Un/unha vogal en representación da consellería competente en materia de facenda e será proposto/a por esta.</p>
    <p>– Un/unha vogal representará as corporacións locais e será proposto/a pola Fegamp.</p>
    <p>En virtude do anterior, e unha vez feitas as designacións por parte das respectivas persoas titulares das consellerías correspondentes, é necesario facer o seu nomeamento que, para xeral coñecemento, se publicará no <em>Diario Oficial de Galicia</em>.</p>
    <p>Así, de conformidade coas atribucións que me confire a Lei 1/1983, do 22 de febreiro, de normas reguladoras da Xunta e da súa Presidencia, e o artigo 13 do Decreto 142/2016, do 22 de setembro, polo que se modifican as normas reguladoras do Instituto Enerxético de Galicia e se aproban os estatutos da Axencia Instituto Enerxético de Galicia, </p>
    <h2>DISPOÑO:</h2>
    <p>Nomear vogais do Consello Reitor da Axencia Instituto Enerxético de Galicia as seguintes persoas:</p>
    <p>a) En representación da Vicepresidencia Segunda e Consellería de Economía, Empresa e Innovación:</p>
    <p>– Pablo Casal Espido, secretario xeral técnico da Vicepresidencia Segunda e Consellería de Economía, Empresa e Innovación.</p>
    <p>– Fernando Guldrís Iglesias, director xeral do Instituto Galego de Promoción Económica (Igape).</p>
    <p>– Patricia Argerey Vilar, directora da Axencia Galega de Innovación (Gain).</p>
    <p>b) En representación da Consellería de Medio Ambiente, Territorio e Vivenda:</p>
    <p>– María Sagrario Pérez Castellanos, directora xeral de Calidade Ambiental, Sostibilidade e Cambio Climático.</p>
    <p>– María Encarnación Rivas Díaz, directora xeral de Ordenación do Territorio e Urbanismo.</p>
    <p>c) En representación da Consellería de Facenda e Administración Pública:</p>
    <p>– María Socorro Martín Hierro, secretaria xeral técnica e do Patrimonio da Consellería de Facenda e Administración Pública.</p>
    <p>d) En representación da Federación Galega de Municipios e Provincias (Fegamp):</p>
    <p>– Alberto Varela Paz, presidente da Fegamp.</p>
    <p>Santiago de Compostela, 3 de febrero de 2021</p>
    <footer><p>Francisco Conde López<br>Vicepresidente segundo e conselleiro de Economía, Empresa e Innovación</p></footer>

