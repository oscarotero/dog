---
date: '2021-02-10'
id: G2158-200121-0001
page: 8644
number: 27
agency: Xulgado de Primeira Instancia número 6 de Ourense
section: V. Administración de xustiza.
title: EDICTO (931/2019).
range: Edicto
url: >-
  https://www.xunta.gal/dog/Publicados/2021/20210210/AnuncioG2158-200121-0001_gl.html
---
<p>No procedemento de referencia ditouse a resolución con encabezamento e decisión do teor literal seguinte:</p>
    <p>«Sentenza nº 1231/2020.</p>
    <p>Ourense, 3 de decembro de 2020.</p>
    <p>Luís Doval Pérez, maxistrado-xuíz de reforzo do Xulgado de Primeira Instancia número 6 de Ourense, viu os presentes autos, sobre garda, custodia e alimentos do fillo non matrimonial, promovidos por María Sol Montoya Montoya, representada polo procurador Ángel Soto, e asistida polo letrado Óscar Carballo Casal; contra Marco Paulo Martíns do Nascemento, en situación de rebeldía procesual; sendo parte o Ministerio Fiscal.</p>
    <p>Decido.</p>
    <p>Que estimando parcialmente a demanda formulada pola procuradora Mónica Vázquez Blanco, en nome e representación de María Sol Montoya Montoya fronte a Marco Paulo Martíns do Nascemento, acordo as seguintes medidas definitivas relativas ao menor I. M. M.:</p>
    <p>1. Garda e custodia. Atribúese a garda e custodia en exclusiva do fillo menor á súa nai María Sol Montoya Montoya, correspondendo a patria potestade de forma conxunta por ambos os proxenitores.</p>
    <p>A nai estará facultada para autorizar en exclusiva, sen necesidade do outro proxenitor, as cuestións relativas á escolarización e trámites administrativos que o requiran.</p>
    <p>2. Réxime de visitas. Suspéndense as visitas e comunicacións do pai respecto do fillo menor.</p>
    <p>3. Pensión de alimentos. O pai aboará en concepto de alimentos a favor do fillo menor a suma de 150 € mensuais. O referido importe actualizarase anualmente de conformidade co IPC ao termo de cada anualidade, e deberá ser ingresado dentro dos cinco primeiros días de cada mes na conta que a nai designe para o efecto.</p>
    <p>Así mesmo, ambos os proxenitores deberán satisfacer o 50 % dos gastos extraordinarios necesarios, debidamente acreditados e dos gastos extraordinarios non necesarios debidamente consensuados.</p>
    <p>Non se efectúa expresa condena en custas.</p>
    <p>Notifíquese ás partes esta sentenza, facéndolles saber que non é firme e contra esta cabe recurso de apelación, que deberán interpoñer ante este xulgado dentro os vinte días seguintes ao da súa notificación, para a súa resolución pola Audiencia Provincial de Ourense, logo de consignación do depósito previsto en DÁA 15ª da LOPX.</p>
    <p>Así o ordeno, mando e asino».</p>
    <p>E como consecuencia do ignorado paradoiro de Marco Paulo Martíns do Nascimento, esténdese a presente para que sirva de cédula de notificación.</p>
    <p>Ourense, 15 de xaneiro de 2021</p>
    <footer><p>A letrada da Administración de xustiza</p></footer>

