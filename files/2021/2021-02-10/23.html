---
date: '2021-02-10'
id: G2208-210121-0001
page: 8646
number: 27
agency: Xulgado de Primeira Instancia e Instrución número 1 de Betanzos
section: V. Administración de xustiza.
title: EDICTO (PO 67/2012).
range: Edicto
url: >-
  https://www.xunta.gal/dog/Publicados/2021/20210210/AnuncioG2208-210121-0001_gl.html
---
<p>Nos autos de ordinario número 67/2012, seguidos no Xulgado de Primeira Instancia e Instrución número 1 de Betanzos, por instancia do procurador Manuel J. Pedreira del Río, en nome e representación de Prime Credit 3, S.A.R.L., contra Antonio José dos Santos Oliveira, ditouse con data do 25.11.2013 sentenza, que contén o encabezamento e a parte dispositiva que literalmente din:</p>
    <p>«Sentenza 112/2013.</p>
    <p>Procedemento ordinario 67/2012.</p>
    <p>En Betanzos o 25 de novembro de 2013.</p>
    <p>Vistos por min, María Piñeiro Garabana, xuíza do Xulgado de Primeira Instancia e Instrución número 1 de Betanzos, os autos do xuízo ordinario 67/2012, sobre reclamación de cantidade, en que son partes a demandante Prime Credit 3, S.A.R.L., asistida pola letrada Sra. López Suevos e representada polo procurador dos tribunais Sr. Pedreira del Río, e o demandado Antonio José dos Santos Oliveira, en situación de rebeldía procesual</p>
    <p>Decido que debo estimar a demanda interposta por Prime Credit 3, S.A.R.L. contra Antonio José dos Santos Oliveira e, polo tanto, condénase o demandado a pagar á demandante a contía de 11.282,92 € máis os xuros que se devindiquen na forma expresada na fundamentación xurídica, e con expresa condena en custas á parte demandada.</p>
    <p>Contra esta resolución cabe recurso de apelación ante a Audiencia Provincial da Coruña, que, se é o caso, deberá interpoñerse ante este mesmo xulgado no prazo de vinte días contados desde a súa notificación.</p>
    <p>Así, por esta a miña sentenza, da que se levará certificación aos autos, pronúncioo, mando e asino».</p>
    <p>Publicación. No mesmo día, en audiencia pública, foi lida e publicada a anterior sentenza polo xuíz que a ditou. Dou fe.</p>
    <p>E en cumprimento do acordado, para a súa publicación no DOG, e para que sirva de notificación en forma ao demandado Antonio José dos Santos Oliveira, expídese o presente edicto.</p>
    <p>Betanzos, 11 de decembro de 2020</p>
    <footer><p>Víctor López Sánchez<br>Letrado da Administración de xustiza</p></footer>

