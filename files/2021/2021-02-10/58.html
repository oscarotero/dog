---
date: '2021-02-10'
id: L354-040221-0003
page: 8696
number: 27
agency: Concello de Ourense
section: VI. Anuncios. b) Administración local.
title: >-
  ANUNCIO de convocatoria, mediante o sistema de oposición libre, de 12 prazas
  de bombeiro-condutor.
range: Anuncio
url: >-
  https://www.xunta.gal/dog/Publicados/2021/20210210/AnuncioL354-040221-0003_gl.html
---
<p>No <em>Boletín Oficial</em> da provincia de Ourense co número 26, do 2 de febreiro de 2021, mediante Resolución do concelleiro delegado de Recursos Humanos, Facenda, Contratación, Educación, Promoción Económica, Recursos Europeos e Formación ocupacional, do 27 de xaneiro de 2021, e co número 202100050, publicáronse as bases que rexerán a convocatoria para prover: </p>
    <p>Doce (12) prazas de bombeiro-condutor para o Concello de Ourense, escala de administración especial, subescala de servizos especiais, clase de servizo de extinción de incendios, grupo C, subgrupo C2, mediante o sistema de oposición libre. </p>
    <p>O prazo de presentación de instancias será, de conformidade coa base específica terceira, de 20 días naturais contados a partir do día seguinte ao da data de publicación do anuncio da convocatoria no <em>Boletín Oficial del Estado</em>. </p>
    <p>Os sucesivos anuncios referentes a esta convocatoria, cando procedan de conformidade coas bases, faranse públicos no taboleiro de anuncios e na páxina web da corporación. </p>
    <p>As bases e convocatoria estarán dispoñibles na páxina web do Concello na área de Recursos humanos-Procesos selectivos, nunha ligazón denominada «Convocatoria e bases para a cobertura por oposición libre de 12 prazas de bombeiro condutor». </p>
    <p>Ourense, 2 de febreiro de 2021</p>
    <footer><p>O alcalde<br>P.D. (Acordo da Xunta de Goberno Local do 29.9.2020)<br>Armando Ojea Bouzo<br>Concelleiro delegado de Recursos Humanos</p></footer>

