---
date: '2021-02-24'
id: G1096-100221-0001
page: 11616
number: 37
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 10 de febreiro de 2021 polo que se notifica a resolución do
  expediente de reposición da legalidade urbanística OUR/67/2018-RP1.
range: Anuncio
url: >-
  https://www.xunta.gal/dog/Publicados/2021/20210224/AnuncioG1096-100221-0001_gl.html
---
<p>O director da Axencia de Protección da Legalidade Urbanística ditou, o 9 de febreiro de 2021, resolución na cal se declara que as obras consistentes na construción 1 de planta baixa e planta primeira, de 250 m2, construción 2 de planta baixa e planta primeira, de 470 m2, construción 3 (muro de bloque) de 45 metros de largo, inacabadas, e na execución dunha balsa de 390 m2 de superficie e profundidade variable (de 1,30 a 2,00 metros), sen vinculación a unha explotación agrícola ou gandeira, con tipoloxía residencial, no lugar de pista da Moreira, no municipio de Xinzo de Limia, provincia de Ourense, non son legalizables por seren incompatibles co ordenamento urbanístico.</p>
    <p>Ao non poder realizar a notificación persoal daquela resolución a Manuel Vázquez González e aos herdeiros María del Carmen Vázquez Vila, mediante este anuncio, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícaselles aos interesados a dita resolución por medio dun anuncio no <em>Boletín Oficial del Estado</em>.</p>
    <p>Tendo en conta que, en atención ao previsto no artigo 46 da Lei 39/2015, do procedemento administrativo común das administracións públicas, o acto non se publica na súa integridade, comunícaselles aos interesados que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística, sitas no Edificio Witland, Salgueiriños, en Santiago de Compostela, para a súa consulta no prazo de dez (10) días hábiles, que se contarán desde o día seguinte ao da publicación deste anuncio no <em>Boletín Oficial del Estado</em>. Transcorrido o dito prazo, a notificación entenderase producida.</p>
    <p>Contra a dita resolución, que pon fin á vía administrativa, os interesados poden interpoñer recurso de reposición no prazo dun mes, contado a partir do día seguinte a aquel en que se producise a notificación, ante o director da Axencia de Protección da Legalidade Urbanística, ou ben, se non exercen o seu dereito de presentar recurso potestativo de reposición, poden interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición se sitúe o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lles sirva de notificación aos citados interesados, en cumprimento do disposto no artigo 44 da Lei 39/2015, do procedemento administrativo común das administracións públicas, expido e asino este anuncio.</p>
    <p>Santiago de Compostela, 10 de febreiro de 2021</p>
    <footer><p>Jacobo Hortas García<br>Director da Axencia de Protección da Legalidade Urbanística</p></footer>

