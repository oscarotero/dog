---
date: '2021-10-22'
id: L119-011021-0001
page: 51543
number: 204
agency: Concello de Carballo
section: VI. Anuncios. b) Administración local.
title: >-
  ANUNCIO de información pública do Plan especial de ordenación do núcleo da
  Pedra do Sal (expediente 2018/X999/000311).
range: Anuncio
url: >-
  https://www.xunta.gal/dog/Publicados/2021/20211022/AnuncioL119-011021-0001_gl.html
---
<p>A Xunta de Goberno Local, en sesión ordinaria que tivo lugar o 13 de setembro de 2021, acordou aprobar inicialmente o Plan especial de ordenación do núcleo da Pedra do Sal e de protección do seu contorno –PE1 A Pedra do Sal–, segundo a documentación técnica asinada polo arquitecto Ángel Luis Monteoliva, como director dos traballos do Plan especial e representante da empresa adxudicataria Monteoliva Arquitectura, S.L.P.</p>
    <p>O que se somete á información pública polo prazo de dous meses en cumprimento dos artigos 75 da Lei 2/2016, do 10 de febreiro, do solo de Galicia, e 186 do regulamento da devandita lei (Decreto 143/2016), co fin de que as persoas que se consideren afectadas por este poidan examinar o expediente e deducir, de ser o caso, as alegacións ou observacións que xulguen oportunas.</p>
    <p>Notificaráselles individualmente o acordo de aprobación inicial a todas as persoas titulares catastrais dos terreos afectados que figuran no anexo 6 da memoria xustificativa do Plan especial.</p>
    <p>Así mesmo, este anuncio serve de notificación para as parcelas con titulares catastrais descoñecidos, para aqueles titulares dos que se descoñece o seu enderezo ou para aquelas notificacións que resulten infrutuosas.</p>
    <p>Tal e como se establece na ficha que se inclúe na normativa do Plan xeral de ordenación municipal (PXOM), no ámbito deste plan especial non se poderán outorgar licenzas ata o seu desenvolvemento.</p>
    <p>A totalidade do documento técnico e os trámites contidos no expediente poderán consultarse na Oficina Técnica Municipal, das 10.00 ás 13.00 horas, e na páxina web do concello na seguinte ligazón:</p>
    <p>http://www.carballo.org/urbanismo/planeamentodesenvolvemento.php?idioma=gl#ancla</p>
    <p>Carballo, 21 de setembro de 2021</p>
    <footer><p>Evencio Ferrero Rodríguez<br>Alcalde</p></footer>

