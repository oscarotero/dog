---
date: '2021-10-22'
id: G0426-071021-0007
page: 51530
number: 204
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 6 de outubro de 2021, do Xurado Provincial de Clasificación de
  Montes Veciñais en Man Común de Lugo, polo que se lles comunica aos posibles
  titulares de dereitos e intereses o acordo relativo ao monte de Vilartote, no
  concello de Cervantes (expediente 24/92).
range: Anuncio
url: >-
  https://www.xunta.gal/dog/Publicados/2021/20211022/AnuncioG0426-071021-0007_gl.html
---
<p>Na sesión realizada polo Xurado Provincial o día 13.9.2021, figura o seguinte acordo: </p>
    <p>Monte Vilartote (expediente 24/92), clasificado como monte veciñal en man común mediante a Resolución do 23.10.1995, a favor dos veciños de Vilartote, no concello de Cervantes.</p>
    <p>O 14.7.2021 tivo entrada unha copia da sentenza firme do 27.4.2021, ditada no procedemento ordinario 127/2019 polo Xulgado de Primeira Instancia e Instrución número 1 de Becerreá. Na súa resolución declara que é nulo de pleno dereito e carece de eficacia xurídica o acordo adoptado polo Xurado Provincial de Montes Veciñais en Man Común na sesión do 23.10.1995 respecto do expediente 24/92, polo que se clasificou como monte veciñal en man común o monte de Vilartote.</p>
    <p>Unha vez examinada a devandita sentenza, o Xurado, por unanimidade, acorda dar cumprimento do establecido nela e procede a anular a clasificación, coa correspondente cancelación da inscrición do monte no Rexistro de Montes Veciñais en Man Común.</p>
    <p>Ao descoñecerse o nome e o enderezo dos posibles titulares de dereitos e intereses sobre o referido monte, por medio do presente anuncio, de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, comunícase o acordo. </p>
    <p>Este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no BOE.</p>
    <p>Lugo, 6 de outubro de 2021</p>
    <footer><p>Mª Olga Iglesias Fontal<br>Presidenta do Xurado Provincial de Clasificación de Montes<br>Veciñais en Man Común de Lugo</p></footer>

