---
date: '2021-08-27'
id: L236-100821-0002
page: 43095
number: 165
agency: Concello de Oia
section: VI. Anuncios. b) Administración local.
title: >-
  EDICTO de execución subsidiaria de xestión da biomasa por incumprimento do
  obrigado (XEST 1060/2020 URB 26/2020).
range: Anuncio
url: >-
  https://www.xunta.gal/dog/Publicados/2021/20210827/AnuncioL236-100821-0002_gl.html
---
<p>Visto o expediente en trámite para lograr a xestión da biomasa existente nas parcelas 831 e 833 do polígono 4 en Santa María de Oia, propiedade de Residenciales Oia, S.L., segundo información catastral, no cal foi incoado expediente de orde de execución contra o titular, polo Decreto 240/2021, do 11 de maio de 2021.</p>
    <p>Visto que, resultando rexeitada a notificación electrónica, o decreto de orde de execución foi obxecto de publicación no DOG e no BOE de acordo co disposto no artigo 22 da Lei 3/2007, os días 16 e 18 de xuño de 2021 respectivamente.</p>
    <p>Transcorridos os prazos concedidos para efectuar a limpeza ordenada e a facultade de realizar alegacións sen noticias do titular obrigado á xestión da biomasa ordenada, emítese novo informe técnico que invoca as facultades de execución subsidiaria que o artigo 22.4 da Lei 3/2007 atribúe a esta alcaldía, decrétase o inicio do expediente de execución subsidiaria por parte do Concello, con liquidación de custos ao obrigado (Decreto 410/2021).</p>
    <p>Rexeitada unha vez máis a notificación electrónica, e co fin de poder continuar co procedemento, ordénase a publicación no DOG e no BOE do contido da resolución referida:</p>
    <p>Primeiro. Acordar a execución subsidiaria da xestión da biomasa ordenada polo Decreto 240/2021, contra Residenciales Oia, S.L., por incumprimento do obrigado, por conta do Concello, para garantir a seguridade das personas e bens en risco, co seguinte detalle:</p>
    <table>
     <tbody>
      <tr>
       <td>Nº expte.</td>
       <td>Ref. catastral</td>
       <td>Data notificación/
        publicación</td>
       <td>Parroquia</td>
       <td>Lugar/polígono/
        parcela</td>
       <td>ha afectadas por execución subsidiaria</td>
       <td>Liquidación provisional dos traballos de xestión de biomasa</td>
       <td>Data de constatación do incumprimento</td>
       <td>Persoa responsable</td>
      </tr>
      <tr>
       <td rowspan="2">1060/2020</td>
       <td>36036A004008310000QF</td>
       <td>DOG do 16.6.2021
        BOE do 18.6.2021</td>
       <td>Mougás</td>
       <td>A Mata/4/831</td>
       <td>0,0850</td>
       <td>143,56 €</td>
       <td rowspan="2">9.7.2021</td>
       <td rowspan="2">Residenciales Oia, S.L.</td>
      </tr>
      <tr>
       <td>36036A004008330000QO</td>
       <td>DOG do 16.6.2021
        BOE do 18.6.2021</td>
       <td>Mougás</td>
       <td>A Mata/4/833</td>
       <td>0,0533</td>
       <td>90,02 €</td>
      </tr>
     </tbody>
    </table>
    <p>Segundo. Aprobar a liquidación provisional dos custos que a xestión da biomasa suporá para o concello de Oia, tendo en conta a superficie afectada e que ciframos en 143,56 € na parcela 831 e en 90,02 € na parcela 833.</p>
    <p>Terceiro. Notificar esta á interesada, co réxime de recursos que proceda, e indicar os prazos para o pagamento, en voluntaria e en executiva, da liquidación de custos que se aproba.</p>
    <p>Cuarto. Dar conta ao Pleno na primeira sesión ordinaria que teña lugar.</p>
    <p>O citado acordo pon fin á vía administrativa, polo que contra el pode interpoñer recurso de reposición no prazo dun mes, ante o mesmo órgano que ditou o acto, conforme o previsto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben, se non quere exercer o seu dereito a presentar o recurso potestativo de reposición mencionado, pode interpoñer directamente recurso contencioso-administrativo, no prazo de dous meses, ante o Xulgado do Contencioso-Administrativo, órgano xurisdicional competente, conforme o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Ademais, e polo que respecta á liquidación en voluntaria, que ascende a 233,58 €, requíreselle o pagamento mediante ingreso en conta bancaria municipal aberta a nome do Concello de Oia en Banco Pastor, número ES24/0238/8336/4606/6000/0173, nos seguintes prazos:</p>
    <p>Se a notificación se recibe nos días 1 a 15 do mes, o prazo remata o día 20 do mes seguinte.</p>
    <p>Se a notificación se recibe nos días 16 a último do mes, o prazo remata o día 5 do segundo mes natural seguinte.</p>
    <p>De ser día inhábil o último día do prazo, este estenderase ata o seguinte día hábil.</p>
    <p>En caso de impagamento nos prazos indicados, abriráse o período executivo de pagamento, coa aplicación das recargas do período executivo que regula o artigo 65 da Lei 58/2003, xeral tributaria.</p>
    <p>Oia, 10 de agosto de 2021</p>
    <footer><p>Cristina Correa Pombal<br>Alcaldesa</p></footer>

