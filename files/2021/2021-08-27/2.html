---
date: '2021-08-27'
id: C3K1-190821-0003
page: 42991
number: 165
agency: Consellería de Sanidade
section: II. Autoridades e persoal. b) Nomeamentos.
title: >-
  ORDE do 18 de agosto de 2021 pola que se procede ao cesamento e ao nomeamento
  dos membros da Comisión galega de laboratorios de ensaios de control de
  produtos alimenticios relacionados co consumo humano.
range: Orde
url: >-
  https://www.xunta.gal/dog/Publicados/2021/20210827/AnuncioC3K1-190821-0003_gl.html
---
<p>O Decreto 105/2015, do 25 de xuño, polo que se regulan o Rexistro e a Comisión galega de laboratorios para a realización de ensaios de control de produtos alimenticios relacionados co consumo humano e o seu réxime de acceso á actividade, no seu artigo 6.1 establece a composición da dita comisión galega de laboratorios.</p>
    <p>Por medio da Orde da Consellería de Sanidade, do 2 de decembro de 2015, procedeuse ao nomeamento dos membros da Comisión, así como dos seus suplentes.</p>
    <p>Con motivo dos cambios producidos na estrutura orgánica da Xunta de Galicia e das consecuentes modificacións na titularidade e no desenvolvemento dalgúns postos, é necesario realizar novos nomeamentos dos membros da citada comisión.</p>
    <p>En consecuencia, en virtude das facultades que me confire o artigo 38 da Lei 1/1983, do 22 de febreiro, de normas reguladoras da Xunta e da súa Presidencia.</p>
    <h2>DISPOÑO:</h2>
    <p>Artigo 1. Cesamentos</p>
    <p>Cesan como membros da Comisión galega de laboratorios de ensaios de control de produtos alimenticios relacionados co consumo humano as persoas citadas no anexo I.</p>
    <p>Artigo 2. Nomeamentos</p>
    <p>Noméanse membros da Comisión, por proposta da Vicepresidencia Segunda e Consellería de Economía, Empresa e Innovación, da Consellería do Mar, da Consellería do Medio Rural e da Consellería de Sanidade as persoas citadas no anexo II.</p>
    <p>Disposición derrogatoria única. Derrogación normativa</p>
    <p>Quedan derrogadas todas as disposicións de igual ou inferior rango que se opoñan ao establecido nesta orde e, en particular, a Orde do 2 de decembro de 2015 pola que se procede ao nomeamento dos membros da Comisión galega de laboratorios de ensaios de control de produtos alimenticios relacionados co consumo humano.</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 18 de agosto de 2021</p>
    <footer><p>Julio García Comesaña<br>Conselleiro de Sanidade</p></footer>
    <h2>ANEXO I</h2>
    <h3>Cesamentos</h3>
    <p>Cesan como membros da Comisión galega de laboratorios de ensaios de control de produtos alimenticios relacionados co consumo humano as persoas seguintes:</p>
    <p>Ángel Gómez Amorín, como vogal representante da Consellería de Sanidade.</p>
    <p>Marta Piñeiro Sotelo, como vogal suplente representante da Consellería de Sanidade.</p>
    <p>Emiliano Cacho Barrio, como vogal suplente representante da Consellería do Mar.</p>
    <h2>ANEXO II</h2>
    <h3>Nomeamentos</h3>
    <p>Noméanse membros da Comisión galega de laboratorios de ensaios de control de produtos alimenticios relacionados co consumo humano as persoas seguintes:</p>
    <p>1. Pola Consellería de Sanidade:</p>
    <p>Vogal. Subdirectora xeral de Programas de Control de Riscos Ambientais para a Saúde: Inés Mato Naveira.</p>
    <p>Vogal suplente. Xefa do Servizo do Laboratorio de Saúde Pública de Galicia: Nieves Infanzón Álvarez.</p>
    <p>2. Pola Consellería do Mar:</p>
    <p>Vogal. Directora do Instituto Tecnolóxico para o Control do Medio Mariño de Galicia (en diante, Intecmar): Covadonga Salgado Blanco.</p>
    <p>Vogal suplente. Subdirector xeral do Intecmar: José Morales Vila.</p>
    <p>3. Pola Vicepresidencia Segunda e Consellería de Economía, Empresa e Innovación:</p>
    <p>Vogal. Directora do Laboratorio de Consumo de Galicia: Natalia Crespo González.</p>
    <p>Vogal suplente. Xefa de sección do Laboratorio de Consumo de Galicia: Juana Ferreiro López-Rioboo.</p>
    <p>4. Pola Consellería do Medio Rural:</p>
    <p>Vogal. Director do Laboratorio de Sanidade e Produción Animal de Galicia: Manuel López Leizán.</p>
    <p>Vogal suplente. Xefe de sección do Laboratorio de Sanidade e Produción Animal de Galicia: Antonio Vela Martínez.</p>

