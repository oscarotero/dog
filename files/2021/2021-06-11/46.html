---
date: '2021-06-11'
id: G0532-110521-0006
page: 29126
number: 110
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 10 de maio de 2021, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación da revisión e modificación substancial da autorización ambiental
  integrada do centro de tratamento de residuos oleosos que Procesoil, S.L.
  posúe no concello de Ferrol (A Coruña) (expediente 2019-IPPC-M-23).
range: Anuncio
url: >-
  https://www.xunta.gal/dog/Publicados/2021/20210611/AnuncioG0532-110521-0006_gl.html
---
<p>Para os efectos previstos no Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), faise público que por espazo de vinte (20) días hábiles, contados a partir do día seguinte ao da publicación deste anuncio no Diario Oficial de Galicia, quedará exposto o documento titulado:</p>
    <p>– Proxecto de modificacion da instalacion dunha planta de pretratamento de residuos para realizar tratamento final de aceites usados e residuos Marpol para o seu uso como combustible. Inclúe memoria de revisión IPPC SC-RP-IPPC-XV-00019.</p>
    <p>Para que calquera interesado poida consultalos e, de ser o caso, formular no citado prazo as alegacións, suxestións ou observacións que considere oportunas, os documentos estarán á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa de San Lázaro s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivenda ((http://cmatv.xunta.gal»medio ambiente e sostibilidade »prevención e control de actividades»autorización ambiental integrada »proxectos en información pública).</p>
    <p>Santiago de Compostela, 10 de maio de 2021</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade<br>e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Clave do expediente: 2019-IPPC-M-23.</p>
    <p>Peticionaria: Procesoil, S.L.</p>
    <p>NIF: B70177191.</p>
    <p>Domicilio social: rúa Os Muiñeiros nº 9, pg. Río do Pozo, sector IV. Narón.</p>
    <p>Localización da instalación: porto exterior de Ferrol, 15593 Ferrol (A Coruña).</p>
    <p>Actividade: actualmente os procesos que se levan a cabo teñen por obxecto separar e extraer a agua de residuos oleosos, así como as partículas sólidas existentes (sedimentos), mediante procesos de decantación con tratamento térmico, ruptura de emulsiones existentes e floculación; e a centrifugación e filtración.</p>
    <p>Descrición das instalacións: a planta consta dunha única edificación para a actividade industrial con tanques exteriores en cubeto para o almacenamento de materias primas e residuos tratados.</p>
    <p>Modificación solicitada: consiste nun aumento das liñas de produción e dos residuos tratados na planta para a obtención de combustible recuperado a partir de residuos de aceites usados e Marpol. Para isto será necesaria a instalación dun reactor/destilador e un aumento na vertedura de augas ao medio.</p>
    <p>Verteduras:</p>
    <p>• As augas residuais industriais procedentes do acondicionamento dos residuos tratados e o resto de efluentes xerados nas instalacións auxiliares do proceso industrial son tratados na planta de tratamento de augas residuais da instalación, para a súa posterior descarga ao dominio público marítimo, a través dunha conexión coa rede de aguas pluviais do porto de Ferrol.</p>
    <p>• As augas residuais fecais procedentes de aseos e vestiarios descárganse directamente sen tratamento á rede de saneamento do porto de Ferrol.</p>
    <p>• As augas residuais pluviais limpas procedentes de cubertas e as xeradas en áreas exteriores distintas das áreas de almacenamento con cubeto van directamente á rede de augas pluviais do porto de Ferrol.</p>
    <p>• As aguas residuais pluviais procedentes do cubeto de almacenamento de tanques enviaranse ao sistema de tratamento da planta de se detectar contaminación derivada dalgún incidente, ou directamente á rede de augas pluviais do porto de Ferrol en caso contrario.</p>

