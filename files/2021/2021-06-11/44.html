---
date: '2021-06-11'
id: G0596-210521-0002
page: 29122
number: 110
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 21 de maio de 2021, da Xefatura Territorial de Pontevedra, pola
  que se anuncia o levantamento das actas previas á ocupación dos bens e
  dereitos afectados pola instalación eléctrica denominada reforma LMTA LOZ803A
  en Salcedo, no concello de Pontevedra, do que resulta como beneficiaria a
  empresa UFD Distribución Electricidad, S.A. (expediente IN407A 2020/12-4).
range: Resolución
url: >-
  https://www.xunta.gal/dog/Publicados/2021/20210611/AnuncioG0596-210521-0002_gl.html
---
<p>A instalación denominada reforma LMTA LOZ803A en Salcedo, no concello de Pontevedra, foi declarada de utilidade pública mediante a Resolución do 8 de febreiro de 2021, da Xefatura Territorial de Pontevedra, o que leva implícita a urxente ocupación dos bens e dereitos afectados, tendo a condición de beneficiaria a empresa UFD Distribución Electricidad, S.A.</p>
    <p>Segundo o disposto no artigo 52 da Lei de expropiación forzosa e no artigo 56.1 da Lei 24/2013, do 26 de decembro, do sector eléctrico, comunícase que o día 29 de xuño de 2021, a partir das 12.00 horas, terá lugar sobre o terreo o levantamento das actas previas á ocupación dos bens e dereitos contidos na relación de predios que se expón xunto con esta resolución e no taboleiro de edictos do Concello de Pontevedra.</p>
    <p>Os interesados recibirán unha notificación individual coa debida antelación legal, en que se lles comunicará a data e a hora en que deberán presentarse nos seus predios, e que poderán ir acompañados por un perito ou un notario, pola súa conta, se así o consideran conveniente.</p>
    <p>Cando as persoas propietarias ou titulares de dereitos sobre os predios afectados sexan descoñecidas ou se ignore o lugar de notificación, dirixiranse ao Ministerio Fiscal as dilixencias que se produzan destas, de conformidade co artigo 5 da Lei de expropiación forzosa. Neste caso, igualmente, de acordo co artigo 44 da Lei 39/2015, do 1 de outubro, do procedemento administrativo común das administracións públicas, publicarase un anuncio no taboleiro de edictos único (TEU) do Boletín Oficial del Estado.</p>
    <p>Vigo, 21 de maio de 2021</p>
    <footer><p>Tomás Nogueiras Nieto<br>Xefe territorial de Pontevedra</p></footer>
    <h2>ANEXO</h2>
    <p>Reforma LMTA LOZ803A en Salcedo.</p>
    <table>
     <tbody>
      <tr>
       <td>Nº</td>
       <td>Referencia catastral</td>
       <td>Lugar</td>
       <td>Cultivo</td>
       <td>Nome e apelidos</td>
       <td>Nº apoio</td>
       <td>m² solo</td>
       <td>Concello</td>
      </tr>
      <tr>
       <td>1</td>
       <td>36900A059000810000QM</td>
       <td>Don Lopo</td>
       <td>Agrario</td>
       <td>Rosalía Campos Allede
        Carmen Campos Allede
        Francisco Campos Allede</td>
       <td>1</td>
       <td>0,64</td>
       <td>Pontevedra</td>
      </tr>
      <tr>
       <td>6</td>
       <td>9857010NG2995N0001TY</td>
       <td>Cabanas</td>
       <td>Inculto</td>
       <td>Manuel Fernández Couso</td>
       <td>1</td>
       <td>1,21</td>
       <td>Pontevedra</td>
      </tr>
      <tr>
       <td>8</td>
       <td>9857008NG2995N0001FY</td>
       <td>Cabanas</td>
       <td>Edificado</td>
       <td>María González Canda</td>
       <td>1</td>
       <td>1,21</td>
       <td>Pontevedra</td>
      </tr>
     </tbody>
    </table>

