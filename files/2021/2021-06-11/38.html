---
date: '2021-06-11'
id: G2410-200521-0001
page: 29108
number: 110
agency: Xulgado do Social número 1 de Santiago de Compostela
section: V. Administración de xustiza.
title: EDICTO de notificación de sentenza (PO 114/2019).
range: Edicto
url: >-
  https://www.xunta.gal/dog/Publicados/2021/20210611/AnuncioG2410-200521-0001_gl.html
---
<p>Eu, María Teresa Vázquez Abades, letrada da Administración de xustiza do Xulgado do Social número 1 de Santiago de Compostela, fago saber que no procedemento ordinario 114/2019 deste xulgado do social, seguido por instancia de Eloah Liz Barnabe Peres contra Cityhouse Los Tilos e Fogasa, sobre ordinario, se ditou sentenza cuxa parte dispositiva di:</p>
    <p>Decido:</p>
    <p>Que, estimando integramente a demanda interposta por Eloah Liz Barnabe Peres contra Cityhouse Los Tilos, S.L., debo condenar e condeno a mercantil demandada a aboarlle á demandante a suma de 1.863,36 euros brutos -desagregados e polos conceptos indicados no feito probado cuarto desta sentenza-, máis os xuros previstos no artigo 29.3 do ET sobre a devandita cantidade desde a presentación da papeleta de conciliación ata a presente resolución, e os do artigo 576 da LAC a partir da presente resolución.</p>
    <p>Non procede condenar o Fogasa nesta instancia. Respecto da responsabilidade do dito organismo obervarase o que resulte da aplicación do artigo 33 do ET.</p>
    <p>Notifíquese ás partes a presente resolución e fágaselles saber que fronte a ela non cabe recurso.</p>
    <p>E para que sirva de notificación en legal forma a Cityhouse Los Tilos, en ignorado paradoiro, expido o presente edicto para a súa inserción no <em>Diario Oficial de Galicia</em>.</p>
    <p>Advírtese o destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 20 de maio de 2021</p>
    <footer><p>A letrada da Administración de xustiza</p></footer>

