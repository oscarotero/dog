---
date: '2021-09-01'
id: G0181-180821-0001
page: 43611
number: 168
agency: Axencia Galega de Infraestruturas
section: VI. Anuncios. a) Administración autonómica.
title: >-
  ANUNCIO do 18 de agosto de 2021, do Servizo Provincial de Pontevedra, polo que
  se fai pública a notificación de resolución dun expediente de reclamación de
  danos (expediente RD/PO-282/2020).
range: Anuncio
url: >-
  https://www.xunta.gal/dog/Publicados/2021/20210901/AnuncioG0181-180821-0001_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, se notifica ás persoas relacionadas no anexo o acto que se indica en expediente de reclamación de danos en materia de estradas (Lei 6/2015, de 7 de agosto, de estradas de Galicia), devolta polo servizo de Correos por resultar descoñecido/a o/a destinatario/a ou ben porque, intentada a notificación, non se puido efectuar.</p>
    <p>Segundo establece o artigo 46 da citada lei, os interesados dispoñen dun prazo de dez días, contados desde o día seguinte ao da publicación deste anuncio no <em>Boletín Oficial do Estado</em> (BOE), para compareceren na sede do Servizo Provincial da Axencia Galega de Infraestruturas (avenida María Victoria Moreno, nº 43, 1º, Edificio Administrativo, 36003 Pontevedra), se desexan examinar o expediente e coñecer o contido íntegro deste acto, que contén tamén ofrecemento de prazo de alegacións ou de recursos. Transcorrido o dito prazo de dez días sen efectuarse a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>Faise saber que contra a dita resolución, definitiva na vía administrativa, cabe recurso contencioso-administrativo ante o xulgado do contencioso-administrativo da circunscrición en que o demandante teña o seu domicilio, ou no de Pontevedra, no prazo de dous meses contados desde o día seguinte ao remate do prazo de dez días antes sinalado ou ao da comparecencia do/da interesado/a, se é o caso.</p>
    <p>Para que conste e lle sirva de notificación aos interesados, asino e selo este anuncio.</p>
    <p>Pontevedra, 18 de agosto de 2021</p>
    <footer><p>Manuel Ángel González Juanatey<br>Xefe do Servizo Provincial de Pontevedra</p></footer>
    <h2>ANEXO</h2>
    <table>
     <tbody>
      <tr>
       <td>Expediente</td>
       <td>Persoa interesada</td>
       <td>Acto notificado</td>
       <td>Estrada</td>
      </tr>
      <tr>
       <td>RD/PO-282/2020</td>
       <td>Paula Braque Rodríguez</td>
       <td>Resolución de expediente</td>
       <td>PO-552 (Vigo-Tui)</td>
      </tr>
     </tbody>
    </table>

