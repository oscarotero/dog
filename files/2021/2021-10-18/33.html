---
date: '2021-10-18'
id: G0426-011021-0001
page: 50839
number: 200
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 27 de setembro de 2021, do Xurado Provincial de Clasificación de
  Montes Veciñais en Man Común de Lugo, polo que se publica a resolución do
  recurso de reposición contra a clasificación do Monte Veciñal en Man Común
  Louseiras, no concello de Vilalba (expediente 4/2020).
range: Anuncio
url: >-
  https://www.xunta.gal/dog/Publicados/2021/20211018/AnuncioG0426-011021-0001_gl.html
---
<p>Na sesión celebrada polo Xurado Provincial o día 13.9.2021 figura o seguinte acordo:</p>
    <p>Monte Louseiras (expediente 4/2020), pertencente aos veciños de San Xoán de Alba, concello de Vilalba.</p>
    <p>O 16.6.2021 tivo entrada un recurso de reposición, presentado por Juan Manuel Carretero López, contra o acordo do Xurado do 2.6.2021, de clasificación do MVMC Louseiras. En síntese, manifesta non estar de acordo coa clasificación porque non respecta a división parroquial de Alba e Torre, cuxos montes son estremeiros.</p>
    <p>O 9.9.2021, o Servizo de Montes emite un informe en que expón que non existen deslindamentos oficiais dos termos parroquiais e que esta indeterminación imposibilita que se poidan usar como base cartográfica para delimitar os montes. Así mesmo, a pesar de que a cartografía derivada do expediente de clasificación é detallada, isto non impide que se leve a cabo un procedemento de deslindamento posterior entre os montes veciñais das ditas parroquias, coas correspondentes variacións dos seus perímetros.</p>
    <p>Examinado o recurso, o Xurado, por unanimidade, acorda desestimalo, de conformidade cos fundamentos que se recollen na correspondente resolución.</p>
    <p>Contra esta resolución, no prazo de dous meses contados desde o día seguinte ao da súa notificación ou publicación no <em>Diario Oficial de Galicia</em>, poderá interpoñerse recurso contencioso-administrativo perante o Xulgado do Contencioso-Administrativo de Lugo, de conformidade co artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Lugo, 27 de setembro de 2021</p>
    <footer><p>Mª Olga Iglesias Fontal<br>Presidenta do Xurado Provincial de Clasificación de Montes Veciñais<br>en Man Común de Lugo</p></footer>

