---
date: '2021-05-05'
id: L375-290421-0001
page: 22828
number: 84
agency: Concello de San Cibrao das Viñas
section: VI. Anuncios. b) Administración local.
title: >-
  ANUNCIO de aprobación definitiva do Plan especial de infraestruturas e
  dotacións do polígono P-6.1 da AR-6, no núcleo de Reboredo.
range: Anuncio
url: >-
  https://www.xunta.gal/dog/Publicados/2021/20210505/AnuncioL375-290421-0001_gl.html
---
<p>Téndose aprobado definitivamente o seguinte plan especial, publícase para xeral coñecemento e en cumprimento dos artigos 82 e 88 da Lei 2/2016, do 10 de febreiro, do solo de Galicia, e nos artigos 199 e 208 do Regulamento da Lei 2/2016, do 10 de febreiro, do solo de Galicia, aprobado polo Decreto 143/2016, do 22 de setembro:</p>
    <table>
     <tbody>
      <tr>
       <td>Tipo</td>
       <td>Plan especial</td>
      </tr>
      <tr>
       <td>Sector afectado</td>
       <td>Polígono P-6.1 da AR-6</td>
      </tr>
      <tr>
       <td>Instrumento que desenvolve</td>
       <td>PXOM</td>
      </tr>
      <tr>
       <td>Motivación</td>
       <td>Reordenación das dotacións públicas co obxecto da mellora substancial da ordenación pormenorizada do PXOM</td>
      </tr>
     </tbody>
    </table>
    <p>«O Pleno municipal, en sesión extraordinaria do 16 de abril de 2021, adoptou ou seguinte acordo:</p>
    <p>Primeiro. Aprobar definitivamente o Plan especial de infraestruturas e dotacións do polígono P-6.1 da AR-6, no núcleo de Reboredo do PXOM de San Cibrao das Viñas, redactado polo equipo redactor IDOM por iniciativa municipal, coas modificacións e condicións resultantes dos informes sectoriais emitidos.</p>
    <p>Segundo. Publicar a aprobación definitiva no Diario Oficial de Galicia, para os efectos do establecido no artigo 82 da Lei 2/2016, do 10 de febreiro, do solo de Galicia. Esta publicación deberá realizarse no prazo dun mes desde a adopción da aprobación definitiva.</p>
    <p>Igualmente, xunto á publicación deste acordo publicarase a indicación das medidas adoptadas para o seguimento dos efectos no ambiente da aplicación do plan e a referencia ao enderezo electrónico en que figurará o contido íntegro do plan á disposición do público.</p>
    <p>Terceiro. Comunicar o acordo de aprobación definitiva, en virtude do artigo 88 da Lei 2/2016, do 10 de febreiro, do solo de Galicia, á consellería competente en materia de urbanismo, para a súa inscrición no Rexistro de Planeamento Urbanístico de Galicia, achegando un exemplar en soporte dixital, debidamente dilixenciado.</p>
    <p>Cuarto. Notificar individualmente a aprobación definitiva do plan especial a todas as persoas titulares catastrais dos terreos afectados ás cales xa se lle notificase a súa aprobación inicial, de conformidade co artigo 186.4 do Regulamento da Lei 2/2016, do 10 de febreiro, do solo de Galicia, aprobado polo Decreto 143/2016, do 22 de setembro».</p>
    <p>Con respecto á indicación das medidas adoptadas para o seguimento dos efectos no ambiente da aplicación do plan e a referencia ao enderezo electrónico en que figurará o contido íntegro do plan á disposición do público infórmase do seguinte:</p>
    <p>Co fin de garantir a protección do ambiente establécese como un dos requisitos básicos da edificación que os edificios se proxecten de tal forma que non se deteriore o ambiente e de que se consiga un uso racional da enerxía necesaria para a utilización do edificio, mediante o aforro desta e o illamento térmico (Lei 38/1999, do 5 de novembro, de ordenación da edificación-LOE).</p>
    <p>O deseño das edificacións, en todo o relativo á eficiencia enerxética e á sustentabilidade, regularanse segundo as determinacións do Código técnico da edificación (CTE), concretamente nas exixencias recollidas no documento básico HE.</p>
    <p>Na medida do posible, o deseño dos espazos privados libres de edificación que se incorporen ao proxecto de edificación manterá o arboredo existente naquelas áreas que non coincidan con áreas de circulación no interior da parcela.</p>
    <p>Como complemento ás condicións formais que estableza o Plan xeral de San Cibrao das Viñas, marcamos unha serie de puntos para ter en conta ao realizar o proxecto de edificación:</p>
    <p>1. Queda prohibido o falseamento dos materiais empregados, os cales se presentarán no seu verdadeiro valor.</p>
    <p>2. Consideraranse como fachadas todos os paramentos que dean cerramento ao edificio. Tanto as paredes medianeiras como os paramentos susceptibles de posterior ampliación deberán tratarse como fachada e deben ofrecer calidade de obra terminada, e todas as construcións terán a mesma calidade de deseño e acababamento en todas as súas frontes.</p>
    <p>3. Os tratamentos das cubertas e lucernarios deberán considerar a cuberta como unha quinta fachada do edificio, utilizando solucións de cuberta plana transitable ou cuberta tipo xardín que melloren tanto a imaxe do edificio como o aproveitamento da luz natural.</p>
    <p>4. Coidaranse no proxecto de edificación a composición, e deseño e a cor dos paramentos exteriores e prohíbese a utilización como vistos de elementos fabricados para seren revestidos e as combinacións agresivas de cor.</p>
    <p>5. Os tratamentos dos elementos de seguridade no proxecto de forma unitaria e integrada con carpintaría e fachadas, evitando solucións a posteriori.</p>
    <p>6. Os espazos de recuamentos nas parcelas deberán tratarse con vexetación adecuada ou unha urbanización acorde coa calidade xeral do conxunto.</p>
    <p>Así mesmo, estará á disposición dos interesados na sede electrónica deste concello [http://sancibrao.sedelectronica.es].</p>
    <p>Contra o presente acordo, en aplicación do artigo 112.3 da Lei 39/2015, do 1 de outubro, do procedemento administrativo común das administracións públicas, e dado que aproba unha disposición de carácter xeral, poderá interpoñerse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses, contados desde o día seguinte ao da recepción da presente notificación, de conformidade co artigo 46 da Lei 29/1998, do 13 de xullo, da xurisdición contencioso-administrativa. Todo iso sen prexuízo de que se poida interpoñer calquera outro recurso que se considere máis conveniente.</p>
    <p>San Cibrao das Viñas, 29 de abril de 2021</p>
    <footer><p>Manuel Pedro Fernández Moreiras<br>Alcalde</p></footer>

