---
date: '2021-05-05'
id: G0598-270421-0001
page: 22630
number: 84
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 21 de abril de 2021 pola que se modifica a autorización do centro
  privado Aloya, de Vigo.
range: Orde
url: >-
  https://www.xunta.gal/dog/Publicados/2021/20210505/AnuncioG0598-270421-0001_gl.html
---
<p>A persoa representante da titularidade do centro privado (CPR) Aloya, de Vigo, solicita a modificación da autorización relativa á supresión dun ciclo formativo de grao superior (CS) Educación Infantil no réxime ordinario, na modalidade presencial, e autorizalo no réxime de persoas adultas, na modalidade semipresencial e a distancia; tamén solicita a implantación do CS Márketing e Publicidade e do CS Transporte e Loxística, no réxime ordinario, modalidade presencial. </p>
    <p>O centro está autorizado para impartir na modalidade presencial as ensinanzas que solicita impartir na modalidade semipresencial e a distancia en virtude da Orde do 20 de xaneiro de 2015 (DOG do 11 de febreiro). </p>
    <p>A Orde do 5 de novembro de 2010, publicada no <em>Diario Oficial de Galicia </em>do 11 de novembro, establece, con carácter experimental, a ordenación da formación profesional inicial polo réxime para persoas adultas nas modalidades a distancia e semipresencial.</p>
    <p>Logo da tramitación do expediente de acordo co establecido no Decreto 133/1995, do 10 de maio, de autorización de centros docentes privados para impartir ensinanzas de réxime xeral non universitarias, e coa Orde do 20 de setembro de 1995 que o desenvolve, por proposta da Dirección Xeral de Centros e Recursos Humanos,</p>
    <footer><p>DISPOÑO:</p></footer>
    <p>Artigo 1. Modificación da autorización</p>
    <p>Suprimir un ciclo formativo de grao superior (CS) Educación Infantil na modalidade presencial e autorizalo na modalidade semipresencial e a distancia; e autorizar o CS Márketing e Publicidade e o CS Transporte e Loxística, na modalidade presencial, no centro docente privado cuxos datos se detallan a seguir:</p>
    <p>Denominación xenérica: centro privado (CPR).</p>
    <p>Denominación específica: Aloya.</p>
    <p>Código: 36011622.</p>
    <p>Enderezo: rúa do Couto, nº 2.</p>
    <p>Localidade: Vigo.</p>
    <p>Concello: Vigo.</p>
    <p>Provincia: Pontevedra.</p>
    <p>Titular: Asociación Fontenova.</p>
    <p>Composición resultante:</p>
    <p>a) Réxime ordinario, modalidade presencial:</p>
    <p>• CS Administración e Finanzas (2 unidades para 30 alumnos/as cada unha).</p>
    <p>• CS Asistencia á Dirección (2 unidades para 30 alumnos/as unidade).</p>
    <p>• CS Anatomía Patolóxica e Citodiagnóstico (2 unidades para 30 alumnos/as cada unha).</p>
    <p>• CS Laboratorio Clínico e Biomédico (2 unidades para 30 alumnos/as cada unha).</p>
    <p>• CS Educación Infantil (2 unidades para 30 alumnos/as cada unha).</p>
    <p>• CS Integración Social (2 unidades para 30 alumnos/as cada unha).</p>
    <p>• CS Márketing e Publicidade (2 unidades para 30 alumnos/as cada unha).</p>
    <p>• CS Transporte e Loxística (2 unidades para 20 alumnos/as cada unha). </p>
    <p>b) Réxime de persoas adultas, modalidade semipresencial e a distancia:</p>
    <p>• CS Educación Infantil.</p>
    <p>Artigo 2. Ordenación académica na modalidade a distancia</p>
    <p>1. Ás ensinanzas autorizadas no artigo 1 desta orde, CS Educación Infantil no réxime de persoas adultas, aplicaráselles, en canto sexa adecuado á súa natureza, o previsto na Orde do 5 de novembro de 2010 pola que se establece, con carácter experimental, a ordenación da formación profesional inicial polo réxime para as persoas adultas nas modalidades a distancia e semipresencial.</p>
    <p>2. O desenvolvemento dos módulos profesionais organizarase sobre a base da titoría individual e colectiva, que serán atendidas directamente polo profesorado de cada módulo. A titoría individual realizarase preferentemente de xeito telemático; a colectiva terá carácter presencial, coa intervención directa do profesorado, nas instalacións do centro docente.</p>
    <p>A asistencia ás titorías presenciais nas instalacións do centro educativo terá carácter voluntario para o alumnado.</p>
    <p>3. Ao longo do período lectivo correspondente, o profesorado de cada módulo profesional realizará un seguimento do desenvolvemento do proceso de ensino e aprendizaxe, utilizando para iso os instrumentos e os procedementos de recollida de información previamente establecidos na programación dos módulos, que deberán ser coñecidos polo alumnado.</p>
    <p> A avaliación da aprendizaxe do alumnado será continua a través das actividades que se programen e harmonizarase con probas presenciais teórico-prácticas para cada avaliación parcial, de carácter obrigatorio para o alumnado e axustadas aos resultados de aprendizaxe e aos criterios de avaliación dos currículos dos módulos profesionais. Ao finalizar o desenvolvemento de cada módulo, realizarase unha proba presencial final de carácter global. Esta proba terá que realizala o alumnado que non superase o módulo mediante as probas presenciais parciais que se realicen ao longo do curso. </p>
    <p>4. O profesorado que imparta nas modalidades de distancia e semipresencial disporá das competencias necesarias para o manexo da plataforma de formación a distancia e para realizar o seguimento do proceso de ensino-aprendizaxe do alumnado. </p>
    <p>Artigo 3. Inicio da actividade</p>
    <p>Para a posta en funcionamento das ensinanzas que se autorizan, a Xefatura Territorial da Consellería de Cultura, Educación e Universidade de Pontevedra, logo do informe do Servizo Territorial de Inspección Educativa, aprobará expresamente a relación do profesorado que impartirá docencia nos ditos ciclos, así como o equipamento.</p>
    <p>Artigo 4. Inscrición no Rexistro de Centros</p>
    <p>Esta orde dará lugar á correspondente inscrición no Rexistro de Centros da Comunidade Autónoma de Galicia.</p>
    <p>Artigo 5. Modificación da autorización</p>
    <p>O centro queda obrigado ao cumprimento da normativa vixente e a solicitar a oportuna revisión cando se teña que modificar calquera dos datos que se sinalan nesta orde.</p>
    <p>Disposición derradeira primeira. Recursos</p>
    <p>Contra esta orde, que esgota a vía administrativa, as persoas interesadas poderán formular recurso potestativo de reposición, ante esta consellería, no prazo dun mes contado a partir do día seguinte ao da súa publicación no <em>Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente o recurso contencioso-administrativo, no prazo de dous meses desde a mesma data, ante a Sala do Contencioso-Administrativo do Tribunal Superior de Xustiza de Galicia, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira segunda. Entrada en vigor</p>
    <p>Esta orde entrará en vigor o día seguinte ao da súa publicación no <em>Diario Oficial de Galicia.</em></p>
    <p>Santiago de Compostela, 21 de abril de 2021</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

