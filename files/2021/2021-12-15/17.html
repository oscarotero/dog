---
date: '2021-12-15'
id: G0003-021221-0001
page: 61347
number: 239
agency: Servizo Galego de Saúde
section: IV. Oposicións e concursos.
title: >-
  ANUNCIO do 1 de decembro de 2021, da Xerencia da Área Sanitaria de Santiago de
  Compostela e Barbanza, polo que se procede a dar publicidade á resolución da
  mesma data pola que se convoca a provisión dun posto de xefe/a do Servizo de
  Infraestruturas, Arquitecturas Tecnolóxicas e Soporte a Usuarios da
  Subdirección de Sistemas e Tecnoloxías da Información.
range: Anuncio
url: >-
  https://www.xunta.gal/dog/Publicados/2021/20211215/AnuncioG0003-021221-0001_gl.html
---
<p>De conformidade co establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, así como na Orde da Consellería de Sanidade do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 137/2019, do 10 de outubro (DOG nº 208, do 31 de outubro), polo que se establece a estrutura orgánica do Servizo Galego de Saúde, a Orde do 22 de abril de 2020 (DOG nº 82, do 29 de abril), de delegación de competencias en órganos centrais e periféricos da Consellería de Sanidade e do Servizo Galego de Saúde, e o Decreto 134/2019, do 10 de outubro (DOG nº 204, do 25 de outubro) polo que se regulan as áreas sanitarias e os distritos sanitarios do Sistema público de saúde de Galicia, a xerente da área Sanitaria de Santiago de Compostela e Barbanza</p>
    <h2>RESOLVE:</h2>
    <p>Primeiro. Proceder ao anuncio da convocatoria para cubrir, mediante o procedemento de libre designación, a provisión dun posto de xefe/a do Servizo de Infraestruturas, Arquitecturas Tecnolóxicas e Soporte a Usuarios da Subdirección de Sistemas e Tecnoloxías da Información da Área Sanitaria de Santiago de Compostela e Barbanza, que se indica no anexo.</p>
    <p>Segundo. As retribucións do posto ofertado serán as que correspondan de acordo coa normativa vixente sobre confección de nóminas do persoal ao servizo da Administración autonómica.</p>
    <p>Terceiro. As solicitudes para participar na presente convocatoria xunto coa documentación a que se refiren as bases desta presentaranse, dirixidas á Xerencia da Área Sanitaria de Santiago de Compostela e Barbanza, no Rexistro Xeral da devandita área, situado na Travesía Choupana, s/n, 15706 Santiago de Compostela, ou a través de calquera dos rexistros previstos no artigo 16.4 da Lei 39/2015, do 1 de outubro, do procedemento administrativo común das administracións públicas, no prazo de vinte (20) días naturais, contados a partir do seguinte ao da publicación do presente anuncio no <em>Diario Oficial de Galicia</em>.</p>
    <p>Cuarto. As bases íntegras da convocatoria estarán expostas nos taboleiros de anuncios dos centros dependentes da Área Sanitaria de Santiago de Compostela e Barbanza, nos puntos de atención ao traballador (PAT) da Dirección de Recursos Humanos, na Intranet da Área Sanitaria de Santiago de Compostela, así como na páxina web do Servizo Galego de Saúde (www.sergas.es).</p>
    <p>Santiago de Compostela, 1 de decembro de 2021</p>
    <footer><p>Eloína Núñez Masid<br>Xerente da Área Sanitaria de Santiago de Compostela e Barbanza</p></footer>
    <h2>ANEXO</h2>
    <p>1. Denominación do posto: xefe/a do Servizo de Infraestruturas, Arquitecturas Tecnolóxicas e Soporte a Usuarios da Subdirección de Sistemas e Tecnoloxías da Información da Área Sanitaria de Santiago de Compostela e Barbanza.</p>
    <p>2. Número de pazas: unha.</p>
    <p>3. Requisitos: ter a condición de persoal estatutario fixo e en situación de servizo activo nas categorías de:</p>
    <p>• Técnico/a superior de Sistemas e Tecnoloxías da Información.</p>
    <p>• Técnico/a de Xestión de Sistemas e Tecnoloxías da Información.</p>
    <p>4. Procedemento de provisión: libre designación.</p>
    <p>5. Institución: Área Sanitaria de Santiago de Compostela e Barbanza.</p>

