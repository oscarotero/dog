---
date: '2021-12-15'
id: G0596-231121-0001
page: 61494
number: 239
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ANUNCIO do 16 de novembro de 2021, da Xefatura Territorial de Pontevedra, polo
  que se somete a información pública o Plan de restauración e abandono de
  labores da concesión de explotación Cea 2666 (PO/C02666), situada no termo
  municipal de Vilagarcía de Arousa, provincia de Pontevedra, e a fe de erratas
  do documento.
range: Anuncio
url: >-
  https://www.xunta.gal/dog/Publicados/2021/20211215/AnuncioG0596-231121-0001_gl.html
---
<p>O 8 de setembro de 2021, anunciouse no <em>Diario Oficial de Galicia</em> (DOG) o sometemento ao trámite de información pública do Plan de restauración e abandono de labores da concesión de explotación <em>Cea 2666</em> situada no termo municipal de Vilagarcía de Arousa, provincia de Pontevedra, de conformidade co disposto no artigo 6 do Real decreto 975/2009, do 12 de xuño, sobre xestión dos residuos das industrias extractivas e de protección e rehabilitación do espazo afectado por actividades mineiras, para posteriormente dar cumprimento ao dito trámite coa exposición da documentación relacionada no portal da Vicepresidencia Segunda e Consellería de Economía, Empresa e Innovación (https://ceei.xunta.gal/transparencia/informacion-publica/en-tramitacion/explotacions-mineiras).</p>
    <p>O 23 de setembro de 2021, Triturados do Saiar, S.L., titular da concesión de explotación <em>Cea 2666</em>, inseriu mediante o Rexistro Electrónico da Xunta de Galicia unha fe de erratas como documentación relacionada coa solicitude de autorización do Plan de restauración e abandono de labores da concesión de explotación <em>Cea 2666</em>. En cumprimento do disposto no artigo 6 do Real decreto 975/2009, do 12 de xuño, sobre xestión dos residuos das industrias extractivas e de protección e rehabilitación do espazo afectado por actividades mineiras, sométese ao trámite de información pública o Plan de restauración e abandono de labores da concesión de explotación <em>Cea 2666</em> (PO/C/02666) situada no termo municipal de Vilagarcía de Arousa, Pontevedra, e a fe de erratas do documento.</p>
    <p>Todas aquelas persoas ou entidades que se consideren afectadas poderán examinar o expediente no portal da Vicepresidencia Segunda e Consellería de Economía, Empresa e Innovación (http://ceei.xunta.gal/transparencia/documentos-sometidos-a-informacion-publica), e alegar por escrito todo o que crean oportuno, achegándoas en calquera oficina das previstas no artigo 16.4 da Lei 39/2015, do 1 de outubro, do procedemento administrativo común das administracións públicas. Para iso terán un prazo de trinta días hábiles, que comezará o día seguinte ao da súa publicación no <em>Diario Oficial de Galicia</em>, segundo o establecido polo artigo 6 do Real decreto 975/2009, do 12 de xuño, sobre xestión dos residuos das industrias extractivas e de protección e rehabilitación do espazo afectado por actividades mineiras. </p>
    <p>Pontevedra, 16 de novembro de 2021</p>
    <footer><p>Tomás Nogueiras Nieto<br>Xefe territorial de Pontevedra</p></footer>

