---
date: '2021-04-29'
id: G0256-220421-0001
page: 21463
number: 80
agency: Axencia Turismo de Galicia
section: III. Outras disposicións.
title: >-
  RESOLUCIÓN do 21 de abril de 2021 pola que se dá publicidade  dunha encomenda
  de xestión á S.A. de Xestión do Plan Xacobeo.
range: Resolución
url: >-
  https://www.xunta.gal/dog/Publicados/2021/20210429/AnuncioG0256-220421-0001_gl.html
---
<p> – Actividade. Encargar á S.A. de Xestión do Plan Xacobeo a xestión do inmoble sito no número 5 da rúa da Ribeira do Berbés e número 9 da rúa Peñasco, da cidade de Vigo para destinalo a albergue de peregrinos, incluíndoo na Rede de albergues públicos da Comunidade Autónoma de Galicia, polo tempo que se manteña a cesión do uso a título gratuíto a favor da Axencia Turismo de Galicia. </p>
    <p>– Natureza e alcance da xestión encomendada. Esta encomenda ten natureza intersubxectiva ao ter a S.A. de Xestión do Plan Xacobeo a consideración de medio propio e servizo técnico da Administración xeral da Comunidade Autónoma de Galicia e das entidades instrumentais do sector público autonómico que teñan a consideración de medios propios aos efectos previstos na Lei 16/2010, do 17 de decembro, de organización e funcionamento da Administración xeral e do sector público autonómico de Galicia, e na lexislación de contratos do sector público, segundo os seus estatutos. </p>
    <p>– Prazo de vixencia. A encomenda terá a mesma duración que a cesión do dereito de uso do citado inmoble polo Consorcio Casco Vello de Vigo á Axencia Turismo de Galicia. </p>
    <p>Santiago de Compostela, 21 de abril de 2021</p>
    <footer><p>Mª Nava Castro Domínguez<br>Directora de Turismo de Galicia</p></footer>

