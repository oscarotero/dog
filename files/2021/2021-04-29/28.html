---
date: '2021-04-29'
id: G0596-080421-0014
page: 21515
number: 80
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 8 de abril de 2021, da Xefatura Territorial de Pontevedra, de
  autorización administrativa previa e autorización administrativa de
  construción dunha instalación eléctrica no concello de Mos (expediente IN407A
  2021/20-4).
range: Resolución
url: >-
  https://www.xunta.gal/dog/Publicados/2021/20210429/AnuncioG0596-080421-0014_gl.html
---
<p>Visto o expediente para outorgamento de autorización administrativa previa e autorización administrativa de construción da instalación eléctrica que a seguir se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: substitución dos apoios A2RDB03U e A2OL17HT da LMT MOS705.</p>
    <p>Situación: Mos.</p>
    <p>Características técnicas: substitución do apoio A2RDB03U da LMT MOS705 por un C-3000/14, no cal se instala un telecontrol, e do A2OL17HT por un C-1000/14. LMT aérea a 15 kV, con condutor LA-56, de 136 metros de lonxitude, con orixe no apoio C-3000/14 proxectado e final no apoio C-1000/14 proxectado. A instalación está situada no lugar de Codeseira, Tameiga, Mos.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 5/2017, do 19 de outubro, de fomento da implantación de iniciativas empresariais en Galicia, DOG nº 203 do 25 de outubro, esta xefatura territorial</p>
    <h2>RESOLVE:</h2>
    <p>Conceder a autorización administrativa previa e a autorización administrativa de construción para a dita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva en vía administrativa, cabe interpoñer recurso de alzada ante o vicepresidente segundo e conselleiro de Economía, Empresa e Innovación no prazo dun mes, contado a partir do día seguinte ao da notificación ou publicación desta resolución, conforme ao establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 8 de abril de 2021</p>
    <footer><p>O xefe territorial de Pontevedra<br>P.A. (Decreto 230/2020, do 23 de decembro;<br>DOG nº 5, do 11 de xaneiro de 2021, artigos 36.3 e 37.1)<br>Eugenio Fernández Piñeiro <br>Xefe do Servizo de Administración Industrial</p></footer>

