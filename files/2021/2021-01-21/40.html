---
date: '2021-01-21'
id: O143-070121-0003
page: 3787
number: 13
agency: Augas de Galicia
section: VI. Anuncios. a) Administración autonómica.
title: >-
  RESOLUCIÓN do 5 de xaneiro de 2021 pola que se fai público o cofinanciamento
  do servizo hidráulico para a redacción do proxecto de colector interceptor da
  marxe esquerda do río Sardiña, tramo A Malata-Ponte da estrada da Malata.
  Ferrol, nun 80 % pola Unión Europea a través do Fondo Europeo de
  Desenvolvemento Rexional (Feder), no marco do programa operativo Feder-Galicia
  2014-2020.
range: Resolución
url: >-
  https://www.xunta.gal/dog/Publicados/2021/20210121/AnuncioO143-070121-0003_gl.html
---
<footer><p><img src="/dog/Publicados/2021/20210121/AnuncioO143-070121-0003_gl-web-images/Fondo%20Europeo%20G_fmt.jpeg" alt="missing image file"></p></footer>
    <p>Para os efectos previstos na normativa da Unión Europea reguladora dos fondos europeos en relación coa obriga de información e publicidade das actuacións cofinanciadas polos ditos fondos, anexo XII do Regulamento (UE) nº 1303/2013 do Parlamento Europeo e do Consello, do 17 de decembro de 2013, cómpre dar publicidade á actuación contratada, de acordo co disposto na Lei 9/2017, do 8 de novembro, de contratos do sector público, pola que se traspoñen ao ordenamento xurídico español as directivas do Parlamento Europeo e do Consello 2014/23/UE e 2014/24/UE, do 26 de febreiro de 2014, que a continuación se indica por razón do seu cofinanciamento pola Unión Europea:</p>
    <p>1. Entidade adxudicadora.</p>
    <p>Entidade: Augas de Galicia, entidade pública adscrita á Consellería de Infraestruturas e Mobilidade da Xunta de Galicia.</p>
    <p>Actividade principal exercida: infraestruturas e servizos hidráulicos. </p>
    <p>Enderezo da internet: http://augasdegalicia.xunta.gal/</p>
    <p>Perfil de contratante: http://www.contratosdegalicia.gal/consultaOrganismo.jsp?N=216. Tamén se terá acceso ao perfil de contratante dende a Plataforma de contratos públicos de Galicia https://www.contratosdegalicia.gal, accesible así mesmo no Portal web institucional da Xunta de Galicia https://www.xunta.gal e na sede electrónica da Xunta de Galicia https://sede.xunta.gal, o Portal de transparencia de Galicia https://transparencia.xunta.gal, a Plataforma de contratación do sector público https://contrataciondelestado.es por medio de enlaces de interese ás plataformas de contratación das comunidades autónomas e á páxina web https://augasdegalicia.xunta.gal/</p>
    <p>Dependencia que tramita o expediente: Contratación.</p>
    <p>Tipo de contrato: servizo.</p>
    <p>Tramitación: ordinaria.</p>
    <p>Procedemento de adxudicación: contrato menor (artigo 118 da LCSP).</p>
    <p>2. Obxecto do contrato.</p>
    <p>Título: redacción do proxecto de colector interceptor da marxe esquerda do río Sardiña. Tramo A Malata-Ponte da estrada da Malata. Ferrol (A Coruña).</p>
    <p>Clave do expediente: GA.20015.</p>
    <p>CPV (referencia de nomenclatura): 71311100-2 (servizos de asistencia en enxeñaría civil).</p>
    <p>Orzamento base: importe neto: 14.875,00 euros. Importe total: 17.998,75 euros. </p>
    <p>Prazo de execución: 10 semanas.</p>
    <p>Importe da adxudicación: importe neto: 14.500,00 euros. Importe total: 17.545,00 euros.</p>
    <p>Empresa contratista: Proyfe, S.L.</p>
    <p>3. Cofinanciamento da Unión Europea.</p>
    <p>A actuación referida no punto 2) anterior está cofinanciada pola Unión Europea a través do Fondo Europeo de Desenvolvemento Rexional (Feder) nun 80 % do gasto elixible, no marco do programa operativo Feder Galicia 2014-2020. </p>
    <p>A actuación enmárcase dentro do programa operativo no obxectivo temático 6, Conservar e protexer o ambiente e promover a eficiencia dos recursos. Prioridade de investimento 6.2, O investimento no sector da auga para cumprir os requisitos do acervo da Unión en materia de ambiente e para abordar as necesidades, determinadas polos Estados membros, dun investimento que vaia máis alá dos ditos requisitos. Obxectivo específico 6.2.1, Culminar os requisitos da Directiva marco da auga a través do investimento en infraestruturas de saneamento, depuración e reutilización de augas residuais, e mellora da calidade da auga. Actuación 6.2.1.1 (segundo o documento Criterios e procedementos de selección de operacións (CPSO) Saneamento e depuración para o cumprimento dos obxectivos da Directiva marco da auga. Operación Mellora dos sistemas de saneamento e depuración na ría de Ferrol. Unha maneira de facer Europa.</p>
    <p>Santiago de Compostela, 5 de xaneiro de 2021</p>
    <footer><p>A presidenta de Augas de Galicia<br>P.D. (Resolución do 30.1.2012; DOG núm 21, do 31 de xaneiro)<br>Teresa María Gutiérrez López<br>Directora de Augas de Galicia</p></footer>

