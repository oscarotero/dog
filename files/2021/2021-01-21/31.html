---
date: '2021-01-21'
id: G0595-050121-0002
page: 3768
number: 13
agency: 'Vicepresidencia primeira e Consellería de Presidencia, Xustiza e Turismo'
section: VI. Anuncios. a) Administración autonómica.
title: >-
  RESOLUCIÓN do 4 de xaneiro de 2021, da Secretaría Xeral Técnica da Consellería
  de Presidencia, Xustiza e Turismo, pola que se emprazan os interesados no
  recurso contencioso-administrativo PO 356/2020, interposto contra a
  desestimación presunta do recurso de alzada fronte á Resolución do 30 de
  decembro de 2019, do tribunal designado para xulgar o proceso selectivo
  unitario para o acceso e ingreso nos corpos de policía local, escala básica,
  categoría de policía, quenda de acceso libre, convocado pola Orde do 31 de
  maio de 2019, pola que se dá publicidade da lista de persoas aspirantes que
  resultaron aptas no cuarto exercicio (probas psicotécnicas).
range: Resolución
url: >-
  https://www.xunta.gal/dog/Publicados/2021/20210121/AnuncioG0595-050121-0002_gl.html
---
<p>A Vicepresidencia Primeira e Consellería de Presidencia, Xustiza e Turismo recibiu un oficio da sección primeira da Sala do Contencioso-Administrativo do Tribunal Superior de Xustiza de Galicia polo que se solicita o emprazamento de cantos aparezan como interesados no recurso contencioso-administrativo PO 356/2020, interposto por Iker Díaz Villaverde contra a desestimación presunta do recurso de alzada interposto fronte á Resolución do 30 de decembro de 2019, do tribunal designado para xulgar o proceso selectivo unitario para o acceso e ingreso nos corpos de policía local, escala básica, categoría de policía, quenda de acceso libre, convocado pola Orde do 31 de maio de 2019, pola que se dá publicidade á lista de persoas aspirantes que resultaron aptas no cuarto exercicio (probas psicotécnicas).</p>
    <p>En consecuencia, esta Secretaría Xeral Técnica acordou, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a achega do correspondente expediente administrativo ao referido tribunal. O que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte nos autos na sección primeira da Sala do Contencioso-Administrativo do Tribunal Superior de Xustiza de Galicia no prazo de nove (9) días, contados desde o seguinte ao da publicación desta resolución no Diario Oficial de Galicia.</p>
    <p>Santiago de Compostela, 4 de xaneiro de 2021</p>
    <footer><p>Beatriz Cuiña Barja<br>Secretaria xeral técnica da Consellería de Presidencia, Xustiza e Turismo</p></footer>

