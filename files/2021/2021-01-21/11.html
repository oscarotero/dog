---
date: '2021-01-21'
id: G0425-150121-0001
page: 3647
number: 13
agency: Consellería de Política Social
section: III. Outras disposicións.
title: >-
  RESOLUCIÓN do 14 de xaneiro de 2021, da Dirección Xeral de Maiores e Persoas
  con Discapacidade, pola que se publica o acto administrativo de emenda da
  documentación das xustificacións presentadas ao abeiro da Orde do 19 de
  decembro de 2019 pola que se establecen as bases reguladoras para a concesión
  de subvencións ás entidades locais da Comunidade Autónoma de Galicia para a
  prestación de servizos no marco da Rede galega de atención temperá,
  cofinanciadas polo programa operativo FSE Galicia 2014-2020, e se procede á
  súa convocatoria para o ano 2020 (código de procedemento BS700A).
range: Resolución
url: >-
  https://www.xunta.gal/dog/Publicados/2021/20210121/AnuncioG0425-150121-0001_gl.html
---
<p>A Consellería de Política Social convocou para o ano 2020, a través da Orde do 19 de decembro de 2019 (DOG núm. 16, do 24.1.2020) subvencións ás entidades locais da Comunidade Autónoma de Galicia para a prestación de servizos no marco da Rede galega de atención temperá.</p>
    <p>A partida orzamentaria con cargo á cal se financian estas axudas ten un cofinanciamento do 80 % dos fondos FSE a través do programa operativo de Galicia 2014-2020.</p>
    <p>O artigo 26 da orde de convocatoria establece o obxecto, prazo e documentación necesaria para a xustificación das axudas concedidas. A data límite para a presentación da xustificación era o 15 de novembro de 2020. </p>
    <p>Así mesmo, no número 5 do artigo 26 da orde, determínase a documentación xustificativa da actuación executada obxecto da subvención que as entidades beneficiarias deberán presentar. </p>
    <p>Unha vez revisadas as xustificacións presentadas ao abeiro da dita orde de convocatoria polo órgano encargado da instrución, identificáronse aquelas que non reúnen a documentación necesaria, ben por non tela presentado, ben por conter erro ou por non ser suficiente para a determinación do cumprimento das condicións impostas e da consecución dos obxectivos previstos no acto de concesión da subvención.</p>
    <p>O número 6 do citado artigo 26, establece que, no caso de que a xustificación fose incorrecta e/ou incompleta, requirirase a entidade para que corrixa os erros ou defectos observados e/ou achegue os documentos solicitados no prazo de dez días, advertíndolle de que, de non facelo, se procederá, logo de resolución, á revogación da subvención e, de ser o caso, ao reintegro da contía percibida e á exixencia dos xuros de demora.</p>
    <p>Así mesmo, por tratarse dun procedemento de concorrencia competitiva e consonte o indicado no artigo 45 da citada Lei 39/2015, do 1 de outubro, do procedemento administrativo común das administracións públicas, tal como sinala o artigo 22 da Orde do 19 de decembro de 2019, os actos administrativos e as correspondentes resolucións deste procedemento publicaranse no <em>Diario Oficial de Galicia</em>, a cal producirá os efectos da notificación.</p>
    <p>De acordo co establecido no artigo 15 da Orde do 19 de decembro de 2019, todos os trámites administrativos que as persoas interesadas deban realizar durante a tramitación deste procedemento, con posterioridade á presentación da solicitude, deberán ser realizados electronicamente accedendo á Carpeta cidadá da persoa interesada, dispoñible na sede electrónica da Xunta de Galicia.</p>
    <p>Por todo o exposto, </p>
    <h2>RESOLVO:</h2>
    <p>Primeiro. Ordenar a publicación no <em>Diario Oficial de Galicia</em> do acto administrativo, do 14 de xaneiro de 2021, coa relación de entidades beneficiarias requiridas para emendar as xustificacións que non están debidamente cubertas e/ou presentar a documentación preceptiva exixida segundo o establecido nas bases reguladoras. Esta relación figura como anexo desta resolución. </p>
    <p>Segundo. Facer indicación expresa a todas as entidades beneficiarias recollidas no anexo que son requiridas para que, no prazo de dez (10) días, contado a partir do día seguinte ao da publicación desta resolución no <em>Diario Oficial de Galicia</em> (DOG), emenden a falta ou acheguen os documentos preceptivos conforme se establece na orde de convocatoria recollidos no dito anexo. De non o facer, de conformidade co artigo 26.6 da orde, co artigo 28.10 da Lei 9/2007, do 13 de xuño, de subvencións da Galicia, e co artigo 45 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, comportará a perda do dereito ao cobramento total ou parcial da subvención, a exixencia do reintegro e demais responsabilidades que correspondan. </p>
    <p>Terceiro. En caso de dúbida, dificultades técnicas ou necesidade de máis información durante o proceso de emenda da documentación das xustificacións, poderán dirixirse á Consellería de Política Social a través dos teléfonos 981 54 01 42 ou 981 54 73 98.</p>
    <p>Santiago de Compostela, 14 de xaneiro de 2021</p>
    <footer><p>Fernando González Abeijón<br>Director xeral de Maiores e Persoas con Discapacidade</p></footer>
    <h2>ANEXO </h2>
    <h3>Requirimento de emenda da documentación xustificativa Orde do 19.12.2019 BS700A</h3>
    <table>
     <tbody>
      <tr>
       <td>Nº exp.</td>
       <td>NIF</td>
       <td>Solicitante</td>
       <td>Integrantes</td>
       <td>Documentación requirida</td>
      </tr>
      <tr>
       <td>19-2020.BS700A.AT</td>
       <td>P3603300I</td>
       <td>Concello de Mos</td>
       <td>Concello de Mos</td>
       <td>– Anexo V, debidamente asinado polo/a secretario/a da entidade ou o/a representante da agrupación segundo o previsto no artigo 7.2.c.2º, en que figure, entre outros aspectos: declaración sobre cumprimento da normativa aplicable en materia de publicidade ás axudas financiadas a través de fondos da Unión Europea, así como en materia de subvencións e, se é o caso, en materia de contratación pública e demais normativa aplicable.</td>
      </tr>
      <tr>
       <td>17-2020.BS700A.AT</td>
       <td>P1503400B</td>
       <td>Agrupación dos concellos de Dumbría, Camariñas, Carnota, Cee, Corcubión, Fisterra, Mazaricos, Muxía, Zas e Vimianzo</td>
       <td>Dumbría, Camariñas, Carnota, Cee, Corcubión, Fisterra, Mazaricos, Muxía, Zas e Vimianzo</td>
       <td>– Presentar, respecto do Concello de Fisterra, certificado de non ter débedas pendentes coa Administración pública da Comunidade Autónoma.</td>
      </tr>
     </tbody>
    </table>

