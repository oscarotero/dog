---
date: '2021-01-21'
id: G0532-281220-0001
page: 3770
number: 13
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 22 de decembro de 2020, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  solicitude de modificación da autorización ambiental integrada e o estudo de
  impacto ambiental para a construción dun novo vertedoiro de escouras no
  Complexo Medioambiental de Cerceda (expediente 2020-IPPC-M-145).
range: Anuncio
url: >-
  https://www.xunta.gal/dog/Publicados/2021/20210121/AnuncioG0532-281220-0001_gl.html
---
<p>Para os efectos previstos no artigo 15 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, de 1 de xullo, de prevención e control integrados da contaminación (BOE núm. 251, do 19 de outubro), e no artigo 36 da Lei 21/2013, do 9 de decembro, de avaliación ambiental (BOE núm. 296, do 11 de decembro), faise público que, por espazo de trinta (30) días hábiles, contados a partir do seguinte ao da publicación de este anuncio no Diario Oficial de Galicia, estará á disposición do público a documentación presentada pola Sociedade Galega do Medio Ambiente, S.A. (Sogama) para solicitar a modificación da autorización ambiental integrada e o estudo de impacto ambiental para a construción dun novo vertedoiro de escouras no Complexo Medioambiental de Cerceda, co fin de que calquera interesado poida consultalos e, de ser o caso, formular dentro do dito prazo as alegacións, suxestións ou observacións que considere convenientes.</p>
    <p>A documentación poderá consultarse na páxina web da Consellería de Medio Ambiente, Territorio e Vivenda (https://cmatv.xunta.gal/»medio ambiente e sostibilidade »prevención e control de actividades»autorización ambiental integrada »proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 22 de decembro de 2020</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO</h2>
    <h2>Memoria resumo</h2>
    <p>Titular: Sociedade Galega do Medio Ambiente, S.A. (Sogama).</p>
    <p>NIF: A15379803.</p>
    <p>Domicilio social e localización: Morzós, núm. 10, As Encrobas, 15187 Cerceda, A Coruña.</p>
    <p>Modificación solicitada: execución dun novo vertedoiro de residuos non perigosos para verter as escouras producidas na planta termoeléctrica.</p>
    <p>Epígrafe de actividade (modificación da autorización ambiental integrada): anexo I, 5.5).</p>
    <p>Categoría de proxecto (avaliación ambiental): anexo I, grupo 8.c).</p>
    <p>Descrición da modificación:</p>
    <p>A empresa pretende realizar un novo vertedoiro de escouras nunha única fase de execución e 3 vasos de vertedura separados por camallóns. A área ocupada ten unha superficie total de 34.400 m² e unha capacidade de vertedura de residuos de 439.376 m³.Considerando unha entrada de 62.000 t/ano de escouras, a vida útil estímase de 12 anos.</p>
    <p>Verteduras:</p>
    <p>Os lixiviados sairán por gravidade de cada vaso mediante a rede de lixiviados cara ás balsas de almacenamento antes do seu tratamento na depuradora fisicoquímica.</p>

