---
date: '2021-01-21'
id: G2164-171220-0001
page: 3752
number: 13
agency: Xulgado de Primeira Instancia número 5 de Pontevedra
section: V. Administración de xustiza.
title: EDICTO de notificación de sentenza (DCT 54/2019).
range: Edicto
url: >-
  https://www.xunta.gal/dog/Publicados/2021/20210121/AnuncioG2164-171220-0001_gl.html
---
<p>Neste órgano xudicial tramítase DCT 54/19 seguido por instancia de Verónica Espiña Antas contra Jawad Lech Heb, sobre divorcio contencioso, nos cales se ditou sentenza o 25 de setembro de 2019 en que consta o seguinte encabezado e parte dispositiva.</p>
    <p>«Sentenza.</p>
    <p>En Pontevedra o 25 de setembro de 2019.</p>
    <p>Vistos por min, Mª del Mar Felices Esteban, maxistrada xuíza do Xulgado de Primeira Instancia número 5 de Pontevedra, os precedentes autos de xuízo de divorcio, seguidos ante este xulgado co número 54/2019, en que é parte demandante Verónica Espiña Antas, representada pola procuradora Magdalena Méndez Benegassi Gamallo e asistida da letrada Cristina Noya Ordóñez, e como parte demandada Jawad Lech Heb, declarado en rebeldía procesual.</p>
    <p>Resolución:</p>
    <p>Estimo a demanda presentada pola procuradora Magdalena Méndez Benegassi Gamallo, en nome e representación de Verónica Espiña Antas, contra Jawad Lech Heb, en rebeldía procesual, e en consecuencia declaro a disolución por divorcio do matrimonio contraído entre os litigantes o 25 de novembro de 2016 inscrito no tomo 130, páxina 143, da Sección Segunda do Rexistro Civil de Pontevedra, con todos os efectos legais que a devandita declaración comporta. Enténdense revogados definitivamente os poderes e consentimentos que os cónxuxes se tivesen outorgado. Os cónxuxes poderán vivir separados e cesa a presunción de convivencia conxugal.</p>
    <p>Todo iso sen facer expresa imposición das custas.</p>
    <p>Firme esta resolución, comuníquese de oficio ao Rexistro Civil onde consta inscrito o matrimonio dos cónxuxes litigantes, Rexistro Civil de Pontevedra.</p>
    <p>Notifíquese esta resolución en forma legal ás partes, ás que se advirte que contra ela cabe recurso de apelación para ante a Audiencia Provincial de Pontevedra, que se tramitará polas regras establecidas na Lei de axuizamento civil.</p>
    <p>Así por esta miña sentenza, definitivamente xulgando en primeira instancia, pronúncioo, mándoo e asínoo».</p>
    <p>E para que sirva de notificación de sentenza en legal forma a Jawad Lech Heb, en ignorado paradoiro, expido a presente para a súa inserción no Diario Oficial de Galicia.</p>
    <p>Pontevedra, 14 de decembro de 2020</p>
    <footer><p>A letrada da Administración de xustiza</p></footer>

