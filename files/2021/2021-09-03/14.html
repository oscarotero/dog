---
date: '2021-09-03'
id: G0597-190821-0003
page: 43991
number: 170
agency: Consellería de Facenda e Administración Pública
section: VI. Anuncios. a) Administración autonómica.
title: >-
  ORDE do 19 de agosto de 2021 pola que se acorda a adxudicación do procedemento
  de alleamento, mediante poxa pública, duns inmobles situados nos concellos de
  Melide e Santiago de Compostela.
range: Orde
url: >-
  https://www.xunta.gal/dog/Publicados/2021/20210903/AnuncioG0597-190821-0003_gl.html
---
<p>Mediante as ordes da Consellería de Facenda e Administración Pública do 3 de marzo de 2021 e do 12 de abril de 2021 acordouse o alleamento, mediante poxa, duns inmobles situados nos concellos de Melide e de Santiago de Compostela.</p>
    <p>Logo de publicarse no Diario Oficial de Galicia núm. 115, do 18 de xuño de 2021, e nun xornal de ampla difusión (La Voz de Galicia do mesmo día) o anuncio do 14 de xuño de 2021, da Secretaría Xeral Técnica e do Patrimonio da Consellería de Facenda, sobre o alleamento dos citados bens e dereitos, tivo lugar o 29 de xullo de 2021 a poxa pública anunciada, co que en vista da acta da mesa de contratación, de conformidade co disposto no artigo 70 do Decreto 50/1989, polo que se aproba o Regulamento de patrimonio da Comunidade Autónoma de Galicia, e tras a proposta da Secretaría Xeral Técnica e do Patrimonio,</p>
    <h2>DISPOÑO:</h2>
    <p>Primeiro. Aprobar as seguintes adxudicacións</p>
    <p>1. A Manuel Carregal Blanco, polo prezo de dezaseis mil euros (16.000 €), o seguinte inmoble:</p>
    <p>• Terreo de 455 m2, sobre o cal se asenta unha edificación que foi caseta de legoeiros na estrada AC-840 Betanzos-A Golada (antes C-540 Betanzos-Lalín), no punto quilométrico 11,590 (hoxe 48,590), no lugar das Cazallas, no municipio de Melide (A Coruña). Linda, segundo o Rexistro da Propiedade, ao norte, coa parcela 69 do polígono 30, de Manuel Costoya Gómez; ao sur, coa parcela 63 do polígono 30, de Jesús Sánchez López, ao leste, coa parcela 68 do polígono 30, de Saturnino Montero Ares; coa parcela 67 do polígono 30, de Carmen Mosquera Gómez e co predio 941 do polígono 30, de María de los Ángeles Mellid Cardelle; e ao oeste, coa estrada AC-840 Betanzos-A Golada, de titularidade autonómica. Referencias catastrais: 001501000NH75D0000IS (terreo) e 001501000NH75D0001OD (construción).</p>
    <p>Datos rexistrais: inscrita no Rexistro da Propiedade de Arzúa como predio nº 21766 de Melide, no tomo 800, libro 150, folio 6.</p>
    <p>2. A Susana Barrientos de Cabo e José Manuel Pérez Santamaría, polo prezo de corenta e nove mil catrocentos setenta e un euros con sesenta e sete céntimos (49.471,67 €), o seguinte inmoble:</p>
    <p>• Local 1B, situado na planta baixo cuberta do inmoble sito na rúa Doutor Teixeiro nº 26, no municipio de Santiago de Compostela. Posúe unha extensión de 91,30 m2 e a súa entrada está no corredor de distribución dos rochos das vivendas. Linda, ao norte, co edificio número 24 da rúa Doutor Teixeiro, co ascensor e co patio de luces; ao sur, co edificio número 28 da devandita rúa; ao leste, cun rocho e co corredor de distribución dos rochos; ao oeste, coa vertical ao terreo ao patio anexo ao piso baixo. Referencia catastral 7271203NH3477A1001FU.</p>
    <p>Datos rexistrais: inscrito no Rexistro da Propiedade nº 1 de Santiago de Compostela co nº 53838, do tomo 1865, libro 755, folio 172.</p>
    <p>Segundo</p>
    <p>Acordar declarar deserta en primeira, segunda e terceira poxa a adxudicación dos seguintes inmobles:</p>
    <p>1. Terreo de 317 m2, sobre o que se levanta unha superficie construída de 109 m2, que foi caseta de legoeiros na estrada C-540 Betanzos-A Golada, no punto quilométrico 5,47, no lugar da Casilla, no municipio de Melide (A Coruña). Segundo o Rexistro da Propiedade, o conxunto linda, ao norte e ao oeste, cun predio propiedade de María del Carmen Barreiro Sánchez, de 2.121 m2 e coa referencia catastral nº 15047A039001240000GK; ao sur, co camiño; e ao leste, co camiño (antiga estrada C-540 Betanzos-A Golada). Referencia catastral 001002800NH74H0001RO.</p>
    <p>Datos rexistrais: inscrita no Rexistro da Propiedade de Arzúa como predio 21755 de Melide, no tomo 796, libro 149, folio 185.</p>
    <p>2. Parcela número 187, denominada Lagos, sita no lugar de San Xoán de Fecha, no municipio de Santiago de Compostela, cunha superficie aproximada de 13.934 m2. Segundo o Rexistro da Propiedade, linda, ao norte, cunha zona excluída e cun camiño público; ao sur, con María Josefa Iglesias Pérez; ao leste, cunha zona excluída, e ao oeste, cun camiño construído polo Servizo de Concentración Parcelaria. Referencia catastral 15079C503001870000WK.</p>
    <p>Datos rexistrais: inscrita no Rexistro da Propiedade nº 2 de Santiago de Compostela como predio 22930, tomo 1.202, libro: 244, folio: 184.</p>
    <p>3. Parcela número 254, denominada Chan dos Montes, situada no lugar de San Xoán de Fecha, no municipio de Santiago de Compostela, cunha superficie aproximada de 19.610 m2. Segundo o Rexistro da Propiedade, linda, ao norte, cun camiño construído polo Servizo de Concentración Parcelaria; ao sur, con Luís García Miramontes e outros; ao leste, cunha zona excluída; e ao oeste, con Josefa Bastón García e outro. Referencia catastral: 15079D503002540000LD.</p>
    <p>Datos rexistrais: inscrita no Rexistro da Propiedade nº 2 de Santiago de Compostela como predio nº 22936, tomo 1.202, libro 244 e folio 187.</p>
    <p>Terceiro</p>
    <p>O pagamento dos prezos dos inmobles adxudicados efectuarase segundo o estipulado no artigo 70.3 do Decreto 50/1989, do 9 de marzo, polo que se aproba o Regulamento de patrimonio da Comunidade Autónoma de Galicia.</p>
    <p>Cuarto</p>
    <p>As vendas formalizaranse como corpo certo en escritura pública e serán por conta dos adquirentes os custos do seu outorgamento. Os tributos derivados da transmisión serán exixidos conforme o disposto na lexislación tributaria. Así mesmo, queda a cargo dos adxudicatarios o pagamento dos custos dos anuncios que se teñan producido neste procedemento de alleamento.</p>
    <p>Quinto</p>
    <p>Contra esta resolución, que pon fin á vía administrativa, poderase interpor recurso potestativo de reposición perante esta consellería no prazo dun mes, contado desde o día seguinte ao da súa publicación no Diario Oficial de Galicia, ou recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, no prazo de dous meses.</p>
    <p>Santiago de Compostela, 19 de agosto de 2021</p>
    <footer><p>O conselleiro de Facenda e Administración Pública<br>P.D. (Orde do 9.1.2012)<br>Jorge Atán Castro<br>Secretario xeral técnico e do Patrimonio<br>da Consellería de Facenda e Administración Pública</p></footer>

