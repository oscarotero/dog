---
date: '2021-02-23'
id: G0595-150221-0002
page: 11195
number: 36
agency: 'Vicepresidencia primeira e Consellería de Presidencia, Xustiza e Turismo'
section: III. Outras disposicións.
title: >-
  DECRETO 31/2021, do 11 de febreiro, polo que se aproba a disolución da
  agrupación entre os concellos de Guntín e Portomarín para o sostemento en
  común do posto de secretaría e a constitución dunha agrupación voluntaria
  entre os concellos de Taboada e Guntín para o mantemento en común do posto de
  secretaría.
range: Decreto
url: >-
  https://www.xunta.gal/dog/Publicados/2021/20210223/AnuncioG0595-150221-0002_gl.html
---
<p>Os concellos de Guntín e Portomarín, nas respectivas sesións plenarias que tiveron lugar os días 23 e 25 de setembro de 2020, acordaron aprobar definitivamente o expediente para a disolución da agrupación constituída entre os ditos concellos para o mantemento en común dun único posto de secretaría de clase terceira.</p>
    <p>Asemade, os plenos dos concellos de Guntín e Taboada, en sesións que tiveron lugar o 23 de setembro de 2020, acordaron a aprobación definitiva do expediente para constituír unha nova agrupación entre os ditos concellos para soster en común a praza de secretaría de clase terceira.</p>
    <p>De conformidade coa normativa estatal, Lei 7/1985, do 2 de abril, reguladora das bases de réxime local, e o Real decreto 128/2018, do 16 de marzo, polo que se regula o réxime xurídico dos funcionarios de Administración local con habilitación de carácter nacional, corresponde ás comunidades autónomas, de acordo coas súas normas propias, acordar a constitución e disolución de agrupacións de secretaría dentro do seu ámbito territorial.</p>
    <p>A normativa autonómica regula as agrupacións voluntarias de municipios para o sostemento en común de prazas reservadas a persoal funcionario de Administración local, nos artigos 165 e seguintes da Lei 5/1997, do 22 de xullo, de Administración local de Galicia, e nos artigos 11, 12, 13 e 16 do Decreto 49/2009, do 26 de febreiro, sobre o exercicio das competencias da Comunidade Autónoma de Galicia respecto dos/das funcionarios/as con habilitación de carácter estatal.</p>
    <p>Nos expedientes de disolución e agrupación seguíronse os trámites previstos na normativa sinalada, constando os informes da Deputación Provincial de Lugo e da Delegación do Goberno. Así mesmo, consta a proposta de clasificación dos postos resultantes.</p>
    <p>A competencia para a aprobación e disolución de agrupacións corresponde ao Consello da Xunta de Galicia, por proposta da consellería competente en materia de réxime local, de acordo coa normativa autonómica.</p>
    <p>Na súa virtude, por proposta do vicepresidente primeiro e conselleiro de Presidencia, Xustiza e Turismo, logo de deliberación do Consello da Xunta de Galicia na súa reunión do día once de febreiro de dous mil vinte e un,</p>
    <h2>DISPOÑO:</h2>
    <p>Primeiro. Aprobar a disolución da agrupación voluntaria dos concellos de Guntín e Portomarín para o mantemento en común do posto de secretaría.</p>
    <p>Segundo. Aprobar a agrupación voluntaria dos concellos de Taboada e Guntín para o sostemento en común do posto de secretaría, así como os estatutos polos que se rexerá a dita agrupación que forman parte integrante do expediente.</p>
    <p>Terceiro. Clasificar os postos resultantes da disolución da agrupación Guntín-Portomarín e da constitución da agrupación de secretaría entre os concellos de Taboada e Guntín nos seguintes termos:</p>
    <p>Entidade: Concello de Portomarín.</p>
    <p>Posto: secretaría de clase terceira.</p>
    <p>Subescala: secretaría-intervención.</p>
    <p>Forma de provisión: concurso.</p>
    <p>Nivel de complemento de destino: 28.</p>
    <p>Complemento específico: 19.302,65 €.</p>
    <p>Entidade: Agrupación de secretaría Taboada-Guntín.</p>
    <p>Posto: secretaría de clase terceira.</p>
    <p>Subescala: secretaría-intervención.</p>
    <p>Forma de provisión: concurso.</p>
    <p>Nivel de complemento de destino: 28.</p>
    <p>Complemento específico: 52.750,00 €.</p>
    <p>Cuarto. Adscribir a Nadia Díaz Vázquez, funcionaria da Administración local con habilitación de carácter nacional pertencente á subescala de secretaría-intervención, titular do posto de secretaría de clase terceira do Concello de Taboada, ao novo posto de secretaría da agrupación de concellos de Taboada e Guntín.</p>
    <p>Contra este acto, que esgota a vía administrativa, as persoas interesadas poden interpoñer potestativamente recurso de reposición no prazo dun mes desde o día seguinte ao da súa publicación perante o órgano que ditou o acto ou, directamente, interpoñer recurso contencioso-administrativo no prazo de dous meses desde o día seguinte ao da súa publicación, ante a Sala do Contencioso-Administrativo do Tribunal Superior de Xustiza de Galicia.</p>
    <p>Santiago de Compostela, once de febreiro de dous mil vinte e un</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Alfonso Rueda Valenzuela<br>Vicepresidente primeiro e conselleiro de Presidencia, <br>Xustiza e Turismo</p>

