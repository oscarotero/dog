---
date: '2021-02-23'
id: G0595-220221-0001
page: 11281
number: 36
agency: 'Vicepresidencia primeira e Consellería de Presidencia, Xustiza e Turismo'
section: IV. Oposicións e concursos.
title: >-
  CORRECCIÓN DE ERROS. Resolución do 11 de febreiro de 2021, da Dirección Xeral
  de Xustiza, pola que se resolve definitivamente o concurso de traslado para
  prazas vacantes entre funcionarios dos corpos e escalas de xestión procesual e
  administrativa, de tramitación procesual e administrativa e de auxilio
  xudicial da Administración de xustiza, anunciado pola Resolución do 28 de
  xullo de 2020.
range: Corrección de resolución
url: >-
  https://www.xunta.gal/dog/Publicados/2021/20210223/AnuncioG0595-220221-0001_gl.html
---
<p>Advertido erro na referida resolución, publicada no Diario Oficial de Galicia núm. 34, do 19 de febreiro de 2021, cómpre efectuar a seguinte corrección:</p>
    <p>Na páxina 10785, no punto noveno, onde di:</p>
    <p>«Debido á situación de pandemia que estamos a vivir actualmente, nos casos debidamente xustificados en que non se atope aloxamento na localidade de destino, a aqueles funcionarios que lles sexa imposible tomar posesión nos prazos sinalados, amplíaselles o prazo de cesamento e de toma de posesión durante o tempo imprescindible que sexa necesario para solucionar o caso concreto en que se atope a persoa afectada.</p>
    <p>Para o efecto, comunicarán a referida circunstancia á xerencia territorial ou ao órgano competente da comunidade autónoma correspondente, achegando a documentación acreditativa da imposibilidade de asistir a tomar posesión no destino adxudicado. Unha vez que finalice a causa da dita imposibilidade, deberán comunicalo tamén á xerencia ou comunidade autónoma, e cesará o día seguinte ao da devandita notificación, contando entón os prazos posesorios establecidos nos puntos sexto e sétimo».</p>
    <p>Debe dicir: </p>
    <p>«Debido á situación de pandemia que estamos a vivir actualmente, nos casos debidamente xustificados que non atopasen aloxamento na nova localidade de destino, a aqueles funcionarios que lles sexa imposible tomar posesión nos prazos sinalados amplíaselles o devandito período.</p>
    <p>Para iso, unha vez que finalice o prazo de toma de posesión establecido nos puntos sexto e sétimo, se continúan sen atopar aloxamento deberán comunicalo á xerencia ou comunidade autónoma e achegar a documentación xustificativa suficiente, e prorrogaráselles o prazo durante os tres días hábiles seguintes, debendo tomar posesión o cuarto día hábil no seu órgano de destino».</p>

