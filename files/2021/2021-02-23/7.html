---
date: '2021-02-23'
id: G0599-220221-2
page: 11256
number: 36
agency: Consellería de Emprego e Igualdade
section: III. Outras disposicións.
title: >-
  EXTRACTO da Orde do 22 de febreiro de 2021 pola que se establecen as bases
  reguladoras do Programa I Hostalaría, de apoio ao sector da hostalaría, e se
  procede á súa convocatoria para 2021. Programa I (código de procedemento
  TR500C).
range: Orde
url: >-
  https://www.xunta.gal/dog/Publicados/2021/20210223/AnuncioG0599-220221-2_gl.html
---
<p>BDNS (Identif.): 550204.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Beneficiarias</p>
    <p>Poderán ser persoas ou entidades beneficiarias as persoas traballadoras autónomas persoa física ou con persoal contratado por conta allea ao seu cargo, as microempresas, as pemes do sector de hostalaría, e tamén se consideran dentro do sector da hostalaría os hoteis, hostais, casas rurais e outros tipos de aloxamentos, sempre e cando cumpran os requisitos establecidos na orde.</p>
    <p>Así mesmo, para os efectos destas axudas entenderase que está afectado polo peche aquel establecemento que non poida ter aberto ao público o seu interior, independentemente do servizo en terrazas e do servizo de envío a domicilio ou recollida no local.</p>
    <p>Non poderán ter a condición de beneficiarias as empresas en que concorra algunha do resto de circunstancias previstas no artigo 10.2 e 3 da Lei 9/2007.</p>
    <p>Segundo. Obxecto</p>
    <p>Este programa ten por obxecto apoiar as persoas traballadoras autónomas persoa física ou con persoal contratado por conta allea ao seu cargo, as microempresas, as pemes calquera que sexa a súa forma xurídica e que pertenzan ao sector da hostalaría e que se vexan afectadas polo peche conforme a normativa ditada polas autoridades sanitarias.</p>
    <p>Terceiro. Bases reguladoras</p>
    <p>Orde do 22 de febreiro de 2021 pola que se establecen as bases reguladoras do Programa I Hostalaría, de apoio ao sector da hostalaría, e se procede á súa convocatoria para 2021. Programa I (código de procedemento TR500C).</p>
    <p>Cuarto. Importe</p>
    <p>Para a concesión destas axudas destínanse doce millóns de euros (12.000.000 €).</p>
    <p>Quinta. Prazo de presentación de solicitudes</p>
    <p>O prazo de presentación de solicitudes será dun mes desde o día seguinte á data de publicación desta orde no Diario Oficial de Galicia, cumprindo o disposto no artigo 29 do Regulamento da Lei de subvencións de Galicia, que establece un período mínimo dun mes.</p>
    <p>Santiago de Compostela, 22 de febreiro de 2021</p>
    <footer><p>Mª Jesús Lorenzana Somoza<br>Conselleira de Emprego e Igualdade</p></footer>

