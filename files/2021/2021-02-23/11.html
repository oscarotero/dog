---
date: '2021-02-23'
id: G0425-170221-0004
page: 11266
number: 36
agency: Consellería de Política Social
section: III. Outras disposicións.
title: >-
  RESOLUCIÓN do 17 de febreiro de 2021 pola que se publica a Resolución do 16 de
  febreiro de 2021 respecto das axudas destinadas a realizar programas de
  interese xeral para fins de carácter social con cargo á asignación tributaria
  do 0,7 % do imposto sobre a renda das persoas físicas ao abeiro da Orde do 11
  de setembro de 2020 pola que se establecen as bases reguladoras e se convoca o
  procedemento para a concesión de subvencións destinadas á realización de
  programas de interese xeral para fins de carácter social, con cargo á
  asignación tributaria do 0,7 % do imposto sobre a renda das persoas físicas,
  xestionado por esta consellería (código de procedemento BS623D).
range: Resolución
url: >-
  https://www.xunta.gal/dog/Publicados/2021/20210223/AnuncioG0425-170221-0004_gl.html
---
<p>Mediante a Orde do 11 de setembro de 2020 (DOG núm. 191, do 21 de setembro) publicáronse as bases reguladoras e convocouse o procedemento para a concesión de subvencións destinadas a realizar programas de interese xeral para fins de carácter social con cargo á asignación tributaria do 0,7 % do imposto sobre a renda das persoas físicas, xestionado pola consellería con competencias en materia de política social da Xunta de Galicia.</p>
    <p>De conformidade co artigo 15 da antedita orde, a resolución será ditada pola persoa titular da consellería da Xunta de Galicia con competencias en materia de política social por proposta da Comisión Instrutora, segundo o previsto no artigo 13.</p>
    <p>Así mesmo, o artigo 16 da mesma orde establece que se publicarán no Diario Oficial de Galicia, de conformidade co artigo 45 da Lei 39/2015, do 1 de outubro, do procedemento administrativo común das administracións públicas, os actos administrativos e a correspondente resolución deste procedemento. Esta publicación producirá os efectos da notificación.</p>
    <p>Polo exposto,</p>
    <h2>RESOLVO:</h2>
    <p>Primeiro. Ordenar a publicación no Diario Oficial de Galicia do contido íntegro da Resolución do 16 de febreiro de 2021, ditada no procedemento BS623D, respecto das axudas destinadas a realizar programas de interese xeral para fins de carácter social con cargo á asignación tributaria do 0,7 % do imposto sobre a renda das persoas físicas ao abeiro da Orde do 11 de setembro de 2020 pola que se establecen as bases reguladoras e se convoca o procedemento para a concesión de subvencións destinadas á realización de programas de interese xeral para fins de carácter social, con cargo á asignación tributaria do 0,7 % do imposto sobre a renda das persoas físicas, xestionado por esta consellería (código de procedemento BS623D), que se xunta á presente resolución no anexo.</p>
    <p>Segundo. Comunicar que a Resolución do 16 de febreiro de 2021 pon fin á vía administrativa e contra ela poderá interpoñerse recurso potestativo de reposición ante o mesmo órgano que a ditou, no prazo dun mes contado a partir da publicación desta resolución no Diario Oficial de Galicia, ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous (2) meses contados a partir do día seguinte da súa publicación no Diario Oficial de Galicia.</p>
    <p>Santiago de Compostela, 17 de febreiro de 2021</p>
    <footer><p>Fabiola García Martínez<br>Conselleira de Política Social</p></footer>
    <h2>ANEXO</h2>
    <h2>Resolución da conselleira de Política Social respecto das axudas convocadas a través da Orde do 11 de setembro de 2020 pola que se establecen as bases reguladoras e se convoca o procedemento para a concesión de subvencións destinadas á realización de programas de interese xeral para fins de carácter social, con cargo á asignación tributaria do 0,7 % do imposto sobre a renda das persoas físicas, xestionado por esta consellería</h2>
    <p>A través da Orde do 11 de setembro de 2020 (DOG núm. 191, do 21 de setembro) establecéronse as bases reguladoras e convocouse o procedemento para a concesión de subvencións destinadas a realizar programas de interese xeral para fins de carácter social con cargo á asignación tributaria do 0,7 % do imposto sobre a renda das persoas físicas, xestionado por esta consellería.</p>
    <p>Unha vez vista a proposta formulada pola comisión instrutora regulada no artigo 11 da orde de convocatoria, en relación coas solicitudes presentadas con data do 20.10.2020 pola Asociación Altair Galiza e pola Fundación Delegación Fundación Finnova; en concreto, no caso da primeira entidade, Asociación Altair Galiza, por non estar inscrita no Rexistro de Acción Voluntaria de Galicia nin ter solicitado a inscrición dentro do prazo de presentación de solicitudes (artigo 4.1.a); e no caso da segunda entidade, a Fundación Delegación Fundación Finnova, por non incluír entre os seus fins fundacionais actuacións destinadas á xuventude (artigo 4.1.a), nin ter acreditado experiencia e especialización durante un prazo mínimo de 2 anos no ámbito territorial da Comunidade Autónoma de Galicia, na xestión e execución de, cando menos, un programa dos definidos na liña V do anexo I (artigo 4.1.f),</p>
    <h2>RESOLVO:</h2>
    <p>– Inadmitir a trámite as solicitudes que se relacionan no anexo e declarar que non son susceptibles de acceder ás subvencións polo incumprimento dos requisitos sinalados no artigo 4 da orde de convocatoria, nos termos da proposta da comisión instrutora e que se recollen no dito anexo.</p>
    <p>Esta resolución pon fin á vía administrativa e contra ela as persoas interesadas poderán interpoñer recurso potestativo de reposición ante a conselleira de Política Social, no prazo dun mes contado a partir do día seguinte ao da súa notificación, de acordo co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia no prazo de dous meses contados desde o día seguinte ao da súa notificación, de conformidade co disposto no artigo 46 da Lei 29/1988, do 13 de xullo, reguladora da xurisdición contencioso-administrativa.</p>
    <p>A publicación desta resolución producirá os efectos de notificación, nos termos establecidos no artigo 16 da Orde do 11 de setembro de 2020.</p>
    <p>Santiago de Compostela, 16 de febreiro de 2021 </p>
    <footer><p>Fabiola García Martínez<br>Conselleira de Política Social</p></footer>
    <h2>ANEXO</h2>
    <h2>Solicitudes inadmitidas</h2>
    <table>
     <thead>
      <tr>
       <td>Número
        expediente</td>
       <td>Entidade solicitante</td>
       <td>NIF</td>
       <td>Programa</td>
       <td>Causa</td>
      </tr>
     </thead>
     <tbody>
      <tr>
       <td>2020/49</td>
       <td>Asociación Altair Galiza</td>
       <td>G27439124</td>
       <td>Programa Fortaleza asociativa, beleza construtiva</td>
       <td>Incumprimento do requisito establecido na letra a) do número 1 do artigo 4.</td>
      </tr>
      <tr>
       <td></td>
       <td></td>
       <td></td>
       <td>Programa Descubre(te)</td>
       <td>Incumprimento do requisito establecido na letra a) do número 1 do artigo 4.</td>
      </tr>
      <tr>
       <td>2020/162</td>
       <td>Fundación Delegación Fundación Finnova</td>
       <td>W0173298A</td>
       <td>Programa EVIF-Empleo verde de inclusión y formación</td>
       <td>Incumprimento dos requisitos establecidos nas letras a) e f) do número 1 do artigo 4</td>
      </tr>
      <tr>
       <td></td>
       <td></td>
       <td></td>
       <td>Programa Startup Europe Accelerator</td>
       <td>Incumprimento dos requisitos establecidos nas letras a) e f) do número 1 do artigo 4</td>
      </tr>
     </tbody>
    </table>

