---
date: '2021-02-23'
id: L255-020221-0001
page: 11368
number: 36
agency: Concello de Tui
section: VI. Anuncios. b) Administración local.
title: >-
  ANUNCIO do acordo de aprobación definitiva do Plan de protección do conxunto
  histórico-artístico de Tui.
range: Anuncio
url: >-
  https://www.xunta.gal/dog/Publicados/2021/20210223/AnuncioL255-020221-0001_gl.html
---
<p>O Pleno da Corporación municipal, na súa sesión extraordinaria realizada o 29 de decembro de 2020 e no punto 9º da orde do día relativo a «Expediente 476/2017. Ditame da Comisión Informativa de Urbanismo, Obras, Contratación e Servizos municipais do 22.12.2020, favorable á proposta da Alcaldía, do 9.12.2020, relativa á aprobación definitiva do Plan especial do conxunto histórico-artístico do concello de Tui», por unanimidade dos membros da Corporación (17 votos a favor) aprobou o seguinte acordo: </p>
    <p>«(.../...)</p>
    <p>En consecuencia o Pleno da Corporación acorda:</p>
    <p>Primeiro. Prestar aprobación definitiva ao Plan especial de protección do conxunto histórico-artístico (PEPCHA) (documento con rexistro de entrada 2020-E-RC-2794 do 4.5.2020) e aos planos con rexistro de entrada 2020-E-RE-712 do 13.5.2020, presentados en substitución dos que anteriormente figuraban no documento con rexistro de entrada 2020-E-RC-2794 do 4.5.2020.</p>
    <p>Segundo. Publicar o contido do presente acordo no Diario Oficial de Galicia, así como a referencia ao enderezo electrónico en que figurará o contido íntegro do plan ao dispor do público.</p>
    <p>Terceiro. Ordenar a inscrición do Plan especial de protección do conxunto histórico-artístico (PEPCHA) no Rexistro de planeamento urbanístico de Galicia, que se levará a cabo unha vez que sexa publicado no DOG o acordo de aprobación definitiva. A inscrición do PEPCHA neste rexistro é condición para proceder coa publicación ordenada no punto seguinte.</p>
    <p>Cuarto. Publicar no Boletín Oficial da provincia de Pontevedra o documento que contén a normativa e as ordenanzas do PEPCHA, de acordo co establecido na Lei do solo de Galicia 2/2016, do 10 de febreiro, e no artigo 70.2 da Lei 7/1985, do 2 de abril, de bases de réxime local. </p>
    <p>Quinto. Notificar o presente acordo a todas as persoas titulares catastrais dos terreos afectados a que xa se lles notificara a aprobación inicial do PEPCHA».</p>
    <p>O contido íntegro do Plan especial de protección do conxunto histórico-artístico (PEPCHA) aprobado definitivamente, así como o acordo do Pleno da Corporación íntegro pódense consultar no seguinte enderezo: </p>
    <p>https://concellotui.sedelectronica.gal/transparency/233c357c-506a-48de-901c-53a67e80914e/</p>
    <p>Tui, 2 de febreiro de 2021</p>
    <footer><p>Enrique Cabaleiro González<br>Alcalde </p></footer>

