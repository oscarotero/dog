---
date: '2021-11-02'
id: C141-261021-0002
page: 53653
number: 210
agency: Portos de Galicia
section: III. Outras disposicións.
title: >-
  RESOLUCIÓN do 22 de outubro de 2021 pola que se anuncia o Acordo do Consello
  Reitor de aprobación do prego tipo para o outorgamento de autorizacións para
  realizar as actividades inherentes á autoprestación de servizo portuario
  especial á pasaxe nas infraestruturas portuarias competencia da Comunidade
  Autónoma de Galicia.
range: Resolución
url: >-
  https://www.xunta.gal/dog/Publicados/2021/20211102/AnuncioC141-261021-0002_gl.html
---
<p>Por medio desta resolución anúnciase que o Consello Reitor da entidade pública empresarial Portos de Galicia, ao abeiro das competencias que a ese órgano lle confiren o artigo 13.f) e o 116.2 da Lei 6/2017, do 12 de decembro, de portos de Galicia, aprobou o prego de condicións xerais polas que se rexerá a autoprestación de servizo portuario especial á pasaxe nas infraestruturas portuarias competencia da Comunidade Autónoma de Galicia, polo que, en aplicación do establecido na disposición derradeira 46º do dito prego, este será de aplicación desde o día seguinte ao da publicación do acordo de aprobación no <em>Diario Oficial de Galicia</em>. As autorizacións vixentes na data da entrada en vigor do presente prego manterán a súa vixencia, agás que sexa solicitada a súa adaptación por instancia de parte ou de oficio se Portos de Galicia o considera oportuno. </p>
    <p>O prego será de aplicación á autoprestación de servizo portuario especial á pasaxe no ámbito territorial dos portos e instalacións portuarias competencia da Comunidade Autónoma de Galicia, coas modificacións que se poidan producir no futuro, e con inclusión de todos os espazos e instalacións que se xestionen en concesión.</p>
    <p>O acceso á prestación do servizo requirirá o outorgamento da preceptiva autorización de Portos de Galicia. Mentres non se publique na sede electrónica da Xunta de Galicia o procedemento específico para cursar a solicitude, deberá empregarse a solicitude xenérica PR004, dispoñible na dita sede electrónica, e achegar a relación de documentación indicada no sitio web de Portos de Galicia.</p>
    <p>O texto íntegro do prego, así como a relación de documentación que se debe presentar xunto coa solicitude, atópase á disposición dos interesados que o soliciten nas dependencias dos servizos centrais de Portos de Galicia, sitos en Área Central, praza de Europa, 5-A, 6º, Santiago de Compostela. Non obstante, poderá obterse a dita documentación no sitio web de Portos de Galicia, www.portosdegalicia.com</p>
    <p>Santiago de Compostela, 22 de outubro de 2021</p>
    <footer><p>Susana Lenguas Gil <br>Presidenta de Portos de Galicia</p></footer>

