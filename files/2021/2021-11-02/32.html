---
date: '2021-11-02'
id: G0596-061021-0004
page: 53700
number: 210
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 29 de setembro de 2021, da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica no concello da Laracha (expediente-e
  IN407A 2021/108-1).
range: Resolución
url: >-
  https://www.xunta.gal/dog/Publicados/2021/20211102/AnuncioG0596-061021-0004_gl.html
---
<p>Expediente-e: IN407A 2021/108-1.</p>
    <p>Promotora: Hidroeléctrica de Laracha, S.L.</p>
    <p>Denominación da instalación: LMT soterrada en Igrexario, Montemaior.</p>
    <p>Concello: A Laracha.</p>
    <p>Feitos:</p>
    <p>1. O 7 de xuño de 2021, a empresa promotora solicitou a autorización administrativa previa e a autorización administrativa de construción do proxecto de execución da dita instalación de distribución eléctrica. </p>
    <p> Achegan o proxecto, que inclúe memoria, planos e orzamento, ao abeiro do artigo 123 do Real decreto 1955/2000, que abrangue os seguintes documentos:</p>
    <p>• Proxecto de execución nomeado: LMT soterrada en Igrexario, Montemaior. </p>
    <p>2. O proxecto non se someteu ao trámite de información pública, segundo o artigo 50 da Lei 9/2021, do 25 de febreiro, de simplificación administrativa e de apoio á reactivación económia de Galicia (DOG núm. 39, do 26 de febreiro).</p>
    <p>3. De acordo co establecido no artigo 127 do Real decreto 1955/2000, do 1 de decembro, déuselles traslado ás distintas administracións, organismos ou, se for o caso, empresas de servizo público ou de servizos de interese xeral dunha separata do proxecto na parte que a instalación puidera afectar bens e dereitos ao seu cargo, contendo as características da instalación e a documentación cartográfica correspondente.</p>
    <p>Hidroeléctrica de Laracha, S.L. presentou separatas para os seguintes organismos: Concello da Laracha, Patrimonio e Augas de Galicia.</p>
    <p>Hidroeléctrica de Laracha, S.L. manifestou a súa conformidade cos condicionados emitidos por Patrimonio.</p>
    <p>Non consta no expediente, a día de hoxe, contestación de Augas de Galicia nin do Concello da Laracha á solicitude de condicionado nin á reiteración.</p>
    <p>4. Os servizos técnicos da Xefatura Territorial emitiron informe favorable sobre a dita solicitude. </p>
    <p>Consideracións legais e técnicas:</p>
    <p>1. O xefe territorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia e o artigo 39.a) do Decreto 230/2020, do 23 de decembro (DOG do 11 de xaneiro de 2021), polo que se establece a estrutura orgánica da Vicepresidencia Segunda e Consellería de Economía, Empresa e Innovación.</p>
    <p> 2. A lexislación que se vai aplicar neste expediente é a que de seguido se relaciona:</p>
    <p>a) A Lei 24/2013, do 26 de decembro, do sector eléctrico.</p>
    <p>b) O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>c) O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>d) O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>e) O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>f) A Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>3. As características técnicas da instalación son as que a seguir se describen:</p>
    <p>– Desmontaxe dun treito da liña de media tensión aérea Der a Montemaior-Carballaredonda (expedientes 192/94 e 103/00), en condutores nus de tipo LA-56, cunha lonxitude total de 193 metros, así como de 4 apoios de formigón sobre os que está tendido o treito de liña que se vai desmontar.</p>
    <p>– Os condutores existentes nus de tipo LA-56 das liñas 20/15 kV LMT Der a Montemaior-Carballaredonda (expedientes 103/00 e 192/94) e LMT a CT Igrexario, Montemaior (expediente 119/07), retensaranse sobre os apoios nº 65 e nº 68 proxectados, ambos os dous de tipo HVH-15/2500, que substituirán os existentes de formigón e que farán as funcións de final de liña. Nestes apoios realizaranse os pasos aéreo/subterráneos da LMT subterránea proxectada e instalaranse neles pararraios autoválvulas de 18 kV/10 kA. Os apoios proxectados terán a consideración de frecuentados e poranse a terra mediante un anel pechado con picas nos vértices.</p>
    <p>– Nova liña de media tensión subterránea 15/20 kV en condutor de tipo RHZ1-12/20 kV, 3 (1×150 Al), que terá o seu inicio no paso de aéreo a subterráneo que se vai realizar no apoio nº 65 proxectado de tipo HVH-15/2500 que substitúe o existente da LMT Der a Montemaior-Carballaredonda (expediente 103/00), e finalizará no paso de subterráneo a aéreo que se vai realizar no apoio nº 68 proxectado de tipo HVH-15/2500 que substitúe o existente da LMT Der a Montemaior-Carballaredonda (expediente 192/94), que é a orixe da LMT a CT Igrexario, Montemaior (expediente 119/07). A lonxitude total da liña de media tensión subterránea proxectada é de 294 metros.</p>
    <p>– A liña proxectada discorrerá soterrada en gabia de dimensións 0,50 metros de ancho e 1,20 metros de profundidade, canalizada no interior de tubo de polipropileno de 160 mm de diámetro, instalándose outro tubo de similares características co anterior a modo de reserva e un tubo de polipropileno de 125 mm de diámetro para comunicacións. A lonxitude total da canalización proxectada é de 263 metros.</p>
    <p>4. No expediente consta un informe favorable dos servizos técnicos desta xefatura territorial.</p>
    <p>De acordo con todo o sinalado, </p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á dita instalación de distribución eléctrica.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no<em> Diario Oficial de Galicia</em>.</p>
    <p>3. Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>I. As declaracións de conformidade relativas ao material ou equipamento, e as certificacións ou homologacións, se procede.</p>
    <p>II. Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente. </p>
    <p>Contra esta resolución, que non é definitiva en vía administrativa, poderase interpor recurso de alzada ante o vicepresidente segundo e conselleiro de Economía, Empresa e Innovación, no prazo dun mes, contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que consideren pertinente.</p>
    <p>Mediante este documento notifícaselle á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 29 de setembro de 2021</p>
    <footer><p>Isidoro Martínez Arca<br>Xefe territorial da Coruña</p></footer>

