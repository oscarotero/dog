---
date: '2021-03-05'
id: G0596-100221-0004
page: 13439
number: 44
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 5 de febreiro de 2021, da Dirección Xeral de Planificación
  Enerxética e Recursos Naturais, pola que se somete a información pública a
  solicitude de autorización administrativa previa, a autorización
  administrativa de construción, o estudo de impacto ambiental, o proxecto
  sectorial de incidencia supramunicipal e a solicitude de declaración de
  utilidade pública, en concreto, das instalacións do Parque Eólico Maxal,
  situado nos concellos de Rodeiro (Pontevedra), Antas de Ulla e Taboada (Lugo)
  e promovido por Galenergy, S.L. (expediente IN408A/2019/40).
range: Resolución
url: >-
  https://www.xunta.gal/dog/Publicados/2021/20210305/AnuncioG0596-100221-0004_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, de 9 de decembro, de avaliación ambiental; na Lei 10/1995, do 23 de novembro, de ordenación do territorio de Galicia; no Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal; e demais normas vixentes de aplicación, sométese a información pública a solicitude relacionada coa instalación que se describe a continuación:</p>
    <p>Solicitante/promotor: Galenergy, S.L.</p>
    <p>Domicilio social: avenida Compostela, 11, entdo., 27200 Palas de Rei (Lugo).</p>
    <p>Denominación do proxecto: Parque Eólico Maxal.</p>
    <p>Concellos afectados: Rodeiro (Pontevedra), Antas de Ulla e Taboada (Lugo).</p>
    <p>Potencia que se vai instalar: 40,5 MW.</p>
    <p>Produción neta anual estimada: 122.354 MWh/ano.</p>
    <p>Orzamento de execución material: 43.620.447,99 €.</p>
    <p>Localización (área de afección):</p>
    <table>
     <tbody>
      <tr>
       <td rowspan="3">Vértice poligonal</td>
       <td colspan="2">Parque Eólico Maxal</td>
      </tr>
      <tr>
       <td colspan="2">ETRS89</td>
      </tr>
      <tr>
       <td>UTM29N-X</td>
       <td>UTM29N-Y</td>
      </tr>
      <tr>
       <td>a</td>
       <td>588.100</td>
       <td>4.733.500</td>
      </tr>
      <tr>
       <td>b</td>
       <td>588.100</td>
       <td>4.728.100</td>
      </tr>
      <tr>
       <td>c</td>
       <td>594.000</td>
       <td>4.728.100</td>
      </tr>
      <tr>
       <td>d</td>
       <td>594.000</td>
       <td>4.729.500</td>
      </tr>
      <tr>
       <td>e</td>
       <td>590.500</td>
       <td>4.733.500</td>
      </tr>
     </tbody>
    </table>
    <table>
     <tbody>
      <tr>
       <td rowspan="3">Aeroxerador</td>
       <td colspan="2">Parque Eólico Maxal</td>
      </tr>
      <tr>
       <td colspan="2">ETRS89</td>
      </tr>
      <tr>
       <td>UTM29N-X</td>
       <td>UTM29N-Y</td>
      </tr>
      <tr>
       <td>MX01</td>
       <td>589.682,00</td>
       <td>4.731.939,40</td>
      </tr>
      <tr>
       <td>MX02</td>
       <td>589.797,00</td>
       <td>4.732.480,00</td>
      </tr>
      <tr>
       <td>MX03</td>
       <td>591.150,00</td>
       <td>4.730.575,60</td>
      </tr>
      <tr>
       <td>MX04</td>
       <td>591.604,00</td>
       <td>4.731.067,30</td>
      </tr>
      <tr>
       <td>MX05</td>
       <td>588.475,30</td>
       <td>4.729.625,00</td>
      </tr>
      <tr>
       <td>MX06</td>
       <td>591.397,00</td>
       <td>4.728.842,00</td>
      </tr>
      <tr>
       <td>MX07</td>
       <td>592.786,00</td>
       <td>4.729.181,00</td>
      </tr>
      <tr>
       <td>MX08</td>
       <td>593.033,60</td>
       <td>4.728.874,80</td>
      </tr>
      <tr>
       <td>MX09</td>
       <td>593.675,40</td>
       <td>4.729.099,90</td>
      </tr>
     </tbody>
    </table>
    <table>
     <tbody>
      <tr>
       <td rowspan="3">Subestación</td>
       <td colspan="2">Parque Eólico Maxal</td>
      </tr>
      <tr>
       <td colspan="2">ETRS89</td>
      </tr>
      <tr>
       <td>UTM29N-X</td>
       <td>UTM29N-Y</td>
      </tr>
      <tr>
       <td>SET Maxal</td>
       <td>591.067,00</td>
       <td>4.729.074,00</td>
      </tr>
     </tbody>
    </table>
    <table>
     <tbody>
      <tr>
       <td rowspan="3">Torre meteorolóxica</td>
       <td colspan="2">Parque eólico Maxal</td>
      </tr>
      <tr>
       <td colspan="2">ETRS89</td>
      </tr>
      <tr>
       <td>UTM29N-X</td>
       <td>UTM29N-Y</td>
      </tr>
      <tr>
       <td>TM</td>
       <td>592.320,00</td>
       <td>4.729.148,00</td>
      </tr>
     </tbody>
    </table>
    <p>As características técnicas principais das instalacións de xeración, transformación e interconexión do parque eólico son as seguintes:</p>
    <p>– 9 aeroxeradores modelo Siemens Gamesa SG 4.5-145 de 4.500 kW de potencia nominal unitaria cunha altura de buxeiro de 127,5 metros e cun diámetro de rotor de 145 metros.</p>
    <p>– 9 centros de transformación, instalados unitariamente no interior da góndola de cada aeroxerador, formados por transformadores de 5.500 kVA de potencia nominal e relación de transformación 0,69/30 kV, celas de 30 kV e os correspondentes equipos de protección, telemando e demais elementos auxiliares.</p>
    <p>– Rede subterránea a 30 kV, con condutor tipo HEPRZ1 18/30 kV Al + H16/25, para a evacuación da enerxía xerada e interconexión entre os centros de transformación 0,69/30 kV e a subestación transformadora 30/132 kV.</p>
    <p>– Subestación transformadora 30/132 kV, con edificio de control, transformador de potencia trifásico de 45/50 MVA ONAN/ONAF, transformador de servizos auxiliares de 100 kVA de potencia nominal e relación de transformación 30/0,4 kV, equipos de seccionamento, medida, protección, telemando e demais elementos auxiliares.</p>
    <p>– Rede de terras xeral con condutor Cu-50 mm².</p>
    <p>– Torre meteorolóxica de 127,5 m de altura.</p>
    <p>Órgano competente: o órgano competente para autorizar o proxecto da referida instalación eléctrica é a Dirección Xeral de Planificación Enerxética e Recursos Naturais.</p>
    <p>Procedemento de avaliación ambiental: o proxecto da referida instalación eléctrica está suxeito a avaliación de impacto ambiental ordinaria, segundo o establecido no artigo 7.1.a) da Lei 21/2013, do 9 de decembro, de avaliación ambiental.</p>
    <p>De acordo co disposto polo artigo 33 da Lei 8/2009, do 22 de decembro, e pola demais normas de aplicación, relacionadas ao inicio desta resolución, constitúen o obxecto da información pública os seguintes documentos: proxecto de execución, estudo de impacto ambiental, proxecto sectorial de incidencia supramunicipal e relación de bens e dereitos afectados, a cal figura no anexo que se insire a esta resolución.</p>
    <p>Esta documentación estará a disposición dos interesados nas dependencias da sección de Enerxía das xefaturas territoriais da Vicepresidencia Segunda e Consellería de Economía, Empresa e Innovación de Pontevedra (avenida Mª Victoria Moreno, 43, 5º, 36071 Pontevedra) e de Lugo (rolda da Muralla, nº 70, 27071 Lugo) das 9.00 ás 14.00 horas, de luns a venres, con cita previa, respectivamente, no teléfono 986 80 52 39, e no correo electrónico enerxia.lugo@xunta.gal ou nos teléfonos 982889087/982 29 46 66, así como nos concellos de Rodeiro (Pontevedra), Antas de Ulla e Taboada (Lugo), e na Dirección Xeral de Planificación Enerxética e Recursos Naturais (Edificio Administrativo San Caetano s/n, bloque 5, 4º andar, 15781 Santiago de Compostela) das 9.00 ás 14.00 horas, de luns a venres, con cita previa no correo electrónico subdireccion.enerxia@xunta.gal ou nos teléfonos 981 54 45 79/981 54 55 73. Ademais, tamén se poderá consultar no portal web da Vicepresidencia Segunda e Consellería de Economía, Empresa e Innovación:</p>
    <p>https://ceei.xunta.gal/transparencia/informacion-publica/en-tramitacion/instalacions-de-xeracion</p>
    <p>A citada documentación estará tamén dispoñible, durante o mesmo prazo, nas dependencias das xefaturas territoriais da Consellería de Medio Ambiente, Territorio e Vivenda de Pontevedra (avenida Mª Victoria Moreno, 43, 4º, 36071 Pontevedra) e de Lugo (rolda da Muralla, 70, 27071 Lugo); así como na Subdirección Xeral de Avaliación Ambiental da Dirección Xeral de Calidade Ambiental, Sostibilidade e Cambio Climático (San Lázaro, s/n, 15781 Santiago de Compostela).</p>
    <p>O que se fai público para coñecemento xeral e para que as persoas interesadas e os propietarios dos predios e demais titulares de bens e dereitos afectados que figuran na relación que se insire como anexo desta resolución, así como as persoas que, sendo titulares de dereitos reais ou intereses económicos sobre os bens afectados, fosen omitidas, podan examinar os documentos indicados anteriormente e presentar as alegacións que consideren oportunas no prazo de 30 días, contados a partir da última publicación desta resolución. </p>
    <p>Santiago de Compostela, 5 de febreiro de 2021</p>
    <footer><p>Paula Uría Traba<br>Directora xeral de Planificación Enerxética e Recursos Naturais</p></footer>

