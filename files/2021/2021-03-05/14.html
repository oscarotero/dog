---
date: '2021-03-05'
id: O90-250221-0001
page: 13419
number: 44
agency: Axencia Galega de Desenvolvemento Rural
section: IV. Oposicións e concursos.
title: >-
  RESOLUCIÓN do 24 de febreiro de 2021 pola que se anuncia a convocatoria para a
  provisión, polo sistema de libre designación, dun posto vacante no cadro de
  persoal desta axencia.
range: Resolución
url: >-
  https://www.xunta.gal/dog/Publicados/2021/20210305/AnuncioO90-250221-0001_gl.html
---
<p>No uso das facultades conferidas polo Decreto 79/2001, do 6 de abril, polo que se aproba o Regulamento da Axencia Galega de Desenvolvemento Rural, </p>
    <h2>DISPOÑO:</h2>
    <p>Primeiro. Anunciar a convocatoria para cubrir, polo sistema de libre designación, o posto de traballo que se indica no anexo I desta resolución.</p>
    <p>Segundo. Poderá concorrer a ela o persoal laboral fixo da Axencia Galega de Desenvolvemento Rural (Agader) das categorías dos grupos profesionais I (titulación universitaria superior ou equivalente) e II (titulación universitaria de grao medio ou equivalente) do sistema de clasificación de postos da entidade, calquera que sexa a súa situación administrativa, agás os suspensos en firme.</p>
    <p>Terceiro. As solicitudes para participar nesta convocatoria, que se dirixirán á Dirección Xeral de Agader, presentaranse no Rexistro Xeral de Agader ou na forma prevista no artigo 16 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), no prazo de quince (15) días, contados a partir do seguinte ao da publicación do anuncio desta convocatoria no <em>Diario Oficial de Galicia</em>, segundo o modelo que se inclúe como anexo II. De acordo co artigo 14.2, alínea e), da citada Lei 39/2015, a solicitude debe ser electrónica.</p>
    <p>Cuarto. As persoas aspirantes deberán unirlle á petición un <em>curriculum vitae</em> e xustificar documentalmente os méritos que aleguen.</p>
    <p>Quinto. O anuncio da convocatoria farase público no <em>Diario Oficial de Galicia</em> e a resolución desta no taboleiro de anuncios de Agader e na páxina web de Agader.</p>
    <p>Sexto. O prazo de toma de posesión será de tres (3) días hábiles, de sete (7) días hábiles se comporta cambio de residencia ou de vinte (20) días hábiles se comporta o reingreso ao servizo activo, conforme o establecido no artigo 14 do Decreto 93/1991, do 20 de marzo, modificado polo Decreto 166/2013, do 14 de novembro. </p>
    <p>O prazo de toma de posesión contarase a partir do día seguinte ao do cesamento, que se deberá producir dentro dos tres (3) días seguintes ao da publicación da resolución da convocatoria. </p>
    <p>Sétimo. Contra esta resolución, que pon fin á vía administrativa, poderase interpoñer recurso potestativo de reposición, ante a Dirección Xeral de Agader, no prazo dun mes contado desde o día seguinte ao da súa publicación, de conformidade co establecido na Lei do procedemento administrativo común das administracións públicas (LPACAP), ou demanda, ante o xulgado do social competente, no prazo de dous meses contados a partir da mesma data, de acordo co disposto nos artigos 10 e 69 da Lei 36/2011, do 10 de outubro, reguladora da xurisdición social (BOE nº 245, do 11 de outubro). </p>
    <p>Santiago de Compostela, 24 de febreiro de 2021</p>
    <footer><p>Inés Santé Riveira<br>Directora xeral da Axencia Galega de Desenvolvemento Rural</p></footer>
    <h2>ANEXO I</h2>
    <p>Código do posto: AGDR 01 00 00.</p>
    <p>Denominación do posto: secretario/a xeral.</p>
    <p>Consellería: Medio Rural.</p>
    <p>Dependencia: Axencia Galega de Desenvolvemento Rural.</p>
    <p>Localidade: Santiago de Compostela.</p>
    <p>Forma de provisión: libre designación.</p>
    <p>Retribucións: as fixadas para o persoal directivo do grupo III, nivel 2.</p>
    <h2>ANEXO II</h2>
    <p>Modelo de solicitude para participar na convocatoria para a provisión, polo sistema de libre designación, do posto de secretario/a xeral, convocada mediante a Resolución da directora xeral do 24 de febreiro de 2021.</p>
    <p>Datos do/da solicitante</p>
    <table>
     <tbody>
      <tr>
       <td>DNI</td>
       <td>Primeiro apelido</td>
       <td>Segundo apelido</td>
       <td>Nome</td>
      </tr>
      <tr>
       <td></td>
       <td></td>
       <td></td>
       <td></td>
      </tr>
     </tbody>
    </table>
    <table>
     <tbody>
      <tr>
       <td>Enderezo, rúa e nº</td>
       <td>Localidade</td>
       <td>Código postal</td>
       <td>Provincia</td>
      </tr>
      <tr>
       <td></td>
       <td></td>
       <td></td>
       <td></td>
      </tr>
     </tbody>
    </table>
    <table>
     <tbody>
      <tr>
       <td>Teléfono</td>
       <td>Correo electrónico</td>
      </tr>
      <tr>
       <td></td>
       <td></td>
      </tr>
     </tbody>
    </table>
    <p>Destino actual</p>
    <table>
     <tbody>
      <tr>
       <td>Grupo-Categoría</td>
       <td>Código do posto</td>
       <td>Dependencia</td>
      </tr>
      <tr>
       <td></td>
       <td></td>
       <td></td>
      </tr>
     </tbody>
    </table>
    <p>SOLICITO:</p>
    <p>Ser admitido/a na convocatoria para prover o posto de traballo, polo sistema de libre designación, de secretario/a xeral, código de posto AGDR 01 00 00, anunciado mediante a Resolución do 24 de febreiro de 2021, ao considerar que reúno os requisitos exixidos para tomar parte nela.</p>
    <p>Santiago de Compostela, ______ de ______________ de 2021</p>

