---
date: '2021-03-05'
id: G0532-190221-0010
page: 13487
number: 44
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 19 de febreiro de 2021, da Dirección Xeral de Ordenación do
  Territorio e Urbanismo, polo que se somete a información pública o Plan básico
  municipal do Concello de Triacastela (Lugo).
range: Anuncio
url: >-
  https://www.xunta.gal/dog/Publicados/2021/20210305/AnuncioG0532-190221-0010_gl.html
---
<p>De conformidade co disposto nos artigos 63 e 64 da Lei 2/2016, do 10 de febreiro, do solo de Galicia, e concordantes do Decreto 143/2016, do 23 de setembro, polo que se aproba o Regulamento que desenvolve a dita lei, os plans básicos municipais son os instrumentos de planeamento urbanístico que se redactarán en desenvolvemento do Plan básico autonómico para os concellos de menos de 5.000 habitantes que non conten cun instrumento de planeamento xeral, e cuxa formulación, tramitación e aprobación corresponde á Consellería de Medio Ambiente, Territorio e Vivenda.</p>
    <p>Atendendo o dito mandato normativo, a conselleira de Medio Ambiente, Territorio e Vivenda acordou, mediante Resolución do 17 de febreiro de 2021, aprobar inicialmente o Plan básico municipal do Concello de Triacastela e sometelo a información pública.</p>
    <p>En cumprimento do disposto nos artigos 64.3 da Lei 2/2016, do 10 febreiro, e 156.3 do Decreto 143/2016, do 22 de setembro, sométese a información pública o Plan básico municipal do Concello de Triacastela, polo prazo de dous meses contado a partir da publicación deste anuncio no Diario Oficial de Galicia.</p>
    <p>Durante o referido prazo, calquera persoa poderá examinar o documento en horario de oficina, previa cita, nas seguintes dependencias:</p>
    <p>– Servizo Provincial de Urbanismo da Xefatura Territorial de Lugo (avenida Ramón Ferreiro, 28, 1º, 27002 Lugo, teléfono 982 29 43 96).</p>
    <p>– Concello de Triacastela (praza da Deputación, 1, 27630 Triacastela, Lugo, teléfono 982 54 81 47).</p>
    <p>Así mesmo, poderá consultarse o documento e achegarse por vía telemática as referidas alegacións, a través da seguinte ligazón:</p>
    <p>https://cmatv.xunta.gal/seccion-tema/c/CMAOT_Territorio_e_urbanismo_Planeamento_urbanistico?content=SX_Ordenacion_Territorio_Urbanismo/Participacion_publica/seccion.html&amp;std=Participacion_publica.html</p>
    <p>Durante o referido prazo, calquera persoa poderá achegar alegacións no Rexistro Xeral da Xunta de Galicia ou en calquera dos rexistros e oficinas sinalados no artigo 16.4 da Lei 39/2015, do 1 de outubro, do procedemento administrativo común das administracións públicas, así como no seguinte enderezo de correo electrónico: sxurb@xunta.gal</p>
    <p>Santiago de Compostela, 19 de febreiro de 2021</p>
    <footer><p>María Encarnación Rivas Díaz<br>Directora xeral de Ordenación do Territorio e Urbanismo</p></footer>

