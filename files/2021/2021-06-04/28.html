---
date: '2021-06-04'
id: G0596-190521-0004
page: 27914
number: 104
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 19 de maio de 2021, da Xefatura Territorial da Coruña, polo que se
  somete a información pública a solicitude de autorización administrativa
  previa, a declaración de utilidade pública, en concreto, a necesidade de
  urxente ocupación que iso implica, a autorización administrativa de
  construción, o estudo de impacto ambiental e o proxecto sectorial de
  incidencia supramunicipal (proxecto de interese autonómico) do proxecto do
  parque eólico Patiñeiro, no concello de Vimianzo (A Coruña) (expediente IN408A
  2019/70).
range: Acordo
url: >-
  https://www.xunta.gal/dog/Publicados/2021/20210604/AnuncioG0596-190521-0004_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia e Lei 9/2001, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a seguir:</p>
    <p>Solicitante: Naturgy Renovables, S.L.U. (CIF: B84160423).</p>
    <p>Domicilio social: avda. Arteixo, 171, 15007 (A Coruña).</p>
    <p>Denominación do proxecto: parque eólico Patiñeiro.</p>
    <p>Municipios afectados/lugar: concello de Vimianzo (A Coruña).</p>
    <p>Potencia que se vai instalar: 25 MW.</p>
    <p>Núm. de aeroxeradores que se van instalar: 5 ud. × 5 MW de potencia nominal unitaria.</p>
    <p>Produción neta anual estimada/horas anuais equivalentes: 86.347 MWh/ano.</p>
    <p>Orzamento total (execución material): 24.287.815,95 €.</p>
    <p>Prazo de execución: 7 meses.</p>
    <p>Localización (área de afección):</p>
    <table>
     <tbody>
      <tr>
       <td colspan="4">Parque Eólico Patiñeiro 
        (Vimianzo)</td>
      </tr>
      <tr>
       <td rowspan="2">Vértice poligonal</td>
       <td colspan="2">ETRS89 H29</td>
       <td rowspan="2">Concello</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>a</td>
       <td>500.110</td>
       <td>4.771.565</td>
       <td>Vimianzo</td>
      </tr>
      <tr>
       <td>b</td>
       <td>504.525</td>
       <td>4.771.565</td>
       <td>Vimianzo</td>
      </tr>
      <tr>
       <td>c</td>
       <td>504.525</td>
       <td>4.768.465</td>
       <td>Vimianzo</td>
      </tr>
      <tr>
       <td>d</td>
       <td>500.110</td>
       <td>4.768.465</td>
       <td>Vimianzo</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Parque Eólico Patiñeiro
        (Vimianzo)</td>
      </tr>
      <tr>
       <td rowspan="2">Aeroxerador</td>
       <td colspan="2">ETRS89 H29</td>
       <td rowspan="2">Concello</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>PA-01</td>
       <td>503.765</td>
       <td>4.770.635</td>
       <td>Vimianzo</td>
      </tr>
      <tr>
       <td>PA-02</td>
       <td>503.190</td>
       <td>4.770.132</td>
       <td>Vimianzo</td>
      </tr>
      <tr>
       <td>PA-03</td>
       <td>502.468</td>
       <td>4.770.010</td>
       <td>Vimianzo</td>
      </tr>
      <tr>
       <td>PA-04</td>
       <td>501.909</td>
       <td>4.770.585</td>
       <td>Vimianzo</td>
      </tr>
      <tr>
       <td>PA-05</td>
       <td>500.907</td>
       <td>4.770.418</td>
       <td>Vimianzo</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Parque Eólico Patiñeiro
        (Vimianzo)</td>
      </tr>
      <tr>
       <td rowspan="3">Torre meteorolóxica</td>
       <td colspan="2">ETRS89 H2</td>
       <td rowspan="2">Concello</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>503.020</td>
       <td>4.769.865</td>
       <td>Vimianzo</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Parque Eólico Patiñeiro
        (Vimianzo)</td>
      </tr>
      <tr>
       <td rowspan="3">Subestación</td>
       <td colspan="2">ETRS89 H29</td>
       <td rowspan="2">Concello</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>502.957</td>
       <td>4.769.856</td>
       <td>Vimianzo</td>
      </tr>
     </tbody>
    </table>
    <p>Características técnicas básicas das instalacións:</p>
    <p>• 5 aeroxeradores con velocidade variable e paso variable de 5MW de potencia unitaria, altura ata o buxe de 125 m e un diámetro de rotor de 150 m.</p>
    <p>• 5 centros de transformación montados en góndola, de potencia unitaria de 5.500 kVA e relación de transformación de 0,69/30 kV e coas súas correspondentes celas metálicas de seccionamento, manobra e protección.</p>
    <p>• Rede eléctrica soterrada a 30 kV, de interconexión entre os centros de transformación dos aeroxeradores e a subestación transformadora do parque composta por 2 circuítos con condutores tipo RHZ1-2OL 18/30 kV Al +H16 de diferentes secciones.</p>
    <p>• Rede de terras xeral de modo que as instalacións electromecánicas e subestación do parque eólico forman un conxunto equipotencial. A rede de terras dos aeroxeradores será con condutor de Cu-50 mm2, a da SET con Cu-95 mm2.</p>
    <p>• Subestación do parque eólico de 2 niveis de tensión, 30/66 kV, onde se instalarán os correspondentes elementos de control, mando e protección, composta polos seguintes elementos principais:</p>
    <p>– Trafo de potencia intemperie, trifásico, de baño en aceite, de potencia nominal aparente 30 MVA ONAN/ONAF, relación de transformación 66/32 kV grupo de conexión YNd11.</p>
    <p>– Parque de 66 kV en intemperie cunha posición combinada de liña-transformador.</p>
    <p>– Parque de 30 kV en celas metálicas prefabricadas en interior do edificio coa seguinte configuración: unha posición de transformador, 2 posicións de liña para a conexión dos aeroxeradores, unha posición de transformador de servizos auxiliares e unha posición de batería de condensadores.</p>
    <p>– No edificio tamén se situará, xunto coas comunicacións e proteccións, un transformador de servizos auxiliares de tipo seco de 50 kVA e relación de transformación 30/0,42 kV.</p>
    <p>• 1 torre meteorolóxica de medición de 125 metros.</p>
    <p>Obxecto da información pública:</p>
    <p>• A solicitude de autorización administrativa previa, a declaración de utilidade pública, en concreto, a autorización administrativa de construción, o estudo de impacto ambiental e o proxecto sectorial de incidencia supramunicipal (proxecto de interese autonómico) das instalacións. A declaración de utilidade pública, de acordo co artigo 56.1 da Lei 24/2013, do 26 de decembro, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación para os efectos do artigo 52 da Lei do 16 de decembro de 1954, de expropiación forzosa.</p>
    <p>Documentación que se expón:</p>
    <p>1. O proxecto de execución (xuño 2020-vsdo. 1.7.2020).</p>
    <p>1.1. Plano xeral do proxecto do parque eólico.</p>
    <p>1.2. A relación concreta e individualizada dos propietarios de bens e dereitos afectados polo proxecto (RBDA), que figura no anexo que se insire neste acordo.</p>
    <p>1.3. Planos individuais dos predios afectados polo proxecto.</p>
    <p>2. O estudo de impacto ambiental (EIA) (xaneiro 2021-asdo. 20.1.2021).</p>
    <p>3. O proxecto sectorial de incidencia supramunicipal (proxecto de interese autonómico)(xuño-vsdo. 2.7.2020).</p>
    <p>O que se fai público, de conformidade co artigo 33.10 da Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental, (modificada pola Lei 5/2017, do 19 de outubro, de fomento da implantación de iniciativas empresariais en Galicia e pola Lei 9/2021, do 25 de febreiro, de simplificación administrativa e de apoio á reactivación económica de Galicia, para o coñecemento xeral, así como en particular, dos propietarios dos predios que figuran na relación anexa a este acordo, e das persoas que sendo titulares de dereitos reais ou intereses económicos sobre os bens afectados que fosen omitidas, para que poidan examinar a documentación técnica anteriormente relacionada, e se é o caso, presentar as alegacións ou observacións que consideren oportunas dentro do prazo de trinta (30) días, que se contará a partir do día seguinte ao da última publicación deste acordo.</p>
    <p>A documentación estará á disposición dos interesados nas dependencias da sección de Enerxía desta Xefatura Territorial da Coruña da Vicepresidencia Segunda e Consellería de Economía, Empresa e Innovación (rúa Vicente Ferrer, núm. 2, 2º andar, 15071 A Coruña, das 9.00 ás 14.00 horas, de luns a venres, con cita previa no correo electrónico seccion.enerxia.coruna@xunta.es ou nos teléfonos 981 18 49 83 e 981 18 49 23), así como no concello de Vimianzo (A Coruña). Ademais, tamén se poderá consultar no portal web da Vicepresidencia Segunda e Consellería de Economía, Empresa e Innovación a través da seguinte ligazón:</p>
    <p>https://ceei.xunta.gal/transparencia/parque-eolico/patineiro</p>
    <p>O estudo de impacto ambiental estará tamén dispoñible, durante o mesmo prazo, nas dependencias da Xefatura Territorial da Coruña da Consellería de Medio Ambiente, Territorio e Vivenda. </p>
    <p>A Coruña, 19 de maio de 2021</p>
    <footer><p>Isidoro Martínez Arca<br>Xefe territorial da Coruña</p></footer>

