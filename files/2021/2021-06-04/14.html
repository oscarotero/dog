---
date: '2021-06-04'
id: G1991-120521-0001
page: 27894
number: 104
agency: >-
  Tribunal Superior de Xustiza de Galicia (Sala do Contencioso-Administrativo,
  Sección Segunda)
section: V. Administración de xustiza.
title: EDICTO (4053/2019).
range: Edicto
url: >-
  https://www.xunta.gal/dog/Publicados/2021/20210604/AnuncioG1991-120521-0001_gl.html
---
<p>Eu, o letrado da Administración de xustiza da Sala do Contencioso-Administrativo do Tribunal Superior de Xustiza de Galicia, Miguel Formoso Sobrado, fago saber que nos autos de procedemento ordinario 4053/2019 foi pronunciada sentenza 105/2021, do 26 de febreiro de 2021, firme en dereito, e cuxo encabezamento e parte dispositiva son do teor literal seguinte:</p>
    <p>«Sentenza.</p>
    <p>María Azucena Recio González (presidenta)</p>
    <p>José Antonio Parada López</p>
    <p>Julio César Díaz Casales</p>
    <p>Antonio Martínez Quintanar</p>
    <p>A Coruña, 26 de febreiro de 2021.</p>
    <p>Visto pola Sección Segunda da Sala do Contencioso-Administrativo do Tribunal Superior de Xustiza de Galicia o recurso contencioso-administrativo que co número 4053/2019 pende de resolución nesta sala, interposto por General de Edificios y Solares S.L., representada polo procurador José Martín Guimaraens Martínez e defendida por Jorge Pérez Maldonado, contra a resolución da directora xeral de Patrimonio Cultural da Xunta de Galicia do 5 de novembro de 2018, por delegación do conselleiro de Cultura, Educación e Ordenación Universitaria, pola que se acorda a inclusión no Catálogo do patrimonio cultural de Galicia da fábrica da electricidade da Ponte Nova en Betanzos (A Coruña), segundo a descrición e réxime de protección que consta no anexo I da resolución.</p>
    <p>É parte demandada a Consellería de Cultura e Turismo, representada e defendida polo letrado da Xunta de Galicia Fernando Juanes García; e parte codemandada o Concello de Betanzos, representado e defendido polo letrado da Corporación municipal Daniel Pereiro Cachaza.</p>
    <p>É relator o maxistrado Antonio Martínez Quintanar.</p>
    <p>Decido:</p>
    <p>Por todo o exposto, en nome do Rei, pola autoridade que lle confire a Constitución, esta Sala decidiu: </p>
    <p>1º. Estimar o recurso contencioso-administrativo interposto por General de Edificios y Solares, S.L., contra a resolución da directora xeral de Patrimonio Cultural da Xunta de Galicia do 5 de novembro de 2018, por delegación do conselleiro de Cultura, Educación e Ordenación Universitaria, pola que se acorda a inclusión no Catálogo do patrimonio cultural de Galicia da fábrica da electricidade da Ponte Nova en Betanzos (A Coruña), segundo a descrición e réxime de protección que consta no anexo I da resolución.</p>
    <p>2º. Anular parcialmente a resolución impugnada declarando que non procede a inclusión no Catálogo do patrimonio das edificacións secundarias (serradoiro, pequeno edificio intermedio, embarcadoiro, esteo e muro).</p>
    <p>(…)</p>
    <p>Así o pronunciamos, mandamos e asinamos».</p>
    <p>No que se omite nada anula, modifica ou restrinxe o transcrito.</p>
    <p>E para que conste e publicar no DOG, segundo o disposto no artigo 107.2 da LXCA, expido e asino este edicto. </p>
    <p>A Coruña, 12 de maio de 2021</p>
    <footer><p>José Miguel Formoso Sobrado<br>Letrado da Administración de xustiza</p></footer>

