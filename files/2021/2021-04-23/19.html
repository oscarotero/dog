---
date: '2021-04-23'
id: G2154-310321-0001
page: 20630
number: 76
agency: Xulgado de Primeira Instancia número 1 de Ourense
section: V. Administración de xustiza.
title: EDICTO (310/2018).
range: Edicto
url: >-
  https://www.xunta.gal/dog/Publicados/2021/20210423/AnuncioG2154-310321-0001_gl.html
---
<p>Eu, María Regina Domínguez Cougil, letrada da Administración de xustiza do Xulgado de Primeira Instancia número 1 de Ourense, anuncio que no presente procedemento seguido por instancia de I.C.O.N. Europe, S.L. fronte a Manuel de Jesús González Villar se ditou sentenza, cuxo encabezado e decisión é do teor literal seguinte:</p>
    <p>«Sentenza</p>
    <p>Ourense, 27 de maio de 2019.</p>
    <p>Vistos por María del Pilar Domínguez Comesaña, maxistrada xuíza do Xulgado de Primeira Instancia número 1 de Ourense, os presentes autos de xuízo verbal rexistrados con número 310/2018, seguidos por iniciativa de I.C.O.N. Europe, S.L. quen actúa representada pola procuradora Eva Álvarez Coscolín e defendida polo letrado Eduardo Belín Vilela fronte a Manuel de Jesús González Villar, en situación de rebeldía procesual. Tratan os presentes autos sobre reclamación cantidade.</p>
    <p>Decido:</p>
    <p>Que estimando a demanda interposta pola procuradora Eva Álvarez Coscolín en representación de I.C.O.N. Europe, S.L. contra Manuel de Jesús González Villar, condénase á dita demandada a aboar á demandante a cantidade de 4.033,46 € en concepto de principal e en concepto de indemnización por demora o xuro legal do diñeiro da citada cantidade desde a data da demanda ata a data da sentenza a partir da cal o tipo de xuro será o previsto no artigo 576 da LAC. </p>
    <p>As custas impóñense á demandada.</p>
    <p>Notifíquese a presente resolución ás partes e advírteselles de que esta non é firme. Contra a sentenza pode interpoñerse recurso de apelación dentro dos vinte días seguintes ao da súa notificación na forma indicada no artigo 458 da LAC. Indíquese á demandada que non se admitirá a trámite o recurso se, ao interpoñelo, non acredita documentalmente constituír o depósito que para recorrer exixe a LOPX.</p>
    <p>Así por esta sentenza, pronúncioo, mándoo e asínoo».</p>
    <p>E atopándose o devandito demandado, Manuel de Jesús González Villar, en paradoiro descoñecido, expídese o presente co fin de que sirva de notificación en forma a este.</p>
    <p>Ourense, 27 de maio de 2019</p>
    <footer><p>A letrada da Administración de xustiza</p></footer>

