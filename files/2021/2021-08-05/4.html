---
date: '2021-08-05'
id: G0427-290721-0003
page: 39270
number: 149
agency: Consellería do Mar
section: III. Outras disposicións.
title: >-
  ORDE do 28 de xullo de 2021 pola que se amplía o crédito para o procedemento
  PE120B da Orde do 29 de decembro de 2020 pola que se establecen as bases e se
  regula o procedemento para a concesión, en réxime de concorrencia competitiva,
  de axudas para investimentos que fomenten a pesca sustentable para
  propietarios de buques pesqueiros, cofinanciadas co Fondo Europeo Marítimo e
  de Pesca (FEMP), e se convoca para o ano 2021 o devandito procedemento,
  tramitado como expediente anticipado de gasto (códigos de procedemento PE120A,
  PE120B, PE120C, PE120E e PE120F).
range: Orde
url: >-
  https://www.xunta.gal/dog/Publicados/2021/20210805/AnuncioG0427-290721-0003_gl.html
---
<p>A Orde do 29 de decembro de 2020 (DOG núm. 15, do 25 de xaneiro de 2021) estableceu, para o ano 2021, a convocatoria de axudas para propietarios de buques e entre a súas finalidades estaban realizar investimentos que:</p>
    <p>• Melloren a hixiene, saúde, seguranza e condicións de traballo en buques pesqueiros (procedemento PE120B).</p>
    <p>A dita orde establece no seu artigo 4 que o crédito inicial poderá ser ampliado en función das dispoñibilidades orzamentarias sen que iso dea lugar á apertura dun novo prazo de presentación de solicitudes.</p>
    <p>Tendo en conta que este ano, polo número e contía deste tipo de axudas, o crédito orzamentario non foi suficiente para atender as solicitudes que cumpren cos requisitos, é polo que procede ampliar o crédito orzamentario para a concesión de axudas para a liña de investimentos que melloren a hixiene, saúde, seguridade e condicións de traballo en buques pesqueiros.</p>
    <p>Por todo o anterior, e no uso das facultades que me foron conferidas,</p>
    <h2>DISPOÑO:</h2>
    <p>Artigo único</p>
    <p>Primeiro. Amplíase o importe da contía máxima das axudas que se van conceder ao abeiro da Orde do 29 de decembro de 2020 en:</p>
    <p>• 253.630,71 euros, con cargo á aplicación 15.02.723A.770.6 dos orzamentos xerais da Comunidade Autónoma de Galicia para o ano 2021, polo que o importe total da convocatoria de 2021 para o procedemento 120B ascende a 770.630,71 euros.</p>
    <p>Segundo. A publicación desta orde non supón a apertura dun novo prazo de presentación de solicitudes.</p>
    <p>Disposición derradeira única</p>
    <p>Esta orde producirá efectos a partir do día seguinte ao da súa publicación no Diario Oficial de Galicia.</p>
    <p>Santiago de Compostela, 28 de xullo de 2021</p>
    <footer><p>Rosa Mª Quintana Carballo<br>Conselleira do Mar</p></footer>

