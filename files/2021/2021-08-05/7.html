---
date: '2021-08-05'
id: G0177-290721-0001
page: 39275
number: 149
agency: Axencia para a Modernización Tecnolóxica de Galicia
section: III. Outras disposicións.
title: >-
  RESOLUCIÓN do 29 de xullo de 2021 pola que se anuncia a convocatoria da
  selección de centros para participar no proxecto Digicraft en tu Cole no marco
  do Plan Digitalent durante o curso 2021/22, ampliar a participación dos
  centros seleccionados no curso 2019/20 e formalizar a participación na
  actividade formativa para os centros seleccionados no curso 2020/21.
range: Resolución
url: >-
  https://www.xunta.gal/dog/Publicados/2021/20210805/AnuncioG0177-290721-0001_gl.html
---
<p>Coa finalidade de proceder á implementación nos centros escolares sostidos con fondos públicos que impartan educación primaria da Comunidade Autónoma de Galicia do proxecto Digicraft en tu Cole no marco do Plan Digitalent, durante o curso 2021/22, ampliar a participación dos centros seleccionados no curso 2019/20 e formalizar a participación na actividade formativa para os centros seleccionados no curso 2020/21, resolvo anunciar:</p>
    <p>Primeiro. Que na páxina web da Consellería de Educación, Universidade e Formación Profesional (www.edu.xunta.gal) estará dispoñible a convocatoria de selección de centros para participar no proxecto Digicraft en tu Cole no marco do Plan Digitalent durante o curso 2021/22, ampliar a participación dos centros seleccionados no curso 2019/20 e formalizar a participación na actividade formativa para os centros seleccionados no curso 2020/21.</p>
    <p>Segundo. Que o prazo de presentación de solicitudes será desde o día seguinte ao da publicación deste anuncio no <em>Diario Oficial de Galicia</em> ata o 16 de setembro de 2021 (inclusive).</p>
    <p>Terceiro. Que os centros deberán cubrir a solicitude que figura como anexo I da convocatoria e presentala na sede electrónica da Xunta de Galicia mediante o procedemento xenérico PR004A, e dirixirán a solicitude á Axencia para a Modernización Tecnolóxica de Galicia (Amtega) de Presidencia.</p>
    <p>Ademais, remitirase copia da solicitude e da documentación ao correo electrónico digicraft@edu.xunta.es segundo os prazos establecidos.</p>
    <p>Santiago de Compostela, 29 de xullo de 2021</p>
    <footer><p>Mar Pereira Álvarez<br>Directora da Axencia para a Modernización Tecnolóxica de Galicia</p></footer>

