---
date: '2021-10-07'
id: C3Q2-290921-0001
page: 49040
number: 194
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 28 de setembro de 2021 pola que se dá publicidade dos convenios
  de colaboración subscritos no segundo cuadrimestre do ano 2021.
range: Resolución
url: >-
  https://www.xunta.gal/dog/Publicados/2021/20211007/AnuncioC3Q2-290921-0001_gl.html
---
<p>O artigo 15.2 da Lei 1/2016, do 18 de xaneiro, de transparencia e bo goberno, impón a cada consellería ou entidade da Xunta de Galicia a obriga de publicar no Diario Oficial de Galicia, dentro dos vinte primeiros días dos meses de xaneiro, maio e setembro de cada ano, unha relación dos convenios de colaboración subscritos referida ao cuadrimestre anterior.</p>
    <p>En consecuencia, e para dar cumprimento a esa obriga,</p>
    <h2>DISPOÑO:</h2>
    <p>Artigo 1</p>
    <p>Dar publicidade da relación dos convenios subscritos polo Instituto Galego da Vivenda e Solo (IGVS) no segundo cuadrimestre do ano 2021, que se incorpora como anexo a esta resolución.</p>
    <p>Santiago de Compostela, 28 de setembro de 2021</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>
    <h2>ANEXO</h2>
    <h3>Convenios de colaboración subscritos polo Instituto Galego<br>da Vivenda e Solo no segundo cuadrimestre do ano 2021</h3>
    <table>
     <thead>
      <tr>
       <td>Título do convenio</td>
       <td>Obxecto do convenio</td>
       <td>Importe achegado<br>polo IGVS</td>
       <td>Data de sinatura</td>
      </tr>
     </thead>
     <tbody>
      <tr>
       <td>Convenio de colaboración entre o Instituto Galego da Vivenda e Solo (IGVS) e a Asociación de Empresarios de Materiais para a Construción (Asemaco) para a divulgación das axudas en materia de vivenda en Galicia e do financiamento co sistema Crediasemaco</td>
       <td>Establecer as pautas de colaboración entre as partes para a promoción do sistema Crediasemaco, por entender que se trata dun sistema que incide favorablemente na potenciación da realización das actuacións de rehabilitación na Comunidade Autónoma</td>
       <td>15.000,00 €</td>
       <td>6.5.2021</td>
      </tr>
      <tr>
       <td>Convenio de colaboración entre o Instituto Galego da Vivenda e Solo (IGVS) e Abanca Corporación Bancaria, S.A. para a xestión da recadación dos recibos de facturación emitidos polo citado organismo relativos a vivendas e locais e na xestión do depósito e devolución de fianzas por arrendamentos de predios urbanos</td>
       <td>Este convenio ten por obxecto regular a colaboración entre o IGVS e a citada entidade financeira nas seguintes tarefas:
        –&amp;nbsp;A xestión da recadación dos recibos de facturación emitidos polo IGVS relativos a vivendas e locais
        –&amp;nbsp;A xestión do depósito e devolución de fianzas por arrendamentos de predios urbanos</td>
       <td>Total: 216.612,00 €, anos:
        •&amp;nbsp;2021: 41.389,00 €
        •&amp;nbsp;2022: 72.204,00 €
        •&amp;nbsp;2023: 72.204,00 €
        •&amp;nbsp;2024: 30.815,00 €</td>
       <td>28.7.2021</td>
      </tr>
      <tr>
       <td>Convenio de colaboración entre o Instituto Galego da Vivenda e Solo (IGVS) e o Concello de Mondoñedo (Lugo) para a creación dun Centro de Rexeneración Urbana de Interese Autonómico</td>
       <td>Precisar os obxectivos, o financiamento e o funcionamento do centro Rexurbe de Mondoñedo, así como os mecanismos de actuación conxunta e coordinada para facilitar o cumprimento e a execución das diferentes actuacións, dos plans e dos programas en materia de rehabilitación edificatoria e de rexeneración e renovación urbanas</td>
       <td>Total: 138.675,50 €, anos:
        •&amp;nbsp;2021: 34.668,87 €
        •&amp;nbsp;2022: 69.337,75 €
        •&amp;nbsp;2023: 34.668,87 €</td>
       <td>30.6.2021</td>
      </tr>
      <tr>
       <td>Convenio de colaboración entre o Instituto Galego da Vivenda e Solo (IGVS) e a Sociedade Xestión do Solo de Galicia (Xestur, S.A.) para a realización de traballos de asistencia e apoio técnico na xestión do desenvolvemento de actuacións técnicas de solo empresarial</td>
       <td>O obxecto deste convenio é establecer as condicións de colaboración entre o IGVS e Xestur para o desenvolvemento conxunto de tarefas técnicas e de xestión nos expedientes administrativos de solo empresarial de Galicia de que sexan titulares, así como en calquera outro que, conforme a lexislación vixente, teñan atribuídas competencias</td>
       <td>Sen achega</td>
       <td>29.7.2021</td>
      </tr>
     </tbody>
    </table>

