---
date: '2021-10-07'
id: G1097-280921-0002
page: 49035
number: 194
agency: Axencia Galega das Industrias Culturais
section: III. Outras disposicións.
title: >-
  EXTRACTO da Resolución do 28 de setembro de 2021 pola que se establecen as
  bases reguladoras para a concesión de subvencións, en réxime de concorrencia
  competitiva, para a produción fonográfica e se convocan para o ano 2021
  (código de procedemento CT402F).
range: Resolución
url: >-
  https://www.xunta.gal/dog/Publicados/2021/20211007/AnuncioG1097-280921-0002_gl.html
---
<p>BDNS (Identif.): 586445.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeneral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. <em>Persoas beneficiarias</em></p>
    <p>Poderán acceder a estas axudas as persoas, físicas (autónomas) ou xurídicas, así como as sociedades civís e comunidades de bens –ou calquera outra agrupación de persoas sen personalidade xurídica propia–, así como as unións temporais de empresas, dedicadas profesionalmente á produción e promoción de actividades musicais, que se atopen dadas de alta no IAE de produción ou edición discográfica e que desenvolvan maioritariamente a súa actividade na Comunidade Autónoma de Galicia.</p>
    <p>Segundo. <em>Finalidade</em></p>
    <p>A regulación da concesión de subvencións, en réxime de concorrencia competitiva, subvencións para a produción fonográfica, fomentando e impulsando o talento musical a través do lanzamento dunha primeira produción fonográfica ou para o apoio á consolidación dun artista coa edición das súas producións fonográficas posteriores á primeira, e proceder á súa convocatoria para o ano 2021.</p>
    <p>Terceiro. <em>Bases reguladoras </em></p>
    <p>Resolución do 28 de setembro de 2021 pola que se establecen as bases reguladoras para a concesión de subvencións, en réxime de concorrencia competitiva, para a produción fonográfica e se convocan para o ano 2021 (código de procedemento CT402F).</p>
    <p>Cuarto. <em>Importe</em></p>
    <p>Para a concesión das subvencións destínase un crédito global de 120.000 euros, da aplicación orzamentaria 10.A1.432B.770.0, código de proxecto 2010-0005 e distribuídos en dúas anualidades, 60.000 euros no ano 2021 e 60.000 euros no ano 2022.</p>
    <p>Quinto. <em>Prazo de presentación de solicitudes</em></p>
    <p>O prazo para a presentación das solicitudes será dun mes desde o día seguinte á publicación da correspondente convocatoria no <em>Diario Oficial de Galicia</em>. Entenderase como último día do prazo o correspondente ao mesmo ordinal do día da publicación. Se o último día do prazo fose inhábil, entenderase prorrogado ao primeiro día hábil seguinte e, se no mes de vencemento non houbese día equivalente ao inicial do cómputo, entenderase que o prazo expira o último día do mes.</p>
    <p>Santiago de Compostela, 28 de setembro de 2021</p>
    <footer><p>Román Rodríguez González<br>Presidente do Consello Reitor da Axencia <br>Galega das Industrias Culturais</p></footer>

