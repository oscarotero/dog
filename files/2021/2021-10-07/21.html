---
date: '2021-10-07'
id: G0597-240921-0003
page: 49067
number: 194
agency: Consellería de Facenda e Administración Pública
section: VI. Anuncios. a) Administración autonómica.
title: >-
  RESOLUCIÓN do 21 de setembro de 2021, da Secretaría Xeral Técnica e do
  Patrimonio da Consellería de Facenda e Administración Pública, pola que se
  declara a Comunidade Autónoma de Galicia herdeira ab intestato de María
  Mercedes Caballero Castro.
range: Resolución
url: >-
  https://www.xunta.gal/dog/Publicados/2021/20211007/AnuncioG0597-240921-0003_gl.html
---
<p>Antecedentes.</p>
    <p>Mediante a Resolución do 5 de novembro de 2020 acordouse a incoación de novo procedemento administrativo para a declaración da Comunidade Autónoma de Galicia como herdeira <em>ab intestato</em> de María Mercedes Caballero Castro (ABI/2006/0006-R), incorporando a este procedemento os actos e trámites que se poidan conservar do expediente anterior (ABI/2006/0006), caducado pola Resolución do 21 de xullo de 2020, da Secretaría Xeral Técnica e do Patrimonio da Consellería de Facenda e Administración Pública, por se ter excedido o prazo para a súa resolución. </p>
    <p>A Resolución do 5 de novembro de 2020 publicouse no <em>Boletín Oficial del Estado</em> (supl. N. nº 325, do 14.12.2020), no <em>Diario Oficial de Galicia</em> (DOG nº 234, do 19.11.2020), na páxina web da Consellería de Facenda e Administración Pública, e foi exposta no taboleiro de anuncios do Concello de Vigo por un prazo non inferior a un mes. </p>
    <p>Constan no expediente os correspondentes certificados de defunción e derradeiras vontades relativos á persoa causante, nos cales se acredita o seu falecemento o 1 de maio de 1999 no concello de Vigo e que, aínda que outorgara testamento, este non instituía herdeiros. Así mesmo, figura igualmente incorporado certificado do seu empadroamento no concello de Vigo, co cal queda xustificada a súa veciñanza civil galega.</p>
    <p>Non se recibiron alegacións, documentos ou outros elementos de xuízo que cuestionen a sucesión a favor da Administración autonómica, o que corrobora as manifestacións de terceiras persoas unidas ao expediente. </p>
    <p>Das consultas efectuadas perante o Catastro Inmobiliario, no Índice xeral informatizado de predios e dereitos do Rexistro da Propiedade e no Rexistro Xeral de Contratos de Seguros de Cobertura de Falecemento, así como da información obtida de diferentes entidades bancarias e por outras fontes, determinouse, en principio, que polo menos forman parte dos bens hereditarios da persoa finada os bens e dereitos que se adxudican no punto segundo desta resolución, sen prexuízo da inclusión na herdanza daqueles outros que se identifiquen con posterioridade a esta declaración como de titularidade da persoa causante. </p>
    <p>A Asesoría Xurídica emitiu informe sobre a adecuación e suficiencia das actuacións efectuadas para a declaración da Comunidade Autónoma como herdeira <em>ab intestato</em> da persoa causante. </p>
    <p>Fundamentos xurídicos.</p>
    <p>Lei 2/2006, do 14 de xuño, de dereito civil de Galicia, artigo 267 e seguintes. </p>
    <p>Código civil, artigo 657 e seguintes.</p>
    <p>Lei 33/2003, do 3 de novembro, do patrimonio das administracións públicas, artigos 20.6, 20.bis e 20.ter.1.</p>
    <p>Lei 5/2011, do 30 de setembro, do patrimonio da Comunidade Autónoma de Galicia, artigos 4 e 56.</p>
    <p>Decreto 94/1999, do 25 de marzo, sobre réxime administrativo da sucesión intestada a favor da Comunidade Autónoma de Galicia.</p>
    <p>Lei 39/2015, do 1 de outubro, do procedemento administrativo común das administracións públicas.</p>
    <p>Decreto 11/2021, do 21 de xaneiro, polo que se establece a estrutura orgánica da Consellería de Facenda e Administración Pública, artigos 4 e 7.</p>
    <p>Segundo o anterior,</p>
    <h2>RESOLVO:</h2>
    <p>Primeiro. Declarar a Comunidade Autónoma de Galicia única e universal herdeira <em>ab intestato</em> de María Mercedes Caballero Castro, con DNI 35812914M, entendéndose legalmente aceptada a herdanza a beneficio de inventario.</p>
    <p>Segundo. Adxudicarlle á Administración autonómica os seguintes bens e dereitos da herdanza identificados:</p>
    <p>Contratos e outros efectos bancarios:</p>
    <p>– Abanca, conta de aforro: 2080 5000 61 3000203405.</p>
    <p>– Abanca, conta de aforro: 2080 5460 40 3000124889.</p>
    <p>– Banco Santander, conta á vista: 0238 8103 060 0322240.</p>
    <p>– Banco Santander, depósito de valores: 0238 8103 570 00867.</p>
    <p>– BBVA, conta de aforro: 0182 6620 61 0200024060.</p>
    <p>– BBVA, conta custodia de valores: 0182 6620 63 0710024068.</p>
    <p>– BBVA, conta de valores: 0182 6620 61 0000872077.</p>
    <p>– BBVA, conta de valores: 0182 6620 60 0003086428.</p>
    <p>Terceiro. Publicar esta resolución no <em>Boletín Oficial del Estado</em>, no <em>Diario Oficial de Galicia</em> e na páxina web da Consellería de Facenda e Administración Pública, área temática de Patrimonio, Anuncios, que se pode consultar na seguinte ligazón: http://www.conselleriadefacenda.es/areas-tematicas/patrimonio/anuncios</p>
    <p>Unha copia desta resolución será remitida para a súa exposición pública, por un prazo non inferior a un mes, no taboleiro de anuncios do Concello de Vigo.</p>
    <p>Esta resolución poderá ser impugnada por infracción das normas sobre competencia e procedemento mediante recurso de alzada, no prazo dun mes, perante o conselleiro de Facenda e Administración Pública, de conformidade cos artigos 112.1, 114 e 121 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Os que se consideren prexudicados en canto ao seu mellor dereito á herdanza ou noutros dereitos de carácter civil por esta declaración ou pola adxudicación de bens a favor da Comunidade Autónoma de Galicia que se contén nesta resolución poderán exercer as accións pertinentes perante o órgano da xurisdición civil correspondente.</p>
    <p>Santiago de Compostela, 21 de setembro de 2021</p>
    <footer><p>Jorge Atán Castro<br>Secretario xeral técnico e do Patrimonio <br>da Consellería de Facenda e Administración Pública</p></footer>

