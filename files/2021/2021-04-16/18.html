---
date: '2021-04-16'
id: O3C2-090421-0001
page: 19558
number: 71
agency: Academia Galega de Seguridade Pública
section: IV. Oposicións e concursos.
title: >-
  RESOLUCIÓN do 9 de abril de 2021 pola que se aproban e se fan públicas as
  relacións definitivas de persoas admitidas e excluídas no proceso selectivo
  para o acceso aos corpos de policía local de Galicia, escala básica, categoría
  de oficial, quendas de acceso por promoción interna e por mobilidade, e se
  anuncian o lugar, a data e a hora do primeiro exercicio do proceso selectivo.
range: Resolución
url: >-
  https://www.xunta.gal/dog/Publicados/2021/20210416/AnuncioO3C2-090421-0001_gl.html
---
<p>Con data do 10 de xullo de 2020, o DOG fixo pública a Orde do 8 de xullo de 2020 pola que se convocaba o proceso selectivo para o acceso nos corpos de policía local de Galicia, escala básica, categoría de oficial, quendas de acceso por promoción interna e por mobilidade.</p>
    <p>Con data do 15 de febreiro de 2021 publicouse no DOG núm. 30 a Resolución do 26 de xaneiro de 2021 pola que se aproban e se fan públicas as relacións provisionais de persoas admitidas e excluídas ao proceso selectivo unitario para o acceso á escala básica, categoría de oficial, nos corpos de policía local, quenda de acceso por promoción interna e mobilidade.</p>
    <p>Transcorrido o prazo de emenda de solicitudes establecido, e de conformidade co establecido no punto 3.6.1 da convocatoria, esta dirección xeral</p>
    <h2>RESOLVE:</h2>
    <p>Primeiro. Aprobar con carácter definitivo as listaxes de persoas admitidas e excluídas ao proceso selectivo convocado mediante a Orde do 8 de xullo de 2020 (DOG núm. 137, do 10 de xullo), así como as listaxes de persoas exentas e non exentas da realización da proba de coñecementos da lingua galega.</p>
    <p>A listaxe de persoas admitidas poderase consultar a través da páxina web oficial da Academia Galega de Seguridade Pública http://agasp.xunta.gal.</p>
    <p>A listaxe de persoas excluídas, con indicación da causa determinante da súa exclusión, figura como anexo a esta resolución.</p>
    <p>A listaxe de persoas non exentas da realización da proba de coñecementos da lingua galega e a listaxe de persoas exentas da realización da proba de coñecementos da lingua galega pódense consultar na páxina web oficial da Agasp http://agasp.xunta.gal.</p>
    <p>Segundo. En sesión que tivo lugar o 9 de abril de 2021, o tribunal designado para cualificar o proceso acordou que o primeiro exercicio do proceso selectivo, correspondente á proba tipo test, terá lugar o día 30 de abril de 2021, no salón de actos da Academia Galega de Seguridade Pública, na rúa da Cultura, s/n, 36680 A Estrada, en chamamento único que se iniciará ás 11.00 horas. </p>
    <p>As persoas aspirantes deberán ir provistas de DNI ou documento fidedigno acreditativo da súa entidade, ao xuízo do tribunal, lapis do nº 2 e goma de borrar.</p>
    <p>Non se permitirá a presenza de acompañantes e o persoal aspirante deberá seguir as indicacións e resolucións do tribunal, que se farán públicas a través da páxina web da Agasp.</p>
    <p>Non se permitirá o acceso ao recinto onde se realice o exercicio con teléfonos móbiles, axendas electrónicas, reloxos intelixentes ou calquera outro instrumento de que se poida valer a persoa aspirante para auxiliarse na realización do exercicio. Non se habilitará ningún servizo de recollida de móbiles.</p>
    <p>Contra esta resolución, que pon fin á vía administrativa, poderase interpoñer, no prazo dun mes contado a partir da publicación desta resolución no Diario Oficial de Galicia, recurso potestativo de reposición perante o director xeral da Academia Galega de Seguridade Pública, de conformidade co establecido na Lei 39/2015, do 1 de outubro, do procedemento administrativo común das administracións públicas, ou ben interpoñer no prazo de dous meses recurso contencioso-administrativo de acordo co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>A Estrada, 9 de abril de 2021</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>
    <h2>ANEXO I</h2>
    <h2>Listaxe definitiva de persoas excluídas. Quenda de promoción interna</h2>
    <table>
     <tbody>
      <tr>
       <td>Apelidos</td>
       <td>Nome</td>
       <td>Motivo da exclusión</td>
      </tr>
      <tr>
       <td>Cruz Fernández</td>
       <td>Diego</td>
       <td>1, 2, 3, 4 e 5</td>
      </tr>
      <tr>
       <td>Patiño Carballeira</td>
       <td>José Luis</td>
       <td>6</td>
      </tr>
     </tbody>
    </table>
    <table>
     <tbody>
      <tr>
       <td></td>
       <td>Causas da exclusión</td>
      </tr>
      <tr>
       <td>1</td>
       <td>Non acredita o aboamento da taxa</td>
      </tr>
      <tr>
       <td>2</td>
       <td>Non achega relación de méritos</td>
      </tr>
      <tr>
       <td>3</td>
       <td>Non achega copia dos méritos</td>
      </tr>
      <tr>
       <td>4</td>
       <td>Non acredita os tres anos de servizo activo continuado na categoría de policía</td>
      </tr>
      <tr>
       <td>5</td>
       <td>Debe acreditar que posúe a titulación académica requirida</td>
      </tr>
      <tr>
       <td>6</td>
       <td>Desistencia da solicitude</td>
      </tr>
     </tbody>
    </table>
    <h2>ANEXO II</h2>
    <h2>Listaxe definitiva de persoas excluídas. Quenda de mobilidade</h2>
    <table>
     <tbody>
      <tr>
       <td>Apelidos</td>
       <td>Nome</td>
       <td>Motivo da exclusión</td>
      </tr>
      <tr>
       <td>Abellás González</td>
       <td>Santiago</td>
       <td>2</td>
      </tr>
     </tbody>
    </table>
    <table>
     <tbody>
      <tr>
       <td></td>
       <td>Causas da exclusión</td>
      </tr>
      <tr>
       <td>2</td>
       <td>Fáltanlle menos de 8 anos para pasar a segunda actividade</td>
      </tr>
     </tbody>
    </table>

