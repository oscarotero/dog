---
date: '2021-04-16'
id: G0532-020321-0005
page: 19588
number: 71
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 26 de febreiro de 2021, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada da planta de
  fabricación de pensos compostos e de tratamento de leite e derivados que se
  localiza no concello de Ames e da que son titulares Cooperativas Lácteas
  Unidas, Sociedade Cooperativa Galega (CLUN) e Neo Ames, S.L.U., autorización
  ambiental integrada 2007/0059_NAA/IPPC_115 (expediente 2020-IPPC-M-62).
range: Anuncio
url: >-
  https://www.xunta.gal/dog/Publicados/2021/20210416/AnuncioG0532-020321-0005_gl.html
---
<p>Para os efectos previstos no Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), faise público que, por espazo de vinte (20) días hábiles contados a partir do día seguinte ao da publicación deste anuncio no <em>Diario Oficial de Galicia</em>, quedará exposta a memoria presentada para a revisión da autorización ambiental integrada da planta de fabricación de pensos compostos e de tratamento de leite e derivados que se localiza no concello de Ames (A Coruña), da que son titulares Cooperativas Lácteas Unidas, Sociedade Cooperativa Galega (CLUN) e Neo Ames, S.L.U., para que calquera interesado poida consultala e, se é o caso, formular no citado prazo as alegacións, suxestións ou observacións que considere oportunas.</p>
    <p>A documentación estará á disposición dos administrados, en horario de atención ao público, na Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, tamén se poderá acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal»medio ambiente e sostibilidade »prevención e control de actividades»autorización ambiental integrada»proxectos en información pública).</p>
    <p>Santiago de Compostela, 26 de febreiro de 2021</p>
    <footer><p>María Sagrario Pérez Castellanos<br>Directora xeral de Calidade Ambiental, <br>Sostibilidade e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Clave do expediente: 2020-IPPC-M-62.</p>
    <p>Titulares:</p>
    <p>Cooperativas Lácteas Unidas, Sociedade Cooperativa Galega (CLUN) (NIF B83667725): planta de lácteos e de pensos.</p>
    <p>Neo Ames, S.L.U. (NIF B66445347): planta de coxeración.</p>
    <p>Localización da instalación: A Ponte Maceira, s/n, 15864 Agrón, Ames, A Coruña.</p>
    <p>Actividade principal: transformación e envasado de leite e derivados e fabricación de pensos compostos.</p>
    <p>Epígrafes da Lei de prevención e control integrados da contaminación: 9.1.b.ii), 9.1.c).</p>
    <p>Descrición da instalación: a instalación está equipada para realizar o proceso industrial de recepción e tratamento do leite para a produción e comercialización de leite UHT, nata UHT, batidos, iogur bebible, manteiga e bebidas de améndoa; así como para a fabricación de pensos compostos para a alimentación de animais domésticos. Conta cunha planta de coxeración asociada, que lle subministra a totalidade da enerxía térmica necesaria para os procesos.</p>
    <p>A maiores, existe no seu interior unha instalación para a subministración de combustibles.</p>
    <p>Verteduras: realízanse verteduras de tres tipos diferentes de correntes.</p>
    <p>– Augas residuais industriais do proceso, do lavado exterior dos vehículos, das purgas das caldeiras da planta de coxeración e sanitarias: trátanse nunha depuradora propia e posteriormente son vertidas ao regato Pataleira.</p>
    <p>– Augas residuais pluviais hidrocarburadas: son depuradas mediante dous separadores de hidrocarburos e vertidas por evacuación superficial.</p>
    <p>– Augas pluviais procedentes do resto das instalacións, non alteradas pola actividade: son recollidas mediante unha rede de drenaxe e posteriormente vertidas sen depuración previa ao regato Pataleira, en distintos puntos de vertedura.</p>

