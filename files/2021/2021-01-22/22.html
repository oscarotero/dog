---
date: '2021-01-22'
id: G2345-211220-0001
page: 4043
number: 14
agency: Xulgado do Social número 2 da Coruña
section: V. Administración de xustiza.
title: EDICTO (PO 585/2018).
range: Edicto
url: >-
  https://www.xunta.gal/dog/Publicados/2021/20210122/AnuncioG2345-211220-0001_gl.html
---
<p>Eu, Paloma Recalde Álvarez, letrada da Administración de xustiza do Xulgado do Social número 2 da Coruña, fago saber que no procedemento ordinario 585/2018 deste xulgado do social, seguido contra a mercantil Abae Sisters, S.L., e coa intervención do Fogasa sobre reclamación de cantidade, se ditou a seguinte resolución, cuxo encabezamento e parte dispositiva se achegan:</p>
    <p>«A Coruña, 2 de outubro de 2020.</p>
    <p>Lara Munín Sánchez, xuíza substituta do Xulgado do Social número 2 da Coruña, tras ver os presentes autos sobre cantidades, por instancia de Lucía Regina Muradas Presto, que comparece representada polo letrado Sr. Vidal Pan, contra a empresa Abae Sister, S.L., que non comparece, e o Fondo de Garantía Salarial, que comparece representado pola letrada Sra. Prósper Montalvo, ditou a seguinte</p>
    <p>Decisión:</p>
    <p>Que estimando en parte a demanda interposta por Lucía Regina Muradas Presto contra a empresa Abae Sister, S.L., condénoa a que lle aboe a cantidade de mil sesenta e dous euros e dezasete céntimos (1.062,17 €), incrementada co xuro por mora do 10 %.</p>
    <p>Así mesmo, absolvo o Fondo de Garantía Salarial, sen prexuízo da súa responsabilidade subsidiaria nos casos previstos no artigo 33 do Estatuto dos traballadores.</p>
    <p>Notifíqueselles esta resolución ás partes, facéndolles saber que esta non é firme, e fronte a ela cabe formular recurso de suplicación ante o Tribunal Superior de Xustiza, que deberá ser anunciado por comparecencia ou mediante escrito presentado na oficina xudicial, dentro dos cinco días seguintes á notificación desta sentenza, ou por simple manifestación no momento en que se lle practique a notificación.</p>
    <p>Así, por esta sentenza, pronúncioo, mándoo e asínoo».</p>
    <p>E para que lle sirva de notificación en legal forma á mercantil Abae Sisters, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 17 de decembro de 2020</p>
    <footer><p>A letrada da Administración de xustiza</p></footer>

