---
date: '2021-01-14'
id: G0599-071220-0008
page: 1928
number: 8
agency: Consellería de Emprego e Igualdade
section: III. Outras disposicións.
title: >-
  RESOLUCIÓN do 23 de decembro de 2020, da Secretaría Xeral Técnica da
  Consellería de Emprego e Igualdade, pola que se publican as subvencións
  concedidas pola Xefatura Territorial de Pontevedra ao abeiro da Resolución do
  19 de decembro de 2019, da Secretaría Xeral da Igualdade, pola que se
  establecen as bases reguladoras das axudas destinadas a financiar actividades
  de promoción da igualdade e de prevención da violencia de xénero, financiadas
  en desenvolvemento do Pacto de Estado contra a violencia de xénero, para as
  asociacións de nais e pais do alumnado de centros educativos de Galicia, e se
  procede á súa convocatoria para o ano 2020 (código de procedemento SI449B)
  (Diario Oficial de Galicia número 23, do 4 de febreiro).
range: Resolución
url: >-
  https://www.xunta.gal/dog/Publicados/2021/20210114/AnuncioG0599-071220-0008_gl.html
---
<p>De conformidade co disposto no artigo 15.1 da Lei 9/2007, do 13 de xuño, de subvencións de Galicia, e no artigo 17.1 da Lei 1/2016, do 18 de xaneiro, de transparencia e bo goberno, publícanse as subvencións concedidas ao abeiro da Resolución do 19 de decembro de 2019, da Secretaría Xeral da Igualdade, con expresión da convocatoria, o programa e o crédito orzamentario, a entidade beneficiaria, a contía e a finalidade.</p>
    <p>Mediante a Resolución do 19 de decembro de 2019, da Secretaría Xeral da Igualdade, establecéronse as bases reguladoras e a convocatoria para o ano 2020 das axudas a asociacións de nais e pais de alumnado (ANPA) legalmente constituídas e a federacións ou confederacións de ANPA, dos centros educativos sustentados con fondos públicos da Comunidade Autónoma de Galicia, para a realización de programas de actividades de promoción da igualdade entre mulleres e homes e de prevención e rexeitamento da violencia contra as mulleres, dirixidas ao alumnado de centros educativos non universitarios, ás familias, ás ANPA e á comunidade educativa, en desenvolvemento do Pacto de Estado contra a violencia de xénero.</p>
    <p>As accións subvencionables ao abeiro desta convocatoria son a realización de programas e actividades de difusión, información e formación para a promoción da igualdade e a prevención da violencia de xénero, que realicen as ANPA, federacións e confederacións de ANPA, dirixidos ao alumnado de centros educativos non universitarios, ás familias e á comunidade educativa, no marco do Pacto de Estado contra a violencia de xénero, realizadas entre o 1 de decembro de 2019 e o 30 de novembro de 2020, e que respondan a algunha ou algunhas das seguintes tipoloxías previstas nas medidas do Pacto de Estado contra a violencia de xénero do eixe 1:</p>
    <p>a) Escolas de pais e nais e/ou formación para as familias en temas de igualdade, de educación afectivo-sexual (aspectos fisiolóxicos e afectivo-emocionais) e sobre violencia de xénero.</p>
    <p>b) Elaboración de materiais informativos para nais e pais, que lles axuden a detectar a violencia de xénero da que poden ser vítimas ou agresores as súas fillas ou os seus fillos adolescentes.</p>
    <p>c) Realización de accións de formación, sensibilización e difusión contra a cousificación do corpo das mulleres e contra a hipersexualización das nenas.</p>
    <p>d) Formación para pais e nais e/ou para mozas e mozos sobre o uso adecuado e crítico da internet e as novas tecnoloxías, especialmente na protección da privacidade e sobre os ciberdelitos (<em>stalking</em>, <em>sexting</em>, <em>grooming</em>, etc.).</p>
    <p>e) Accións de formación coas familias e/ou alumnado sobre novas masculinidades para romper cos micromachismos e cos comportamentos machistas adquiridos polos estereotipos.</p>
    <p>f) Outras accións de formación e información para nais e pais que sensibilicen as familias sobre os estereotipos persistentes na sociedade e tamén no eido educativo e sobre pautas para previr a violencia de xénero ou para detectala, e que se dean a coñecer entre as familias os protocolos existentes nos casos de agresións ou violencia contra as mozas.</p>
    <p>Crédito orzamentario: para o financiamento das axudas previstas nesta convocatoria destínase crédito por importe total de catrocentos mil euros (400.000 €), con cargo á aplicación 05.11.313D.481.2, código de proxecto 2018 00112, dos orzamentos xerais da Comunidade Autónoma de Galicia para o ano 2020.</p>
    <p>As entidades beneficiarias da subvención, así como o importe concedido a cada unha delas, reflíctense no anexo desta resolución.</p>
    <p>Pontevedra, 23 de decembro de 2020</p>
    <footer><p>José Ramón Pardo Cabarcos<br>Secretario xeral técnico da Consellería de Emprego e Igualdade</p></footer>
    <h2>ANEXO</h2>
    <h2>Subvencións concedidas ao abeiro da convocatoria do ano 2020</h2>
    <table>
     <thead>
      <tr>
       <td>CIF</td>
       <td>Entidade beneficiaria</td>
       <td>Programa proposto</td>
       <td>Importe concedido</td>
      </tr>
     </thead>
     <tbody>
      <tr>
       <td>G36321164</td>
       <td>ANPA Valdarrosa IES Pontecaldelas</td>
       <td>20 medrar sen violencia, 20 medrar en igualdade</td>
       <td>7.000,00 €</td>
      </tr>
      <tr>
       <td>G36102382</td>
       <td>ANPA A Rúa CEIP A Rúa</td>
       <td>Educación en igualdade desde a afectividade</td>
       <td>3.772,00 €</td>
      </tr>
      <tr>
       <td>G36024040</td>
       <td>ANPA do Colexio Público de Laredo Penedos</td>
       <td>Igualmente</td>
       <td>4.000,00 €</td>
      </tr>
      <tr>
       <td>G36743946</td>
       <td>FOANPAS Vigo</td>
       <td>A igualdade dende o berce II</td>
       <td>7.000,00 €</td>
      </tr>
      <tr>
       <td>G36578722</td>
       <td>ANPA Toural CPI do Toural</td>
       <td>Toural diverso. Coeducación nas diversidades</td>
       <td>4.000,00 €</td>
      </tr>
      <tr>
       <td>G94006566</td>
       <td>ANPA das Escolas Rurais do Rosal</td>
       <td>Campaña igualdade de xénero</td>
       <td>3.886,00 €</td>
      </tr>
      <tr>
       <td>G36178168</td>
       <td>ANPA San Martiño IES Johan Carballeira</td>
       <td>Bueu pola igualdade</td>
       <td>5.864,15 €</td>
      </tr>
      <tr>
       <td>G36023042</td>
       <td>ANPA Pardo Bazán CEIP Froebel</td>
       <td>En loita pola igualdade</td>
       <td>4.000,00 €</td>
      </tr>
      <tr>
       <td>G36018273</td>
       <td>ANPA Andaina CEIP Xunqueira 2</td>
       <td>Axendando a igualdade 2020</td>
       <td>3.936,00 €</td>
      </tr>
      <tr>
       <td>G36847556</td>
       <td>ANPA Miñor do IES Terra de Turonio</td>
       <td>Obradoiros, charla, teatro, igualdade</td>
       <td>2.965,00 €</td>
      </tr>
      <tr>
       <td>G36394070</td>
       <td>ANPA Pequeval do CRA de Valga</td>
       <td>Coeducando</td>
       <td>2.368,65 €</td>
      </tr>
      <tr>
       <td>G94138195</td>
       <td>ANPA O Patio de Loriga CEIP Xoaquín Loriga</td>
       <td>A solución está na educación</td>
       <td>4.000,00 €</td>
      </tr>
      <tr>
       <td>G36782373</td>
       <td>ANPA A Barxa CEIP García Barbón</td>
       <td>Coeducando na Barxa 2</td>
       <td>4.000,00 €</td>
      </tr>
      <tr>
       <td>G36537900</td>
       <td>Federación de Anpas de Centros Públicos A Gameliña</td>
       <td>Programa de actividades de A Gameliña</td>
       <td>4.500,00 €</td>
      </tr>
      <tr>
       <td>G36629152</td>
       <td>ANPA Ría de Vigo CEIP Ría de Vigo</td>
       <td>Obradoiros de igualdade no Ría 2020</td>
       <td>774,30 €</td>
      </tr>
      <tr>
       <td>G36978955</td>
       <td>ANPA Colexio infantil O Areal EEI&amp;nbsp;O&amp;nbsp;Areal</td>
       <td>Unha infancia pola igualdade 2020</td>
       <td>3.626,51 €</td>
      </tr>
      <tr>
       <td>G36039436</td>
       <td>ANPA Atalaia CEIP A Sangriña</td>
       <td>Proxecto de formación en igualdade</td>
       <td>2.770,00 €</td>
      </tr>
      <tr>
       <td>G36018315</td>
       <td>ANPA Os Valados CEIP&amp;nbsp;Vilaverde-Mourente</td>
       <td>Educando en igualdade</td>
       <td>3.926,90 €</td>
      </tr>
      <tr>
       <td>G36835031</td>
       <td>ANPA Colexio El Castro</td>
       <td>De_meu</td>
       <td>4.000,00 €</td>
      </tr>
      <tr>
       <td>G36175735</td>
       <td>ANPA Abelendos CEIP Seixo</td>
       <td>Seixo coeduca, desmentindo estereotipos</td>
       <td>4.000,00 €</td>
      </tr>
      <tr>
       <td>G36186765</td>
       <td>Federación de Anpas Arco da Vella</td>
       <td>Moaña, crecendo en igualdade</td>
       <td>6.000,00 €</td>
      </tr>
      <tr>
       <td>G36154508</td>
       <td>ANPA Picariños CEIP de Figueiroa da Estrada</td>
       <td>Igualdade + Corresponsabilidade = Respecto II</td>
       <td>4.000,00 €</td>
      </tr>
      <tr>
       <td>G36198273</td>
       <td>ANPA Celso Emilio Ferreiro CEIP Xunqueira 1</td>
       <td>Programa igualdade entre mulleres e homes</td>
       <td>3.804,88 €</td>
      </tr>
      <tr>
       <td>G36036952</td>
       <td>ANPA A Prixela CEIP Viñagrande de Deiro</td>
       <td>Camiñando cara á igualdade</td>
       <td>4.000,00 €</td>
      </tr>
      <tr>
       <td>G36658342</td>
       <td>ANPA Lembranza CEIP Mallón</td>
       <td>Programa igualdade CEIP Mallón</td>
       <td>1.654,35 €</td>
      </tr>
      <tr>
       <td>G36119667</td>
       <td>ANPA San Miguel CEIP de Marcón</td>
       <td>Nin sapos nin princesas II</td>
       <td>4.000,00 €</td>
      </tr>
      <tr>
       <td>G36174753</td>
       <td>ANPA CEIP Petelos</td>
       <td>Educando en igualdade</td>
       <td>1.870,00 €</td>
      </tr>
      <tr>
       <td>G36156891</td>
       <td>ANPA A Pena do Equilibrio CEIP Ramiro Sabell Mosquera</td>
       <td>Programa igualdade</td>
       <td>2.050,00 €</td>
      </tr>
      <tr>
       <td>G36707131</td>
       <td>ANPA Cachamuíña CEIP Canicouva</td>
       <td>Programa conxunto - ANPA Cachamuíña</td>
       <td>4.000,00 €</td>
      </tr>
      <tr>
       <td>G36718674</td>
       <td>ANPA Gonderán CEIP Frián Teis</td>
       <td>Frián: As cores da igualdade</td>
       <td>4.000,00 €</td>
      </tr>
      <tr>
       <td colspan="2"></td>
       <td>Total concesión</td>
       <td>115.768,74 €</td>
      </tr>
     </tbody>
    </table>

