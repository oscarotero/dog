---
date: '2021-01-14'
id: G0599-071220-0007
page: 1922
number: 8
agency: Consellería de Emprego e Igualdade
section: III. Outras disposicións.
title: >-
  RESOLUCIÓN do 23 de decembro de 2020, da Secretaría Xeral Técnica da
  Consellería de Emprego e Igualdade, pola que se publican as subvencións
  concedidas pola Xefatura Territorial de Lugo ao abeiro da Resolución do 19 de
  decembro de 2019, da Secretaría Xeral da Igualdade, pola que se establecen as
  bases reguladoras das axudas destinadas a financiar actividades de promoción
  da igualdade e de prevención da violencia de xénero, financiadas en
  desenvolvemento do Pacto de Estado contra a violencia de xénero, para as
  asociacións de nais e pais do alumnado de centros educativos de Galicia, e se
  procede á súa convocatoria para o ano 2020 (código de procedemento SI449B)
  (Diario Oficial de Galicia número 23, do 4 de febreiro).
range: Resolución
url: >-
  https://www.xunta.gal/dog/Publicados/2021/20210114/AnuncioG0599-071220-0007_gl.html
---
<p>De conformidade co disposto no artigo 15.1 da Lei 9/2007, do 13 de xuño, de subvencións de Galicia, e no artigo 17.1 da Lei 1/2016, do 18 de xaneiro, de transparencia e bo goberno, publícanse as subvencións concedidas ao abeiro da Resolución do 19 de decembro de 2019, da Secretaría Xeral da Igualdade, con expresión da convocatoria, o programa e o crédito orzamentario, a entidade beneficiaria, a contía e a finalidade.</p>
    <p> Mediante a Resolución do 19 de decembro de 2019, da Secretaría Xeral da Igualdade, establecéronse as bases reguladoras e a convocatoria para o ano 2020 das axudas a asociacións de nais e pais de alumnado (ANPA) legalmente constituídas e a federacións ou confederacións de ANPA, dos centros educativos sustentados con fondos públicos da Comunidade Autónoma de Galicia, para a realización de programas de actividades de promoción da igualdade entre mulleres e homes, e de prevención e rexeitamento da violencia contra as mulleres, dirixidas ao alumnado de centros educativos non universitarios, ás familias, ás ANPA e á comunidade educativa, en desenvolvemento do Pacto de Estado contra a violencia de xénero.</p>
    <p>As accións subvencionables ao abeiro desta convocatoria son a realización de programas e actividades de difusión, información e formación para a promoción da igualdade e a prevención da violencia de xénero, que realicen as ANPA, federacións e confederacións de ANPA, dirixidos ao alumnado de centros educativos non universitarios, ás familias e á comunidade educativa, no marco do Pacto de Estado contra a violencia de xénero, realizadas entre o 1 de decembro de 2019 e o 30 de novembro de 2020, e que respondan a algunha ou algunhas das seguintes tipoloxías previstas nas medidas do Pacto de Estado contra a violencia de xénero do eixe 1:</p>
    <p>a) Escolas de pais e nais e/ou formación para as familias en temas de igualdade, de educación afectivo-sexual (aspectos fisiolóxicos e afectivo-emocionais) e sobre violencia de xénero.</p>
    <p>b) Elaboración de materiais informativos para nais e pais, que lles axuden a detectar a violencia de xénero de que poden ser vítimas ou agresores as súas fillas ou fillos adolescentes.</p>
    <p>c) Realización de accións de formación, sensibilización e difusión contra a cousificación do corpo das mulleres e contra a hipersexualización das nenas.</p>
    <p>d) Formación para pais e nais e/ou para mozas e mozos sobre o uso adecuado e crítico da internet e as novas tecnoloxías, especialmente na protección da privacidade e sobre os ciberdelitos (stalking, sexting, grooming, etc.).</p>
    <p>e) Accións de formación coas familias e/ou alumnado sobre novas masculinidades para romper cos micromachismos e cos comportamentos machistas adquiridos polos estereotipos.</p>
    <p>f) Outras accións de formación e información para nais e pais que sensibilicen as familias sobre os estereotipos persistentes na sociedade e tamén no eido educativo e sobre pautas para previr a violencia de xénero ou para detectala, e que se dean a coñecer entre as familias os protocolos existentes nos casos de agresións ou violencia contra as mozas.</p>
    <p>Crédito orzamentario: para o financiamento das axudas previstas nesta convocatoria destínase crédito por importe total de catrocentos mil euros (400.000 €), con cargo á aplicación 05.11.313D.481.2, código de proxecto 2018 00112, dos orzamentos xerais da Comunidade Autónoma de Galicia para o ano 2020.</p>
    <p>As entidades beneficiarias da subvención, así como o importe concedido a cada unha delas, reflíctense no anexo desta resolución.</p>
    <p>Santiago de Compostela, 23 de decembro de 2020</p>
    <footer><p>José Ramón Pardo Cabarcos<br>Secretario xeral técnico da Consellería de Emprego e Igualdade</p></footer>
    <h2>ANEXO</h2>
    <h2>Subvencións concedidas ao abeiro da convocatoria do ano 2020</h2>
    <table>
     <tbody>
      <tr>
       <td>CIF</td>
       <td>Entidade beneficiaria</td>
       <td>Programa proposto</td>
       <td>Importe
        concedido</td>
      </tr>
      <tr>
       <td>G27100049</td>
       <td>APA CEIP Otero Pedrayo de Rábade</td>
       <td>Teatro pola igualdade</td>
       <td>4.000,00 €</td>
      </tr>
      <tr>
       <td>G27219674</td>
       <td>Asociación de pais e nais de alumnos Laverde Ruíz</td>
       <td>Acción familiar contra a violencia</td>
       <td>3.890,00 €</td>
      </tr>
      <tr>
       <td>G27019264</td>
       <td>Asociación de pais e nais de alumnos do CEIP Santa María do Valadouro</td>
       <td>Maxia pola igualdade</td>
       <td>2.200,00 €</td>
      </tr>
      <tr>
       <td>G27254101</td>
       <td>ANPA EEI Vilalba</td>
       <td>II programa educación pola igualdade</td>
       <td>3.550,00 €</td>
      </tr>
      <tr>
       <td>G27174747</td>
       <td>Asociación de pais e nais de alumnos do CPI Ramón Piñeiro da Pobra de San Xiao</td>
       <td>As familias pola igualdade</td>
       <td>1.351,45 €</td>
      </tr>
      <tr>
       <td>G27359272</td>
       <td>Agrupación de pais e nais de alumnos da Ulloa de Palas de Rei</td>
       <td>Educar en igualdade afectivo-sexual</td>
       <td>4.000,00 €</td>
      </tr>
      <tr>
       <td>G27133040</td>
       <td>APA Colegio Público de Lagostelle de Guitiriz</td>
       <td>Coeducando no rural</td>
       <td>3.654,20 €</td>
      </tr>
      <tr>
       <td>G27190263</td>
       <td>ANPA CEIP de Quiroga</td>
       <td>Promoción igualdade</td>
       <td>3.966,56 €</td>
      </tr>
      <tr>
       <td>G27030154</td>
       <td>ANPA CEIP Vista Alegre</td>
       <td>Educando na igualdade</td>
       <td>3.203,00 €</td>
      </tr>
      <tr>
       <td>G27349448</td>
       <td>ANPA As Faias do CEIP Virxe do Corpiño</td>
       <td>Vivir en igualdade na ANPA As Faias</td>
       <td>2.910,00 €</td>
      </tr>
      <tr>
       <td>G27140904</td>
       <td>Asociación de pais e nais de alumnos/as do CEIP Virxe do Carme de Burela</td>
       <td>Formación en igualdade ANPA 2020</td>
       <td>2.541,00 €</td>
      </tr>
      <tr>
       <td>G27126192</td>
       <td>Asociación de pais e nais de alumnos/as do CEIP do Concello de Antas de Ulla</td>
       <td>Programa para una educación en igualdade</td>
       <td>4.000,00 €</td>
      </tr>
      <tr>
       <td>G27222819</td>
       <td>Asociación de pais e nais de alumnos/as do IES Alfoz, O Valadouro</td>
       <td>Superpoderes en igualdade desde as familias</td>
       <td>5.310,80 €</td>
      </tr>
      <tr>
       <td>G27019371</td>
       <td>ANPA CEIP de Foz número 1</td>
       <td>Educar en igualdade</td>
       <td>2.080,00 €</td>
      </tr>
      <tr>
       <td colspan="3">Total concesións</td>
       <td>48.657,01 €</td>
      </tr>
     </tbody>
    </table>

