---
date: '2021-01-14'
id: L168-211220-0005
page: 2222
number: 8
agency: Concello de Ponteceso
section: VI. Anuncios. b) Administración local.
title: >-
  ANUNCIO de notificación colectiva de incoación de expediente de orde de
  execución subsidiaria para xestión da biomasa vexetal e retirada de especies
  arbóreas prohibidas a titulares aos cales non foi posible practicar a
  comunicación.
range: Anuncio
url: >-
  https://www.xunta.gal/dog/Publicados/2021/20210114/AnuncioL168-211220-0005_gl.html
---
<p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia, intentada a notificación aos titulares dos bens que se relacionan a continuación e dado que son descoñecidos e resulta imposible a súa práctica, comunícase ás persoas responsables a súa obriga legal de xestión da biomasa e retirada de especies arbóreas prohibidas nas parcelas que se sinalan, imposta polo artigo 22.1 da Lei 3/2007 e pola Ordenanza municipal non fiscal reguladora da xestión da biomasa e distancias das plantacións do concello de Ponteceso (BOP núm. 149, do 7.8.2018):</p>
    <table>
     <tbody>
      <tr>
       <td>Referencia catastral</td>
       <td>Identificación da persoa responsable</td>
       <td>Provincia/Concello/Parroquia</td>
       <td>Nº de expediente</td>
      </tr>
      <tr>
       <td>15069A099008160000PP</td>
       <td>Maxima Gagino</td>
       <td>A Coruña/Ponteceso/Corme</td>
       <td>2019/X999/000046</td>
      </tr>
      <tr>
       <td>15069A099008150000PQ</td>
       <td>Magdalena Gagino Cousillas</td>
       <td>A Coruña/Ponteceso/Corme</td>
       <td>2019/X999/000046</td>
      </tr>
      <tr>
       <td>15069A099008190000PF</td>
       <td>Félix Centeno Gagino</td>
       <td>A Coruña/Ponteceso/Corme</td>
       <td>2019/X999/000046</td>
      </tr>
      <tr>
       <td>15069A099008240000PO</td>
       <td>Josefa Ouréns Torrado</td>
       <td>A Coruña/Ponteceso/Corme</td>
       <td>2019/X999/000046</td>
      </tr>
      <tr>
       <td>15069A099008120000PB</td>
       <td>Mª Jesús Lema Rodríguez</td>
       <td>A Coruña/Ponteceso/Corme</td>
       <td>2019/X999/000046</td>
      </tr>
      <tr>
       <td>15069A022000900000PW</td>
       <td>Severino Mira Couto</td>
       <td>A Coruña/Ponteceso/Pazos</td>
       <td>2019/X999/000243</td>
      </tr>
      <tr>
       <td>15069A174012790000LL</td>
       <td>Celso García Fondo</td>
       <td>A Coruña/Ponteceso/Tella</td>
       <td>2019/X999/000354</td>
      </tr>
     </tbody>
    </table>
    <p>Segundo dispón o artigo 44 da Lei 39/2015, do 1 de outubro, do procedemento administrativo común das administracións públicas, procédese á súa práctica mediante a inserción do anuncio no <em>Boletín Oficial del Estado</em>, o que se fai público para coñecemento dos interesados, a quen debe servir de notificación, informándoos de que, segundo o artigo 22.3 da Lei 3/2007, do 9 de abril, o presente anuncio deberá publicarse no DOG e no BOE, e o prazo de quince (15) días para o cumprimento da obrigación sinalada computarase desde a súa publicación no <em>Boletín Oficial del Estado</em>.</p>
    <p>Logo de seren inspeccionadas as anteriores parcelas pola Policía Local emítese informe onde se constata que non se xestionou a biomasa polos seus titulares, incumpríndose así o establecido no artigo 21 da Lei 3/2007, a resultas do cal esta Alcaldía resolve o seguinte:</p>
    <p>1º. Incoar expediente de orde de execución aos titulares das parcelas cuxas referencias catastrais se indican no cadro anterior polo que, como responsables da xestión, deben proceder, en consecuencia, a executar os traballos de xestión da biomasa vexetal, eliminando a vexetación herbácea, arbustiva e subarbustiva por medio da súa roza, procedendo a triturar o material resultante ata que poida ser incorporado ao substrato ou retirando os restos vexetais. O prazo para executar os traballos descritos será de quince (15) días naturais, contados desde o seguinte ao da publicación deste anuncio no BOE.</p>
    <p>2º. Advertir aos interesados que, transcorrido o prazo outorgado, se se constata a persistencia no incumprimento do deber da xestión da biomasa, procederase conforme establece o punto décimo da Instrución 1/2018, do 26 de abril, da Consellería do Medio Rural, relativas ás actuacións administrativas en materia de cumprimento dos deberes de xestión da biomasa vexetal e retirada de especies arbóreas:</p>
    <p>a) Iniciaranse as actuacións para a cobranza da cantidade liquidada provisionalmente. </p>
    <p>b) Ordenarase a execución subsidiaria, contra a cal non se admitirán recursos en vía administrativa.</p>
    <p>A persoa titular do terreo ou do dereito de aproveitamento terá o deber legal de facilitar o necesario acceso para a realización dos traballos de xestión de biomasa e retirada das especies arbóreas prohibidas. O suxeito que realice os traballos de execución subsidiaria terá a facultade de acceder sen consentimento da persoa titular, excepto nos supostos excepcionais recollidos legalmente, cando o acceso afecte, dentro da parcela, espazos físicos susceptibles de merecer a cualificación de domicilio, para os efectos do artigo 18.2 da Constitución española.</p>
    <p>c) Pedirase simultaneamente ao órgano competente, de ser outro da mesma ou distinta Administración, que inicie o correspondente procedemento sancionador. A petición incluirá expresamente a solicitude de que se adopte como medida cautelar o comiso da madeira procedente da corta de especies arbóreas que deban ser retiradas, de ser o caso. </p>
    <p>3º. Aprobar a liquidación provisional dos custos estimados dos traballos de limpeza derivados da execución subsidiaria nas parcelas sinaladas:</p>
    <table>
     <thead>
      <tr>
       <td>Referencia catastral</td>
       <td>Identificación da persoa responsable</td>
       <td>Nº de expediente</td>
       <td>Liquidación provisional (€)
        Execución subsidiaria</td>
      </tr>
     </thead>
     <tbody>
      <tr>
       <td>15069A099008160000PP</td>
       <td>Maxima Gagino</td>
       <td>2019/X999/000046</td>
       <td>1.380,37 €</td>
      </tr>
      <tr>
       <td>15069A099008150000PQ</td>
       <td>Magdalena Gagino Cousillas</td>
       <td>2019/X999/000046</td>
       <td>1.248,72 €</td>
      </tr>
      <tr>
       <td>15069A099008190000PF</td>
       <td>Félix Centeno Gagino</td>
       <td>2019/X999/000046</td>
       <td>1.260,82 €</td>
      </tr>
      <tr>
       <td>15069A099008240000PO</td>
       <td>Josefa Ouréns Torrado</td>
       <td>2019/X999/000046</td>
       <td>838,29 €</td>
      </tr>
      <tr>
       <td>15069A099008120000PB</td>
       <td>Mª Jesús Lema Rodríguez</td>
       <td>2019/X999/000046</td>
       <td>987,36 €</td>
      </tr>
      <tr>
       <td>15069A022000900000PW</td>
       <td>Severino Mira Couto</td>
       <td>2019/X999/000243</td>
       <td>4.795,59 €</td>
      </tr>
      <tr>
       <td>15069A174012790000LL</td>
       <td>Celso García Fondo</td>
       <td>2019/X999/000354</td>
       <td>3.101,47 €</td>
      </tr>
     </tbody>
    </table>
    <p>A liquidación provisional consiste no establecemento dunha cantidade estimada por hectárea dos traballos necesarios para xestionar a biomasa, calculada polos servizos técnicos municipais.</p>
    <p>4º. Advertir aos interesados que o incumprimento desta orde de execución subsidiaria levará consigo, unha vez finalizados os traballos, á liquidación definitiva dos gastos ocasionados ao interesado, que serán única e exclusivamente ao seu cargo e, ao mesmo tempo, á imposición de multas coercitivas de 300 a 6.000 euros, reiterables ata lograr a execución dos traballos ordenados, sen prexuízo de que o devandito incumprimento poida dar lugar á petición ao órgano competente de que inicie o correspondente procedemento sancionador, segundo o previsto no título VII da Lei 3/2007:</p>
    <p>1. Será competente para incoar o procedemento sancionador para as infraccións cometidas en terreos agrícolas, forestais e de influencia forestal a persoa titular da xefatura territorial da consellería con competencias en materia forestal por razón do territorio en que se cometeu a infracción ou daquel con maior superficie afectada.</p>
    <p>2. Serán competentes para a resolución dos procedementos sancionadores por infraccións tipificadas nesta lei e incoados no ámbito da consellería con competencia en materia forestal:</p>
    <p>a) A persoa titular da xefatura territorial da consellería competente en materia forestal, para a imposición de sancións pola comisión de infraccións leves.</p>
    <p>b) O órgano competente en materia forestal, para a imposición de sancións pola comisión de infraccións graves.</p>
    <p>c) A persoa titular da consellería que teña asignada a competencia en materia forestal, para a imposición de sancións pola comisión de infraccións moi graves.</p>
    <p>3. A incoación do procedemento sancionador en aplicación desta lei, por ausencia de ordenanzas municipais respecto diso, para as infraccións cometidas en terreos urbanos, de núcleo rural e urbanizables delimitados será competencia da respectiva Administración local. A resolución dos expedientes pola comisión de infraccións leves e graves corresponderalle á persoa titular da Alcaldía e a dos expedientes pola comisión de infraccións moi graves ao pleno do concello, de conformidade co establecido no artigo 21.ter.2 desta lei.</p>
    <p>a) Cualificación da infracción: infracción leve (51.3.a) da Lei 3/2007, do 9 de abril, de prevención e defensa contra os incendios forestais de Galicia), sen prexuízo do establecido no artigo 51.2.g) para as faltas graves.</p>
    <p>b) Contía máxima da sanción pecuniaria que se poida impoñer no caso de infracción leve: 1.000 euros, artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007. No caso de ser considerada infracción grave, a contía máxima da sanción será de 100.000 euros (artigo 74.b).</p>
    <p>c) Procederase ao comiso cautelar da madeira resultante da corta das especies arbóreas que deban ser retiradas de acordo co establecido no artigo 22.2 da Lei 3/2007.</p>
    <p>5º Outorgar aos titulares afectados un prazo de audiencia de 10 días hábiles, para que aleguen e presenten os documentos e xustificacións que consideren pertinentes ao seu dereito. Para tales efectos, poderán consultar o expediente administrativo instruído e obter as copias que consideren oportunas a efectos dunha maior defensa dos seus intereses, de conformidade co previsto na Lei 39/2015, do 1 de outubro, do procedemento administrativo común das administracións públicas. </p>
    <p>Indícase que o texto íntegro do mencionado acto, así como o expediente no seu conxunto, atópase ao dispor dos interesados nas oficinas xerais do Concello de Ponteceso, sitas na rúa Concello, nº 18, das 9.00 ás 14.00 horas, de luns a venres.</p>
    <p>Ponteceso, 18 de decembro de 2020</p>
    <footer><p>Xosé Lois García Carballido<br>Alcalde</p></footer>

