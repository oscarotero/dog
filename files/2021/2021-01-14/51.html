---
date: '2021-01-14'
id: L113-211220-0001
page: 2221
number: 8
agency: Concello de Brión
section: VI. Anuncios. b) Administración local.
title: >-
  ANUNCIO de apertura de información pública da aprobación inicial da
  modificación puntual do Plan xeral de ordenación municipal de Brión.
range: Anuncio
url: >-
  https://www.xunta.gal/dog/Publicados/2021/20210114/AnuncioL113-211220-0001_gl.html
---
<p>Aprobada inicialmente polo Pleno da Corporación en sesión ordinaria celebrada o día 16 de decembro de 2020 a modificación puntual do Plan xeral de Brión no ámbito do solo urbano cualificado baixo as ordenanzas UC1 e UC2 nos termos que constan no expediente, segundo o proxecto redactado polo arquitecto Francisco Javier Amenedo Ansede, ábrese un período de información pública durante un mes, ao abeiro do disposto no artigo 18 da Lei 1/2019, do 22 de abril, de rehabilitación e de rexeneración e renovación urbanas de Galicia, mediante anuncio no taboleiro de edictos do concello, no <em>Diario Oficial de Galicia</em> e, ademais, nun dos xornais de maior difusión na provincia da Coruña.</p>
    <p>Durante o devandito período quedará o expediente, con todos os documentos que integran o Plan xeral, á disposición de calquera que queira examinalo para que se presenten as alegacións que se consideren pertinentes. Así mesmo, estará dispoñible na sede electrónica deste concello, no enderezo: www.concellodebrion.gal.</p>
    <p>Suspéndese o outorgamento de licenzas naqueles ámbitos do territorio obxecto do plan cuxas novas determinacións supoñan a modificación da ordenación urbanística vixente.</p>
    <p>A duración da suspensión é de dous anos contados desde a aprobación inicial, e extínguense, en todo caso, coa aprobación definitiva da modificación do plan.</p>
    <p>Brión, 21 de decembro de 2020</p>
    <footer><p>Pablo Lago Sanmartín<br>Alcalde</p></footer>

