---
date: '2021-01-14'
id: G0023-091220-0001
page: 2168
number: 8
agency: Xulgado do Social número 4 de Pontevedra
section: V. Administración de xustiza.
title: EDICTO (PO 495/2017).
range: Edicto
url: >-
  https://www.xunta.gal/dog/Publicados/2021/20210114/AnuncioG0023-091220-0001_gl.html
---
<p>Eu, Blanca Susana Janeiro Amela, letrada da Administración de xustiza do Xulgado do Social número 4 de Pontevedra, fago saber que por resolución ditada no día da data, no proceso seguido por instancia de Elizabeth Sanjorge Maquiera contra Three Telecom 2014, S.L., Hermon Materiales Eléctricos y Proyectos, S.L. e o Fondo de Garantía Salarial, en reclamación por ordinario, rexistrado co número de procedemento ordinario 495/2017 acordouse, en cumprimento do que dispón o artigo 59 da LXS, citar a Three Telecom 2014, S.L., en ignorado paradoiro, co fin de que compareza o día 14.10.2021 ás 10.40 e 10.45 horas, na planta 1, sala 15, Edificio da rúa Hortas, para a celebración dos actos de conciliación e, se é o caso, xuízo. Pode comparecer persoalmente ou mediante persoa legalmente apoderada e deberá acudir con todos os medios de proba de que intente valerse, coa advertencia de que é única convocatoria e que os devanditos actos non se suspenderán por falta inxustificada de asistencia.</p>
    <p>Advírtese a destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que sexan auto ou sentenza, ou cando se trate de emprazamento.</p>
    <p>En caso de que pretenda comparecer ao acto do xuízo asistida de avogado ou representada tecnicamente por graduado social colexiado, ou representada por procurador, poñerá esta circunstancia en coñecemento do xulgado ou tribunal por escrito, dentro dos dous días seguintes ao da súa citación para o xuízo, co obxecto de que, trasladada tal intención a demandante, poida esta estar representada tecnicamente por graduado social colexiado, ou representada por procurador, designar avogado noutro prazo igual ou solicitar a súa designación a través da quenda de oficio. A falta de cumprimento destes requisitos supón a renuncia da parte ao dereito de valerse no acto de xuízo de avogado, procurador ou graduado social colexiado.</p>
    <p>E para que sirva de citación a Three Telecom 2014, S.L., expídese a presente cédula para a súa publicación no DOG e colocación no taboleiro de anuncios.</p>
    <p>Pontevedra, 7 de decembro de 2020</p>
    <footer><p>A letrada da Administración de xustiza</p></footer>

