---
date: '2021-02-15'
id: G0198-090221-0001
page: 9568
number: 30
agency: Axencia Galega de Innovación
section: III. Outras disposicións.
title: >-
  EXTRACTO da Resolución do 25 de xaneiro de 2021 pola que se establecen as
  bases reguladoras e se realiza a convocatoria para o ano 2021 das axudas para
  proxectos colaborativos nas áreas estratéxicas dos hubs de innovación dixital
  que permitan avanzar na súa especialización e consolidación dentro do marco da
  RIS3 Galicia (programa Conecta hubs), cofinanciadas polo Fondo Europeo de
  Desenvolvemento Rexional (Feder) dentro do programa operativo Feder Galicia
  2014-2020 (código de procedemento IN852B) (axudas para proxectos de
  investigación industrial, desenvolvemento experimental ou innovación en
  proceso ou organización).
range: Resolución
url: >-
  https://www.xunta.gal/dog/Publicados/2021/20210215/AnuncioG0198-090221-0001_gl.html
---
<p>BDNS (identif.): 548357.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Beneficiarias</em></p>
    <p>Poderán ser beneficiarias destas axudas as agrupacións de empresas, nos termos previstos no artigo 8.3 da Lei 9/2007, que realicen proxectos de I+D+i en colaboración. As agrupacións rexeranse polo documento contractual que as regule e un dos socios deberá exercer o papel de líder.</p>
    <p>Os proxectos deberán estar enfocados ao mercado e orientados á xeración de coñecementos, tecnoloxías e innovacións destinados á mellora dos procesos de dixitalización e a creación de produtos e servizos tecnoloxicamente avanzados e de maior valor engadido que revertan nas pemes galegas e melloren a súa competitividade. </p>
    <p>As empresas poderán ser pequenas, medianas ou grandes e deberán ter domicilio social ou un centro de traballo en Galicia, onde deberán desenvolver as actividades para as cales se solicita a axuda. A participación de cada empresa deberá estar xustificada, ser relevante e equilibrada, e non poderá superar nunca unha mesma empresa (ou empresas vinculadas) o 65 % do orzamento subvencionable total do proxecto. </p>
    <p>Cada proxecto deberá incluír, como mínimo, tres indicadores medibles que permitan recoller os avances obtidos, segundo a situación actual en Galicia, no obxectivo ou obxectivos específicos do programa Europa dixital a que se oriente o proxecto, sempre no marco da RIS3 Galicia. Estes indicadores deberán cuantificarse para poder determinar a evolución acadada polo desenvolvemento do proxecto.</p>
    <p>Segundo. <em>Finalidade</em></p>
    <p>Esta resolución ten por obxecto aprobar as bases polas cales se rexerá a concesión das axudas da Axencia Galega de Innovación para o financiamento de proxectos colaborativos nas áreas estratéxicas dos hubs galegos de innovación dixital que permitan avanzar na súa especialización e consolidación dentro do marco da RIS3 Galicia (programa Conecta hubs).</p>
    <p>A través destes proxectos avanzarase nestes obxectivos dun xeito adaptado ás necesidades do Sistema galego da innovación mellorando a súa competitividade e resiliencia. Servirán, ademais, para consolidar os hubs galegos de innovación dixital estratéxicos no marco das súas áreas de traballo nun contexto de cooperación interrexional a nivel da Unión.</p>
    <p>Esta resolución ten por obxecto aprobar a convocatoria para o ano 2021 da liña 1 das axudas para proxectos colaborativos nas áreas estratéxicas dos hubs de innovación dixital que permitan avanzar na súa especialización e consolidación dentro do marco da RIS3 Galicia:</p>
    <p>– Liña 1 (código de procedemento IN852B): proxectos de investigación industrial, desenvolvemento experimental ou innovación en proceso ou organización.</p>
    <p>Orzamento: os proxectos de investigación e desenvolvemento deberán ter un orzamento mínimo de 500.000 euros e un máximo de 1.500.000 euros, dividido nas distintas actividades que vai realizar cada un dos integrantes da agrupación. Nos proxectos de innovación en materia de proceso ou organización o orzamento mínimo será de 250.000 euros e o máximo de 1.500.000. Non se exixirá un orzamento mínimo por empresa da agrupación. </p>
    <p>Cada agrupación debe estar constituída por un mínimo de dúas empresas pemes non vinculadas entre si e un máximo de seis empresas. Na agrupación poderá participar só unha gran empresa cunha participación limitada a un máximo do 25 % do orzamento subvencionable total do proxecto.</p>
    <p>No caso de que na agrupación non participe ningunha pequena empresa, será necesario que, como mínimo, unha sexa subcontratada por calquera das empresas da agrupación para desenvolver tarefas/actividades de I+D+i dentro do proxecto. Os proxectos serán plurianuais e deberán estar rematados antes do 30 de abril de 2023. </p>
    <p>Terceiro. <em>Bases reguladoras</em></p>
    <p>Publícanse conxuntamente coa convocatoria. A concesión destas axudas realizarase a través dun réxime de concorrencia competitiva. </p>
    <p>As axudas correspondentes á liña 1 axustaranse ao establecido no Regulamento (UE) 651/2014, e ao Regulamento (CE) 1407/2013 relativo ás axudas de minimis (polo que se regularán os custos indirectos dos proxectos).</p>
    <p>Cuarto. <em>Importe</em></p>
    <p>O importe total da convocatoria é de 6.800.000 €, coa seguinte distribución anual:</p>
    <table>
     <tbody>
      <tr>
       <td>Eixe</td>
       <td>OE</td>
       <td>Beneficiarias</td>
       <td>Desagregación medida (CE_Actividades)</td>
       <td>Aplicación orzamentaria</td>
       <td></td>
       <td>2021 (€)</td>
       <td>2022 (€)</td>
       <td>2023 (€)</td>
       <td>Total</td>
      </tr>
      <tr>
       <td rowspan="3">1</td>
       <td rowspan="3">1.2.1</td>
       <td rowspan="3">Empresas pemes</td>
       <td rowspan="3">CE064</td>
       <td rowspan="3">06.A2.561A.770.0
        CP 2021.00004</td>
       <td>Total</td>
       <td>2.010.000</td>
       <td>2.600.000</td>
       <td>450.000</td>
       <td>5.060.000</td>
      </tr>
      <tr>
       <td>Liña 1 (IN852B)</td>
       <td>1.610.000</td>
       <td>2.100.000</td>
       <td>350.000</td>
       <td>4.060.000</td>
      </tr>
      <tr>
       <td>Liña 2 (IN852C)</td>
       <td>400.000</td>
       <td>500.000</td>
       <td>100.000</td>
       <td>1.000.000</td>
      </tr>
      <tr>
       <td rowspan="2">1</td>
       <td rowspan="2">1.2.1</td>
       <td rowspan="2">Empresas grandes</td>
       <td rowspan="2">CE002</td>
       <td rowspan="2">06.A2.561A.770.0
        CP 2021.00003</td>
       <td>Total</td>
       <td>690.000</td>
       <td>900.000</td>
       <td>150.000</td>
       <td>1.740.000</td>
      </tr>
      <tr>
       <td>Liña 1 (IN852B)</td>
       <td>690.000</td>
       <td>900.000</td>
       <td>150.000</td>
       <td>1.740.000</td>
      </tr>
      <tr>
       <td colspan="6">Total</td>
       <td>2.700.000</td>
       <td>3.500.000</td>
       <td>600.000</td>
       <td>6.800.000</td>
      </tr>
     </tbody>
    </table>
    <p>As axudas reguladas nesta resolución estarán cofinanciadas no marco do programa operativo Feder Galicia 2014-2020: eixe 1: «Potenciar a investigación, o desenvolvemento tecnolóxico e a innovación», prioridade de investimento 1.2: «O fomento do investimento empresarial en I+i, o desenvolvemento de vínculos e sinerxías entre as empresas, os centros de investigación e desenvolvemento e o sector do ensino superior, en particular, mediante o fomento do investimento no desenvolvemento de produtos e servizos, a transferencia de tecnoloxía, a innovación social, a innovación ecolóxica, as aplicacións de servizo público, o estímulo da demanda, a interconexión en rede, as agrupacións e a innovación aberta a través dunha especialización intelixente, e mediante o apoio á investigación tecnolóxica e aplicada, liñas piloto, accións de validación precoz dos produtos, capacidades de fabricación avanzada e primeira produción, en particular, en tecnoloxías facilitadoras esenciais e difusión de tecnoloxías polivalentes», obxectivo específico 1.2.1: «Impulso e promoción de actividades de I+i lideradas por empresas, apoio á creación e consolidación de empresas innovadoras e apoio á compra pública innovadora», actuación CPSO 1.2.1.7: «Proxectos de innovación aberta para subministrar incentivos á cooperación entre as empresas».</p>
    <p>As axudas da presente convocatoria fináncianse no marco do programa operativo Feder Galicia 2014-2020, que ten unha taxa de cofinanciamento Feder do 80 %. Compútase como cofinanciamento nacional o investimento privado elixible dos beneficiarios polo 20 % restante.</p>
    <p>As axudas que se concedan ao abeiro destas bases concederanse en forma de subvención, como unha porcentaxe do investimento subvencionable dentro dos límites de intensidade previstos para a liña 1:</p>
    <p>– Liña 1 (IN852B)</p>
    <p>As axudas concederanse en forma de subvencións. A contía máxima da axuda que pode ser concedida aos proxectos seleccionados determinarase sobre o investimento subvencionable de cada beneficiario da agrupación e será conforme os límites de intensidade previstos nos artigos 25 e 29 do Regulamento (UE) 651/2014, de acordo coa seguinte táboa: </p>
    <table>
     <tbody>
      <tr>
       <td></td>
       <td>Pequena empresa</td>
       <td>Mediana empresa</td>
       <td>Grande empresa</td>
      </tr>
      <tr>
       <td>Investigación industrial con colaboración efectiva entre empresas</td>
       <td>80&amp;nbsp;%</td>
       <td>75&amp;nbsp;%</td>
       <td>65&amp;nbsp;%</td>
      </tr>
      <tr>
       <td>Desenvolvemento experimental con colaboración efectiva entre empresas</td>
       <td>60&amp;nbsp;%</td>
       <td>50&amp;nbsp;%</td>
       <td>40&amp;nbsp;%</td>
      </tr>
      <tr>
       <td>Innovación en materia de procesos e organización</td>
       <td>50&amp;nbsp;%</td>
       <td>50&amp;nbsp;%</td>
       <td>15&amp;nbsp;%</td>
      </tr>
     </tbody>
    </table>
    <p>Un mesmo proxecto non poderá recibir unha axuda total que supere 1.000.000 euros.</p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes por parte do líder da agrupación comenzará desde o día seguinte ao da publicación da resolución de convocatoria no <em>Diario Oficial de Galicia </em>e permanecerá aberto 45 días hábiles.</p>
    <p>Santiago de Compostela, 25 de xaneiro de 2021</p>
    <footer><p>Patricia Argerey Vilar<br>Directora da Axencia Galega de Innovación</p></footer>

