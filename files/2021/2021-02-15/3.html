---
date: '2021-02-15'
id: G0596-290121-0005
page: 9269
number: 30
agency: 'Vicepresidencia segunda e Consellería de Economía, Empresa e Innovación'
section: III. Outras disposicións.
title: >-
  EXTRACTO da Orde do 27 de xaneiro de 2021 pola que se establecen as bases
  reguladoras para a concesión de subvencións a empresas privadas, en réxime de
  concorrencia non competitiva, para a loita contra as enfermidades
  profesionais, en especial as derivadas da exposición ao po e ao ruído, no
  sector mineiro en Galicia, e se convocan para o ano 2021 (liña de axuda B)
  (código de procedemento IN317A).
range: Orde
url: >-
  https://www.xunta.gal/dog/Publicados/2021/20210215/AnuncioG0596-290121-0005_gl.html
---
<p>BDNS (Identif.): 547021.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.hacienda.gob.es/bdnstrans/index).</p>
    <p>Primeiro. Persoas beneficiarias</p>
    <p>Empresas privadas que, dentro do territorio da Comunidade Autónoma de Galicia, realicen actividades reguladas pola Lei 22/1973, do 21 de xullo, de minas, e conten co título de carácter administrativo que resulte preceptivo para o desenvolvemento das ditas actividades ou, cando proceda, coa conformidade do órgano administrativo correspondente, todo o cal poderá ser comprobado de oficio pola Administración.</p>
    <p>Considerarase empresa toda entidade, independentemente da súa forma xurídica, que exerza unha actividade económica. En particular, consideraranse empresas os empresarios persoas físicas que exerzan actividades a título individual ou familiar, así como as sociedades de persoas que exerzan unha actividade económica de forma regular.</p>
    <p>Segundo. Obxecto</p>
    <p>Aprobar as bases polas que se rexerá a concesión de axudas da Vicepresidencia Segunda e Consellería de Economía, Empresa e Innovación ás empresas mineiras que desenvolvan a súa actividade na Comunidade Autónoma de Galicia, así como a súa convocatoria para o ano 2021, que teñen por obxecto incentivar a aplicación de tecnoloxías innovadoras e a implantación das mellores técnicas e medidas organizativas dispoñibles para a loita contra as enfermidades profesionais, en especial as que se poidan derivar dunha exposición prolongada ao po e ao ruído, no sector mineiro de Galicia, a través de dúas liñas de actuación:</p>
    <p>As axudas que correspondan a actuacións encadradas na liña B serán para o financiamento dos investimentos destinados a mellorar as condicións laborais, especialmente as relativas á redución da exposición ao po e ao ruído dos traballadores nos seus postos de traballo.</p>
    <p>Terceiro. Bases reguladoras</p>
    <p>Inclúense no anexo I da Orde do 27 de xaneiro de 2021 pola que se establecen as bases reguladoras para a concesión de subvencións a empresas privadas, en réxime de concorrencia non competitiva, para a loita contra as enfermidades profesionais, en especial as derivadas da exposición ao po e ao ruído, no sector mineiro en Galicia, e se convocan para o ano 2021 (liña de axuda B) (código de procedemento IN317A).</p>
    <p>Cuarto. Contía</p>
    <p>O crédito destinado para as axudas da liña B é de 508.419,50 euros (50 % do crédito consignado a esta convocatoria).</p>
    <p>Quinto. Prazo de presentación de solicitudes</p>
    <p>O prazo de presentación de solicitudes será dun mes e comezará o décimo quinto día hábil posterior a aquel en que se publique esta orde no DOG, e concluirá no mes de vencemento o día ordinal anterior ao día en que comezou o prazo.</p>
    <p>Santiago de Compostela, 27 de xaneiro de 2021</p>
    <footer><p>Francisco José Conde López<br>Vicepresidente segundo e conselleiro de Economía,<br>Empresa e Innovación</p></footer>

