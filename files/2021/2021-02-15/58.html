---
date: '2021-02-15'
id: C141-010221-0001
page: 9677
number: 30
agency: Portos de Galicia
section: VI. Anuncios. a) Administración autonómica.
title: >-
  CÉDULA do 1 de febreiro de 2020 pola que se notifican requirimentos do 27 de
  novembro e do 21 de decembro de 2020 de retirada de vehículo con matrícula
  2159-FTY, abandonado no dominio público portuario do porto de Bueu.
range: Cédula
url: >-
  https://www.xunta.gal/dog/Publicados/2021/20210215/AnuncioC141-010221-0001_gl.html
---
<p>De conformidade co disposto nos artigos 44 e 46 da Lei 39/2015, do procedemento administrativo común das administracións públicas, notifícase a Luis Villar Piñeiro como propietario do vehículo marca Volkswagen, modelo Polo, con matrícula 2159-FTY, o seguinte requirimento por non ser posible a notificación a través do servizo de Correos nos dous domicilios, incluído o fiscal, facilitados pola Dirección Xeral de Tráfico.</p>
    <p>Segundo denuncia da Policía Portuaria do porto de Bueu do 20 de agosto de 2020, o vehículo que se identifica está estacionado en estado de abandono na avenida de Montero Ríos á altura do número 131, e leva neste momento máis dun mes no mesmo lugar nun claro estado de abandono como acreditan as fotografías anexas.</p>
    <p>Considerando o exposto, e toda vez que na zona onde se atopa o vehículo a entidade pública Portos de Galicia é a administración competente en materia de tráfico respecto ao tratamento residual do vehículo, segundo dispón o artigo 128 da Lei 6/2017, do 12 de decembro, de Portos de Galicia, de conformidade co disposto no artigo 106 do Real decreto lexislativo 6/2015, do 30 de outubro, que aproba o texto refundido da Lei sobre tráfico, circulación de vehículos de motor e seguridade viaria, requírese a titular para que nun prazo máximo dun mes contado desde a publicación da presente cédula no <em>Boletín Oficial del Estado</em>, proceda a retirar o vehículo da zona de servizo do porto de Bueu.</p>
    <p>No caso de incumprirse o presente requirimento, Portos de Galicia, sen máis trámites, daralle ao vehículo tratamento de residuo, e procederá, en consecuencia, ao seu traslado a centro autorizado de tratamento de vehículos para a súa posterior destrución e descontaminación.</p>
    <p>O anterior enténdese sen prexuízo das sancións administrativas que procedan en dereito.</p>
    <p>Así mesmo, este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no <em>Boletín Oficial del Estado</em>.</p>
    <p>Santiago de Compostela, 1 de febreiro de 2021</p>
    <footer><p>Roi Fernández Añón<br>Director de Portos de Galicia</p></footer>

