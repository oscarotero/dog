---
date: '2021-02-15'
id: G0474-040221-0002
page: 9602
number: 30
agency: Axencia Instituto Enerxético de Galicia
section: III. Outras disposicións.
title: >-
  RESOLUCIÓN do 4 de febreiro de 2021 pola que se dá publicidade de varias
  encargas a un medio propio realizadas por esta axencia.
range: Resolución
url: >-
  https://www.xunta.gal/dog/Publicados/2021/20210215/AnuncioG0474-040221-0002_gl.html
---
<p>De conformidade co artigo 8 da Lei 19/2013, do 9 de setembro, de transparencia, acceso á información pública e bo goberno, dáse publicidade ás seguintes encargas a medio propio:</p>
    <p>1. Resolución do 11 de decembro de 2020, do Instituto Enerxético de Galicia, pola que se lle encarga ao medio propio Tecnologías y Servicios Agrarios, S.A., S.M.E., M.P., (Tragsatec), o servizo técnico de apoio á tramitación das axudas ao abeiro do Programa de incentivos á mobilidade eficiente e sustentable (programa MOVES e MOVES II).</p>
    <p>– Actividade: apoio técnico na tramitación das axudas do programa MOVES e MOVES II. </p>
    <p>– Natureza e alcance da encarga: encarga a medio propio ao ter a empresa Tecnologías y Servicios Agrarios, S.A., S.M.E., M.P., (Tragsatec), a consideración de medio propio instrumental e de servizo técnico da Administración xeral da Comunidade Autónoma de Galicia, segundo o disposto na disposición adicional vixésimo cuarta da Lei 9/2017, do 8 de novembro, de contratos do sector público.</p>
    <p>– Prazo de vixencia: desde o 1 de xaneiro de 2021 ata o 31 de decembro de 2021.</p>
    <p>– Financiamento: tramitouse como anticipado de gasto, con cargo aos orzamentos da Comunidade Autónoma de Galicia para o ano 2021. O orzamento de execución ascende á cantidade de setenta e cinco mil cincocentos corenta e cinco euros con sesenta e seis céntimos (75.545,66 €), con cargo á aplicación orzamentaria 06 A3 733A 227.99 (código proxecto 201500006).</p>
    <p>2. Resolución do 18 de decembro de 2020, do Instituto Enerxético de Galicia, pola que se lle encarga ao medio propio Tecnologías y Servicios Agrarios, S.A., S.M.E., M.P., (Tragsatec), o servizo de asistencia técnica ao mantemento informático da aplicación Rexistro de Certificados de Eficiencia Enerxética de Edificios de Galicia e o control técnico das certificacións rexistradas durante o ano 2021.</p>
    <p>– Actividade: mantemento correctivo e evolutivo da aplicación RGEEE e execución do plan de control dos certificados de eficiencia enerxética de edificios rexistrados.</p>
    <p>– Natureza e alcance da encarga: encarga a medio propio ao ter a empresa Tecnologías y Servicios Agrarios, S.A., S.M.E., M.P., (Tragsatec), a consideración de medio propio instrumental e de servizo técnico da Administración xeral da Comunidade Autónoma de Galicia, segundo o disposto na disposición adicional vixésimo cuarta da Lei 9/2017, do 8 de novembro, de contratos do sector público.</p>
    <p>– Prazo de vixencia: desde o 1 de xaneiro de 2021 ata o 31 de decembro de 2021.</p>
    <p>– Financiamento: tramitouse como anticipado de gasto, con cargo aos orzamentos da Comunidade Autónoma de Galicia para o ano 2021. O orzamento de execución ascende á cantidade de cento nove mil catrocentos sesenta e sete euros con corenta e seis céntimos (109.467,46 €), de acordo coa seguinte repartición por aplicacións orzamentarias:</p>
    <table>
     <tbody>
      <tr>
       <td>Aplicación orzamentaria (código proxecto)</td>
       <td>Anualidade 2021</td>
      </tr>
      <tr>
       <td>06-A3-733A-227.99 (201500006)</td>
       <td>69.880,26 €</td>
      </tr>
      <tr>
       <td>06-A3-733A-640.91 (201500006)</td>
       <td>39.587,20 €</td>
      </tr>
      <tr>
       <td>Totais</td>
       <td>109.467,46 €</td>
      </tr>
     </tbody>
    </table>
    <p>3. Resolución do 1 de febreiro de 2021, do Instituto Enerxético de Galicia, pola que se encargan ao medio propio Tecnologías y Servicios Agrarios, S.A., S.M.E., M.P., Tragsatec, os servizos de desenvolvemento de novas funcionalidades/aplicacións, soporte e mantemento de varios sistemas de tramitación de procedementos electrónicos, e o mantemento e actualización de contidos da web www.observatoriobiomasa.gal</p>
    <p>– Actividade: soporte e mantemento de varios sistemas de tramitación de procedementos electrónicos, e o mantemento e actualización de contidos da web www.observatoriobiomasa.gal</p>
    <p>– Natureza e alcance da encarga: encarga a medio propio ao ter a empresa Tecnologias y Servicios Agrarios, S.A., S.M.E., M.P., (Tragsatec), a consideración de medio propio instrumental e de servizo técnico da Administración xeral da Comunidade Autónoma de Galicia, segundo o disposto na disposición adicional vixésimo cuarta da Lei 9/2017, do 8 de novembro, de contratos do sector público.</p>
    <p>– Prazo de vixencia: desde o 1 de febreiro de 2021 ata o 31 de xaneiro de 2022.</p>
    <p>– Financiamento: tramitouse como anticipado de gasto con cargo aos orzamentos da Comunidade Autónoma de Galicia para o ano 2021. O orzamento de execución ascende á cantidade de cento setenta e tres mil cincocentos noventa e oito euros con setenta e catro céntimos (173.598,74 €), da aplicación orzamentaria 09 A2 733A 640.91, código proxecto 201500006, distribuídos segundo o seguinte cadro de anualidades:</p>
    <p>2021: 158.026,09 €.</p>
    <p>2022: 15.572,65 €.</p>
    <p>Santiago de Compostela, 4 de febreiro de 2021</p>
    <footer><p>Paula María Uría Traba<br>Directora da Axencia Instituto Enerxético de Galicia</p></footer>

