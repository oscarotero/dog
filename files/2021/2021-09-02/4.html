---
date: '2021-09-02'
id: O3C2-260821-0002
page: 43640
number: 169
agency: Academia Galega de Seguridade Pública
section: III. Outras disposicións.
title: >-
  RESOLUCIÓN do 26 de agosto de 2021 pola que se modifica a Resolución do 11 de
  xuño de 2021 na cal se convocou un curso selectivo de acceso á escala básica,
  categoría de oficial dos corpos da Policía local.
range: Resolución
url: >-
  https://www.xunta.gal/dog/Publicados/2021/20210902/AnuncioO3C2-260821-0002_gl.html
---
<p>Dentro das actividades programadas para o ano 2021, e conforme as funcións atribuídas pola Lei 1/2007, do 15 de xaneiro, da Academia Galega de Seguridade Pública, e o establecido nos artigos 38 e 39 do Decreto 243/2008, do 16 de outubro, polo que se desenvolve a Lei 4/2007, do 20 de abril, de coordinación de policías locais, con data 23 de xuño publicouse no DOG a Resolución do 11 de xuño de 2021, pola que se convocou un curso selectivo de acceso á escala básica, categoría de oficial dos corpos da Policía Local de Galicia.</p>
    <p>Tendo en conta, que neste intre estase a realizar un novo proceso unitario desta categoría, xunto co remate de procesos da mesma en varios concellos galegos, cómpre modificar a data de inicio e fin deste curso, para favorecer a súa realización o maior número de persoas posibles e así facilitar a súa incorporación efectiva aos seus concellos dentro deste ano en curso, tendo en conta o referido con anterioridade, </p>
    <h2>DISPOÑO:</h2>
    <p>Modificar as datas de realización do curso selectivo de acceso á escala básica, categoría de oficial dos corpos da Policía Local convocado a través de Resolución do 11 de xuño de 2021, así:</p>
    <p>– O curso realizarase do 18 de outubro ao 3 de decembro de 2021.</p>
    <p>O prazo para a remisión de escritos para reservar praza rematará o día 11 de outubro de 2021.</p>
    <p>Aqueles concellos que xa solicitasen a reserva de praza no antedito curso non teñen que realizar de novo a solicitude, ao igual que as persoas que superaron o proceso selectivo unitario convocado a través da Orde do 8 de xullo de 2020.</p>
    <p>A Estrada, 26 de agosto de 2021</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>

