---
date: '2021-02-03'
id: L174-130121-0001
page: 7050
number: 22
agency: Concello de Rois
section: VI. Anuncios. b) Administración local.
title: >-
  ANUNCIO sobre corrección dun erro material do Plan xeral de ordenación
  municipal no núcleo rural de Abelendo, parroquia de Urdilde.
range: Anuncio
url: >-
  https://www.xunta.gal/dog/Publicados/2021/20210203/AnuncioL174-130121-0001_gl.html
---
<p>O Pleno do Concello de Rois, en sesión plenaria do día 7 de marzo de 2016, adoptou, con base nos informes xurídico e técnico que constan no expediente, o seguinte acordo:</p>
    <p>Primeiro. Tomar coñecemento e aprobar a corrección do erro material descrito no documento formulado polos técnicos municipais de corrección dun erro material do PXOM en Abelendo, parroquia de Urdilde, que se refire ao plano de ordenación C-4 do PXOM, consistente nunha discrepancia entre a localización do núcleo rural de Abelendo, parroquia de Urdilde, que reflicte o plano de ordenación C-4 do PXOM de Rois e a situación real do antedito núcleo, que está definida polas coordenadas expresadas no informe do arquitecto técnico ( X:524.135, Y:4.740.726), co fin de que no plano C-4 do PXOM se reflicta a situación real do núcleo de Abelendo.</p>
    <p>Segundo. Notificar o presente acordo á consellería competente en materia de urbanismo e ordenación do territorio, en cumprimento do disposto no artigo 92.5 da Lei 9/2002, do 30 de decembro, de ordenación urbanística e protección do medio rural.</p>
    <p>Terceiro. Publicar o presente acordo no<em> Boletín Oficial </em>da provincia e no <em>Diario Oficial de Galicia</em>.</p>
    <p>Cuarto. Notificar o presente acordo aos interesados pola corrección do erro detectado para os efectos oportunos.</p>
    <p>Contra este acordo cabe interpor recurso contencioso-administrativo no prazo de dous meses, contados a partir do día seguinte ao da súa publicación, ben que previamente e con carácter potestativo cabe interpor recurso de reposición ante o órgano que o ditou. Neste caso, contra a desestimación do recurso de reposición, o prazo para interpor o contencioso-administrativo será de dous meses contados desde o día seguinte á adopción do acordo ou de seis meses contados desde a desestimación presunta, que se entenderá producida polo transcurso dun mes desde a interposición do recurso de reposición.</p>
    <p>Rois, 11 de xaneiro de 2021</p>
    <footer><p>Ramón Tojo Lens<br>Alcalde</p></footer>

