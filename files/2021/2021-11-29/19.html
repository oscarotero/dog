---
date: '2021-11-29'
id: G0596-081121-0001
page: 58198
number: 229
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 5 de novembro de 2021, da Xefatura Territorial de Ourense, pola
  que se conceden as autorizacións administrativas previa e de construción e se
  declara, en concreto, de utilidade pública, para os efectos da urxente
  ocupación, a instalación eléctrica denominada regulamentación LMT ALB801 apoio
  83-18-7-2, no concello de Avión (expediente IN407A 2021/102-3).
range: Resolución
url: >-
  https://www.xunta.gal/dog/Publicados/2021/20211129/AnuncioG0596-081121-0001_gl.html
---
<p>Examinado o expediente instruído por solicitude de UFD Distribución Electricidad, S.A. (en adiante, UFD), con CIF A63222533, domicilio social na avenida San Luis, nº 77, 28033 Madrid, sobre as autorizacións administrativas previa e de construción e a declaración, en concreto, de utilidade pública das instalacións eléctricas sitas no concello de Avión, resultan os seguintes</p>
    <p>Antecedentes de feito:</p>
    <p>Primeiro. O 26.7.2021, UFD solicitou as autorizacións administrativas previa e de construción e a declaración, en concreto, de utilidade pública das instalacións eléctricas que se inclúen no proxecto de execución denominado Regulamentación LMT ALB801 apoio 83-18-7-2, asinado o 24.2.2021 polo enxeñeiro técnico industrial Antonio Javier Sabín Vázquez, colexiado núm. 2233 do Coeticor, quen acredita a súa habilitación e competencia mediante declaración responsable da data indicada no proxecto, que se vai desenvolver no concello de Avión, que ten un orzamento de 3.118,19 €, e prevé a execución das instalacións que teñen as características técnicas que se detallan a seguir:</p>
    <p>• Substitución na LMT ALB801, a 20 kV, do apoio núm. 83-18-7-2 de tipo HV-11/250, por deterioro, instalándose no seu lugar un novo apoio de celosía metálica de tipo C-12/1000, retensando os condutores existentes de tipo LA-30 sobre o apoio proxectado.</p>
    <p>Segundo. A solicitude someteuse a información pública por Resolución do 30 de xullo de 2021, desta xefatura territorial, que foi publicada no DOG do 24.8.2021, no xornal <em>La Región</em> do 27.8.2021, no taboleiro de anuncios do concello afectado e nesta xefatura territorial, en aplicación dos artigos 125 e 144 do Real decreto 1955/2000, do 1 de decembro, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Terceiro. Ao seren descoñecidos os titulares afectados foi realizado o trámite que se establece no artigo 44 da Lei 39/2015, do 1 de outubro, do procedemento administrativo común das administracións públicas, coa publicación na plataforma TEU do <em>Boletín Oficial del Estado</em> (BOE) do 1 de outubro de 2021 do Anuncio do 10 de setembro de 2021 desta xefatura territorial; así mesmo, tamén se deu conta ao Ministerio Fiscal para cumprir co trámite que establece o artigo 5 da Lei de expropiación forzosa do 16 de decembro de 1954. Dentro do prazo establecido para iso non se presentaron alegacións contrarias á realización do proxecto.</p>
    <p>Fundamentos de dereito:</p>
    <p>Primeiro. Esta xefatura territorial é competente para resolver este expediente con fundamento no Estatuto de autonomía de Galicia, no Real decreto 2563/1982, do 24 de xullo, sobre traspaso de funcións e servizos da Administración do Estado á Comunidade Autónoma Galega en materia de industria, enerxía e minas, no Decreto 230/2020, do 23 de decembro, polo que se establece a estrutura orgánica da Vicepresidencia Segunda e Consellería de Economía, Empresa e Innovación e no Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia; en relación coa Lei 24/2013, do 26 de decembro, do sector eléctrico, e co Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Segundo. Foron cumpridos os trámites ordenados na Lei 24/2013, do 26 de decembro, do sector eléctrico, no capítulo II, título VII, do citado Real decreto 1955/2000, do 1 de decembro, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro).</p>
    <p>Terceiro. No expediente inclúese a acta de comprobación sobre o terreo da traza da infraestrutura eléctrica, na cal non se dá ningunha das limitacións á constitución de servidume de paso ás que se refire o artigo 161 do Real decreto 1955/2000, do 1 de decembro.</p>
    <p>Esta xefatura territorial, de acordo co que antecede e no exercicio das competencias que ten atribuídas,</p>
    <h2>resolve:</h2>
    <p>Primeiro. Conceder as autorizacións administrativas previa e de construción ás devanditas instalacións, e cuxas características se axustarán en todas as súas partes ao proxecto antes sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente. </p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables, e en especial as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>Segundo. Declarar a utilidade pública, en concreto, das instalacións do proxecto segundo o previsto nos artigos 54 e 56 da Lei 24/2013, do 26 de decembro, do sector eléctrico, o que leva implícita a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa do 16 de decembro de 1954 (BOE núm. 351, do 17 de decembro). </p>
    <p>Que polo representante da Administración, en cumprimento do disposto nos artigos 52 da Lei de expropiación forzosa, do 16 de decembro de 1954, e 149 do Real decreto 1955/2000, se dea comezo ao levantamento das actas previas á ocupación, nos días e nas horas que a cada interesado se lle notifique de xeito individual, daqueles predios que figuran no anexo da resolución de información pública do proxecto.</p>
    <p>Contra a presente resolución, que non é definitiva na vía administrativa, cabe interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 5 de novembro de 2021</p>
    <footer><p>Pablo Fernández Vila<br>Xefe territorial de Ourense</p></footer>

