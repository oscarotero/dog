---
date: '2021-10-06'
id: G0598-290921-0001
page: 48776
number: 193
agency: 'Consellería de Cultura, Educación e Universidade'
section: II. Autoridades e persoal. b) Nomeamentos.
title: >-
  ORDE do 28 de setembro de 2021 pola que se modifica a composición do Consello
  Social da Universidade da Coruña.
range: Orde
url: >-
  https://www.xunta.gal/dog/Publicados/2021/20211006/AnuncioG0598-290921-0001_gl.html
---
<p>Mediante Resolución do 14 de xuño de 2021 (DOG do 25 de xuño), fíxose pública a composición do Consello Social da Universidade da Coruña.</p>
    <p>A Lei 6/2013, do 13 de xuño, do Sistema universitario de Galicia, establece que o consello social estará integrado por un máximo de trinta e unha persoas membros.</p>
    <p>O artigo 77.2 da citada Lei 6/2013 establece que son membros natos do Consello Social o reitor/a da universidade, o secretario/a xeral e o ou a xerente da universidade. Así mesmo, serán membros un profesor ou unha profesora, un ou unha estudante e un ou unha representante do persoal da administración de servizos, elixidos/as polo consello de goberno das universidades. A duración do mandato dos membros do Consello Social sinalados neste punto será establecida polos estatutos da universidade.</p>
    <p>O Consello Social da Universidade da Coruña comunica á Consellería de Cultura, Educación e Universidade, que o Consello de Goberno da Universidade da Coruña na sesión do 22 de xullo de 2021, acordou aprobar a designación de Alejandro Esteban Martínez como representante do alumnado no Consello Social, en substitución de Carmela Carrillo García, e a Alicia María Cantarero Roldán como representante do persoal de administración e servizos en substitución de María José Parga Massa. Xúntase declaración xurada de compatibilidade dos novos membros do Consello Social.</p>
    <p>O artigo 77.4 da Lei 6/2013, do 13 de xuño, establece que os acordos de designación de membros do Consello Social seranlle comunicados á persoa titular da consellería competente en materia de universidades, quen procederá ao seu nomeamento mediante orde da súa consellería.</p>
    <p>A condición de persoa membro do consello social adquírese unha vez cumpridos os requisitos de designación, nomeamento e publicación no <em>Diario Oficial de Galicia</em>, e produce efectos a partir desa data.</p>
    <p>Por todo iso,</p>
    <h2>DISPOÑO:</h2>
    <p>Artigo 1.</p>
    <p>Nomear a Alejandro Esteban Martínez, como representante do alumnado no Consello Social da Universidade da Coruña, en substitución de Carmela Carrillo García.</p>
    <p>Artigo 2.</p>
    <p>Nomear a Alicia María Cantarero Roldán, como representante do persoal de administración e servizos no Consello Social da Universidade da Coruña, en substitución de María José Parga Massa.</p>
    <p>Disposición derradeira</p>
    <p>Esta orde entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 28 de setembro de 2021</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

