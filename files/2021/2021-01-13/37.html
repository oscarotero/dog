---
date: '2021-01-13'
id: G2411-071220-0002
page: 1695
number: 7
agency: Xulgado do Social número 2 de Santiago de Compostela
section: V. Administración de xustiza.
title: EDICTO (DOI 412/2020).
range: Edicto
url: >-
  https://www.xunta.gal/dog/Publicados/2021/20210113/AnuncioG2411-071220-0002_gl.html
---
<p>Eu, Marina Pilar García de Evan, letrada da Administración de xustiza do Xulgado do Social número 2 de Santiago de Compostela, fago saber que no procedemento de despedimento obxectivo individual 412/2020 deste xulgado do social, seguido por instancia de Lidia Sánchez González contra Ader Recursos Humanos Empresa de Trabajo Temporal, S.A., Frinsa del Noroeste, S.A. e Fondo de Garantía Salarial (Fogasa) sobre despedimento, ditouse a seguinte resolución:</p>
    <p>«Acordo:</p>
    <p>– Citar as partes para que comparezan o día 18 de marzo de 2021 ás 12.05 horas na Secretaría deste xulgado ao acto de conciliación ante a letrada da Administración de xustiza e, en caso de non avinza, o día 18 de marzo de 2021 ás 12.10 horas, na planta baixa, sala de vistas, edificio Xulgados, ao acto de xuízo.</p>
    <p>– Advírtase ás partes que en caso de non comparecer nin alegar xusta causa que motive a suspensión dos actos de conciliación ou xuízo, o demandante non comparecido será tido por desistido da súa demanda, non impedindo a celebración dos actos de conciliación e xuízo a incomparecencia do demandado, continuando o procedemento, sen necesidade de declarar a súa rebeldía.</p>
    <p>Respecto dos outrosís solicitados para os efectos previstos no artigo 81.4 da LXS, paso dar conta ao xuíz.</p>
    <p>Ao outrosí, tense por anunciado o propósito de comparecer asistido/a representado/a de avogado/a ou graduado social para os efectos do artigo 21.2 da LXS e por designado domicilio para os efectos de comunicacións, artigo 53 da LXS. </p>
    <p>De ser o caso, sen que isto signifique a admisión da proba proposta polo demandante, xa que este deberá propoñela e, de ser o caso, o/a xuíz/a admitila no acto de xuízo, artigo 87 da LXS.</p>
    <p>– Dada a capacidade da sala de vistas e a necesidade de que cada órgano xudicial ordene o acceso ao público de conformidade co disposto no artigo 20 do RDL 16/2020, do 28 de abril, de medidas procesuais e organizativas para facer fronte ao COVID-19 no ámbito da Administración de xustiza e Acordo gobernativo do 20.5.2020 co fin de favorecer e facilitar o cumprimento desta medida de prevención e seguridade recoméndase aos profesionais que comuniquen ao xulgado con antelación razoable o número de testemuñas e/ou peritos de que intenten valerse, no caso de que sexa a súa intención propoñelos no acto de xuízo, con indicación dos seus datos de identidade para favorecer o control de acceso e saída por parte do servizo de vixilancia. </p>
    <p>– Antes da notificación desta resolución ás partes paso a dar conta a SSª da sinalización efectuada.</p>
    <p>Notifíquese ás partes e fágaselles saber que en aplicación do mandato contido no artigo 53.2 da LXS, no primeiro escrito ou comparecencia ante o órgano xudicial, as partes ou interesados, e, de ser o caso, os profesionais designados, sinalarán un domicilio e datos completos para a práctica de actos de comunicación. O domicilio e os datos de localización facilitados con tal fin fornecerán plenos efectos e as notificacións neles intentadas sen efecto serán válidas ata que non sexan facilitados outros datos alternativos, e será carga procesual das partes e dos seus representantes mantelos actualizados. Así mesmo, deberán comunicar os cambios relativos ao seu número de teléfono, fax, enderezo electrónico ou similares, sempre que estes últimos estean a ser utilizados como instrumentos de comunicación co tribunal.</p>
    <p>Modo de impugnación: mediante recurso de reposición a interpoñer ante quen dita esta resolución, no prazo de tres días hábiles seguintes á súa notificación con expresión da infracción que a xuízo do recorrente contén esta, sen que a interposición do recurso teña efectos suspensivos con respecto á resolución impugnada.</p>
    <p>A letrada da Administración de xustiza».</p>
    <p>E para que sirva de notificación en legal forma a Ader Recursos Humanos ETT, S.A., en ignorado paradoiro, expido o presente edicto para a súa inserción no <em>Boletín Oficial correspondiente</em>.</p>
    <p>Advírtese á destinataria que as seguintes comunicacións faranse fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>Santiago de Compostela, 7 de decembro de 2020</p>
    <footer><p>A letrada da Administración de xustiza</p></footer>

