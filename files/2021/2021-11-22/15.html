---
date: '2021-11-22'
id: G0596-281021-0002
page: 57159
number: 224
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 27 de outubro de 2021 da Xefatura Territorial de Ourense, pola
  que se conceden as autorizacións administrativas previa e de construción a
  instalacións eléctricas no Concello de Barbadás (expediente IN407A
  2021/140-3).
range: Resolución
url: >-
  https://www.xunta.gal/dog/Publicados/2021/20211122/AnuncioG0596-281021-0002_gl.html
---
<p>Visto o expediente para outorgamento da autorización administrativa previa e da autorización administrativa de construción das instalacións eléctricas que a seguir se describen, tal e como se recollen no proxecto asinado o día 17 de xuño de 2021 pola enxeñeira técnico industrial Eva Grande Nieto, colexiada núm. 2468 do ICOIIG Vigo e polo enxeñeiro dos recursos mineiros e enerxéticos Marcos González Bello, colexiado núm. 342 do COITMG, e con visado núm. 20213002 con data do 5 de outubro de 2021, do ICOIIG.</p>
    <p>Solicitante: Urban Update, S.L. ; CIF:B88529136.</p>
    <p>Enderezo: plaza Congreso, núm. 2, 28905 Getafe.</p>
    <p>Denominación: proxecto eléxtrico de LAT, CT e RBT ubanización Barbadás.</p>
    <p>Situación: lugar Urbanización A Moura, concello de Barbadás (Ourense).</p>
    <p>Orzamento: 82.947,15 €.</p>
    <p>Características técnicas: </p>
    <p>• LMTS, a 20 kV, cunha lonxitude de 15 m, en condutor tipo 12/20 kV RHZ1 2OL<br>1×240 mm2 Al, illamento XLPE, con orixe no paso A/S na LMT aérea existente CAS806-CAS rairo e fin no CT proxectado.</p>
    <p>• CT Urbanización A Moura-Barbadás, situado nas Lamas, con coordenadas UTM, ETRS89, fuso 29, X: 591.427,59 e Y: 4.684.988,50, de 250 kVA de potencia aparente e R/T 20.000/400-230 V, en edificio prefabricado monobloque de formigón, con telecontrol e telexestión, comunicación GPRS, celas 2L+P e C.B.T. </p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial resolve:</p>
    <p>Conceder a autorización administrativa previa e a autorización administrativa de construción ás devanditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente. </p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e en especial as relativas á ordenación do territorio e ao ambiente.</p>
    <p>As instalacións do presente proxecto son de cesión obrigatoria para formar parte da rede de distribución, polo que os trámites de autorización de explotación e posta en servizo serán realizados directamente coa empresa distribuidora, seguindo para iso o procedemento previsto no artigo 132 do citado Real decreto 1955/2000, do 1 de decembro.</p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>Contra esta resolución poderase interpoñer recurso de alzada ante o vicepresidente segundo e conselleiro de Economía, Empresa e Innovación no prazo dun mes contado a partir do día seguinte ao da notificación ou publicación desta resolución; tamén se poderá interpoñer calquera outro recurso que se considere pertinente.</p>
    <p>Ourense, 27 de outubro de 2021</p>
    <footer><p>Pablo Fernández Vila<br>Xefe territorial de Ourense</p></footer>

