---
date: '2021-05-14'
id: G0598-060521-0003
page: 23898
number: 90
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 29 de abril de 2021, conxunta da Consellería de Cultura, Educación e
  Universidade e da Vicepresidencia Segunda e Consellería de Economía, Empresa e
  Innovación, pola que se modifica a Orde do 31 de decembro de 2020 pola que se
  establecen as bases para a concesión, en réxime de concorrencia competitiva,
  das axudas de apoio á etapa de formación posdoutoral nas universidades do
  Sistema universitario de Galicia, nos organismos públicos de investigación de
  Galicia e noutras entidades do Sistema de I+D+i galego, e se procede á súa
  convocatoria para o ano 2021 (códigos de procedemento ED481B e IN606B).
range: Orde
url: >-
  https://www.xunta.gal/dog/Publicados/2021/20210514/AnuncioG0598-060521-0003_gl.html
---
<p>Mediante a Orde do 31 de decembro 2020 (<em>Diario Oficial de Galicia</em> número 17, do 27 de xaneiro de 2021), a Consellería de Cultura, Educación e Universidade e a Vicepresidencia Segunda e Consellería de Economía, Empresa e Innovación convocaron as axudas de apoio á etapa de formación posdoutoral nas universidades do SUG, nos organismos públicos de investigación de Galicia e noutras entidades do Sistema de I+D+i galego.</p>
    <p>O artigo 15.3 da dita orde indica que a data límite para a sinatura dos contratos, que se establecerá na resolución de adxudicación das axudas, será en todo caso antes do 1 de xuño de 2021, agás para as persoas non comunitarias que poderá ser ata o 31 de agosto de 2021.</p>
    <p>Tendo en conta o volume de solicitudes presentadas e a complexidade técnica que implica a avaliación destas solicitudes, que a teñen que realizar persoas expertas de fóra do Sistema de I+D+i galego alleas aos órganos tramitadores, cómpre modificar a data de sinatura dos contratos establecendo como data límite o 1 de xullo de 2021, agás para as persoas non comunitarias que poderá ser ata o 30 de setembro de 2021. Esta modificación non supón alteración do importe global previsto na convocatoria.</p>
    <p>En consecuencia, e no uso das atribucións que temos conferidas,</p>
    <h2>ACORDAMOS:</h2>
    <p>Artigo único. Modificación dos artigos 3.1, 15.1, 15.3 e 18.2 da Orde do 31 de decembro de 2021, conxunta da Consellería de Cultura, Educación e Universidade e da Vicepresidencia Segunda e Consellería de Economía, Empresa e Innovación, pola que se establecen as bases para a concesión, en réxime de concorrencia competitiva, das axudas de apoio á etapa de formación posdoutoral nas universidades do SUG, nos organismos públicos de investigación de Galicia e noutras entidades do Sistema de I+D+i galego, e se procede á súa convocatoria para o ano 2021, que quedan redactados como segue:</p>
    <p>O artigo 3.1 queda redactado da seguinte maneira:</p>
    <p>«1. Poderanse conceder ata 49 axudas (a previsión inicial é de 40 en universidades do SUG e 9 no resto de entidades beneficiarias), dun máximo de tres anos, que comezarán o 1 de xullo de 2021, sen que en ningún caso poidan superar a duración máxima de tres anos e que non poderán ser obxecto de prórroga».</p>
    <p>No artigo 15.1 engádese un segundo parágrafo, que queda redactado da seguinte maneira:</p>
    <p><em>«</em>Ademais, xunto co escrito de aceptación da axuda, as entidades beneficiarias terán que achegar un plan de estadías axustado á nova data de comezo do contrato, no caso das persoas investigadoras cuxo plan de estadías se vexa afectado pola modificación da data de sinatura do contrato<em>».</em></p>
    <p>O artigo 15.3 queda redactado da seguinte maneira:</p>
    <p><em>«</em>3. A data de comezo dos contratos será o 1 de xullo de 2021, agás para as persoas non comunitarias que poderá ser ata o 30 de setembro de 2021<em>».</em></p>
    <p>No artigo 18.2 modifícase o crédito para as anualidades de 2021, 2023 e 2024, que queda da seguinte maneira:</p>
    <table>
     <thead>
      <tr>
       <td>Entidade beneficiaria</td>
       <td>Nº axudas</td>
       <td>Aplicación orzamentaria</td>
       <td colspan="5">Crédito (en euros)</td>
      </tr>
      <tr>
       <td>2021</td>
       <td>2022</td>
       <td>2023</td>
       <td>2024</td>
       <td>Total</td>
      </tr>
     </thead>
     <tbody>
      <tr>
       <td>Universidades do SUG</td>
       <td>40</td>
       <td>10.20.561B.444.0</td>
       <td>1.142.000,00</td>
       <td>2.224.000,00</td>
       <td>1.714.000,00</td>
       <td>572.000,00</td>
       <td>5.652.000,00</td>
      </tr>
      <tr>
       <td rowspan="2">Demais entidades indicadas no artigo 2.1</td>
       <td>5</td>
       <td>06.A2.561A.403.0</td>
       <td>142.000,00</td>
       <td>276.500,00</td>
       <td>213.500,00</td>
       <td>71.500,00</td>
       <td>703.500,00</td>
      </tr>
      <tr>
       <td>4</td>
       <td>06.A2.561A.481.0</td>
       <td>114.200,00</td>
       <td>222.400,00</td>
       <td>171.400,00</td>
       <td>57.200,00</td>
       <td>565.200,00</td>
      </tr>
      <tr>
       <td colspan="3">Total outras entidades</td>
       <td>256.200,00</td>
       <td>498.900,00</td>
       <td>384.900,00</td>
       <td>128.700,00</td>
       <td>1.268.700,00</td>
      </tr>
      <tr>
       <td colspan="3">Total convocatoria</td>
       <td>1.398.200,00</td>
       <td>2.722.900,00</td>
       <td>2.098.900,00</td>
       <td>700.700,00</td>
       <td>6.920.700,00</td>
      </tr>
     </tbody>
    </table>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o día da súa notificación e publicarase no <em>Diario Oficial de Galicia</em>.</p>
    <p>Santiago de Compostela, 29 de abril de 2021</p>
    <table>
     <tbody>
      <tr>
       <td>O conselleiro de Cultura, Educación e
        Universidade
        P.D. (Orde do 9.2.2021)
        Manuel Vila López
        Secretario xeral técnico da Consellería de Cultura, Educación e Universidade</td>
       <td>Francisco Conde López&lt;br&gt;Vicepresidente segundo e conselleiro de Economía, Empresa e Innovación&lt;br&gt;e presidente da Axencia Galega&lt;br&gt;de Innovación</td>
      </tr>
     </tbody>
    </table>

