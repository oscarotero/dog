---
date: '2021-07-28'
id: G0595-220721-0006
page: 38383
number: 143
agency: 'Vicepresidencia primeira e Consellería de Presidencia, Xustiza e Turismo'
section: IV. Oposicións e concursos.
title: >-
  RESOLUCIÓN do 21 de xullo de 2021, da Dirección Xeral de Administración Local,
  pola que se publican as relacións provisionais de admitidos e excluídos para a
  realización da proba tipo test e de galego no procedemento de selección de
  persoal interino para o desempeño de postos reservados a persoal funcionario
  da Administración local con habilitación de carácter nacional, convocado
  mediante a Resolución de 14 de maio de 2021.
range: Resolución
url: >-
  https://www.xunta.gal/dog/Publicados/2021/20210728/AnuncioG0595-220721-0006_gl.html
---
<p>De conformidade co establecido no artigo 5.1 da Orde da Vicepresidencia Primeira e Consellería de Presidencia, Administración Pública e Xustiza, do 30 de novembro de 2017, pola que se establece o procedemento para a selección e nomeamento de persoal interino para o desempeño de postos reservados a persoal funcionario de Administración local con habilitación de carácter nacional, e rematado o prazo de presentación de solicitudes para formar parte das bolsas de interinos de conformidade coa convocatoria realizada pola Resolución do 14 de maio de 2021, procede publicar a relación provisional de admitidos para a realización da proba tipo test e de galego no proceso de selección correspondente para os efectos de que, se é o caso, se realicen as correspondentes alegacións.</p>
    <h2>RESOLVO:</h2>
    <p>Primeiro. Aprobar as listaxes provisionais de admitidos e excluídos para a realización da proba tipo test e de galego no procedemento para a selección de persoal interino para o desempeño de postos reservados a persoal funcionario da Administración local con habilitación de carácter nacional convocado pola Resolución do 14 de maio de 2021 relativas ás tres subescalas e publicalas na sede electrónica da Xunta de Galicia na seguinte ligazón PR410A.</p>
    <p>Segundo. Os aspirantes excluídos disporán dun prazo de dez días hábiles, contados a partir do día seguinte ao da publicación desta resolución no <em>Diario Oficial de Galicia</em>, para emendar, se é o caso, o defecto que motivou a súa exclusión.</p>
    <p>Os aspirantes que dentro do prazo sinalado non emenden os defectos que motivaron a súa exclusión serán definitivamente excluídos.</p>
    <p>Terceiro. Os aspirantes que non figuren na relación de admitidos nin na de excluídos disporán do mesmo prazo co obxecto de formular reclamación.</p>
    <p>Cuarto. So serán admitidas as emendas e reclamacións que os aspirantes realicen desde a Carpeta cidadá habilitada para o efecto na sede electrónica da Xunta de Galicia no enderezo http://sede.xunta.gal, no procedemento PR410A.</p>
    <p>Santiago de Compostela, 21 de xullo de 2021</p>
    <footer><p>Natalia Prieto Viso<br>Directora xeral de Administración Local</p></footer>

