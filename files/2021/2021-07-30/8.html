---
date: '2021-07-30'
id: G0599-230721-0010
page: 38760
number: 145
agency: Consellería de Emprego e Igualdade
section: III. Outras disposicións.
title: >-
  RESOLUCIÓN do 23 de xullo de 2021, da Secretaría Xeral da Igualdade, pola que
  se amplía e redistribúe a dotación orzamentaria da Resolución do 2 de marzo de
  2021 pola que se establecen as bases reguladoras das subvencións ás entidades
  locais da Comunidade Autónoma de Galicia para a promoción da igualdade, de
  forma individual e mediante o sistema de xestión compartida, e se procede á
  súa convocatoria para o ano 2021 (códigos de procedemento SI435B, SI435A,
  SI427B e SI435C).
range: Resolución
url: >-
  https://www.xunta.gal/dog/Publicados/2021/20210730/AnuncioG0599-230721-0010_gl.html
---
<p>Mediante a Resolución do 2 de marzo de 2021 establecéronse as bases reguladoras e a convocatoria de subvencións ás entidades locais da Comunidade Autónoma de Galicia para a promoción da igualdade para o ano 2021. </p>
    <p>Trátase das subvencións ás entidades locais da Comunidade Autónoma de Galicia para o desenvolvemento dos seguintes programas:</p>
    <p>a) Programa de fomento da conciliación da vida persoal, laboral e familiar (procedemento SI435B), financiado co PO FSE Galicia 2014-2020.</p>
    <p>b) Programa de promoción da igualdade entre mulleres e homes e de prevención e tratamento da violencia de xénero (procedemento SI435A), financiado co PO FSE Galicia 2014-2020.</p>
    <p>c) Programa de apoio aos centros de información ás mulleres (procedemento SI427B), financiado con fondos propios da Comunidade Autónoma.</p>
    <p>d) Programa de sensibilización, información e difusión sobre igualdade e prevención da violencia contra as mulleres (procedemento SI435C), financiado con fondos procedentes do Pacto de Estado contra a violencia de xénero.</p>
    <p>De acordo co establecido no artigo 2º da convocatoria, o crédito destinado ao financiamento destas axudas é o seguinte:</p>
    <table>
     <thead>
      <tr>
       <td>Programa-Procedemento</td>
       <td>Aplicación</td>
       <td>Cód. 
        proxecto</td>
       <td>Importe 2021</td>
       <td>Importe 2022</td>
       <td>Total</td>
      </tr>
     </thead>
     <tbody>
      <tr>
       <td>Fomento da conciliación (SI435B)</td>
       <td>11.02.312G.460.1</td>
       <td>2021 00061</td>
       <td>1.475.000</td>
       <td>0</td>
       <td>1.475.000</td>
      </tr>
      <tr>
       <td>Promoción da igualdade e prevención da violencia de xénero (SI435A)</td>
       <td>11.02.313B.460.0</td>
       <td>2021 00063</td>
       <td>500.000</td>
       <td>0</td>
       <td>500.000</td>
      </tr>
      <tr>
       <td>Apoio aos CIM (SI427B)</td>
       <td>11.02.313B.460.0</td>
       <td>2015 00144</td>
       <td>3.359.894</td>
       <td>1.600.000</td>
       <td>4.959.894</td>
      </tr>
      <tr>
       <td>Sensibilización, información e difusión sobre igualdade e prevención da violencia contra as mulleres (SI435C)</td>
       <td>11.02.313D.460.1</td>
       <td>2018 00112</td>
       <td>500.000</td>
       <td>0</td>
       <td>500.000</td>
      </tr>
      <tr>
       <td colspan="3">Total</td>
       <td>5.834.894</td>
       <td>1.600.000</td>
       <td>7.434.894</td>
      </tr>
     </tbody>
    </table>
    <p>Ao existiren remanentes na mesma convocatoria e na convocatoria anterior, e logo das correspondentes modificacións orzamentarias, co fin de poder amparar as solicitudes do Programa de fomento da conciliación (SI435B) que quedaron en lista de espera por terse esgotado o crédito inicialmente destinado a estas axudas, estímase conveniente ampliar a dotación orzamentaria consignada, a través do suposto previsto na alínea b) do artigo 30.2 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, e no artigo 2.2 da Resolución do 2 marzo de 2021, da Secretaría Xeral da Igualdade, pola que se establecen as bases reguladoras das subvencións ás entidades locais da Comunidade Autónoma de Galicia para a promoción da igualdade, de forma individual e mediante o sistema de xestión compartida, e se procede á súa convocatoria para o ano 2021.</p>
    <p>De conformidade cos devanditos preceptos regulamentarios, o órgano concedente debe publicar a ampliación de crédito nos mesmos medios que a convocatoria, sen que tal publicidade implique a apertura de prazo para presentar novas solicitudes nin o inicio dun novo cómputo de prazo para resolver.</p>
    <p>En consecuencia co anteriormente exposto, e de acordo co previsto no Decreto 215/2020, do 3 de decembro, polo que se establece a estrutura orgánica da Consellería de Emprego e Igualdade, correspóndelle á Secretaría Xeral da Igualdade, como órgano superior da Administración autonómica en materia de igualdade, entre outras, impulsar as actuacións conducentes á promoción da igualdade e á eliminación da discriminación entre mulleres e homes, así como á eliminación da violencia de xénero, nos termos establecidos na Constitución, no Estatuto de autonomía de Galicia, no Decreto lexislativo 2/2015, do 12 de febreiro, polo que se aproba o texto refundido das disposicións legais da Comunidade Autónoma de Galicia en materia de igualdade, na Lei 11/2007, do 27 de xullo, galega para a prevención e o tratamento integral da violencia de xénero, e na demais lexislación aplicable na materia; así mesmo, segundo o establecido na disposición adicional primeira do mencionado Decreto 2015/2020, correspóndelle á Secretaría Xeral da Igualdade a aprobación das bases, da convocatoria e as resolucións en materia de axudas e subvencións, así como a administración dos créditos para gastos do seu respectivo ámbito de competencia,</p>
    <h2>DISPOÑO:</h2>
    <p>Artigo único</p>
    <p>1. Amplíase a dotación orzamentaria prevista no artigo 2.1 da Resolución do 2 de marzo de 2021, da Secretaría Xeral da Igualdade, pola que se establecen as bases reguladoras das subvencións ás entidades locais da Comunidade Autónoma de Galicia para a promoción da igualdade, de forma individual e mediante o sistema de xestión compartida, e se procede á súa convocatoria para o ano 2021, para o programa de Fomento da Conciliación (SI435B),</p>
    <p>2. O incremento da dotación será de 375.818,43 euros con que se atenderían todas as solicitudes que quedaron en lista de espera do Programa de fomento da conciliación (SI435B), con cargo á aplicación orzamentaria 11.02.312G.460.1, no código de proxecto 2021 00061, coa denominación fomento da conciliación e da corresponsabilidade, consignada no estado de gastos dos orzamentos xerais da Comunidade Autónoma de Galicia para o ano 2021.</p>
    <p>3. O crédito dispoñible para atender as axudas ás entidades locais da Comunidade Autónoma de Galicia para a promoción da igualdade convocadas no ano 2021 previstas na Resolución do 2 de marzo quedaría así establecido en 7.456.162,99 €, coa seguinte distribución por aplicacións orzamentarias:</p>
    <table>
     <tbody>
      <tr>
       <td>Programa-
        Procedemento</td>
       <td>Aplicación</td>
       <td>Cód. 
        proxecto</td>
       <td>Importe 2021</td>
       <td>Importe 2022</td>
       <td>Ampliación
        anualidade 2021</td>
       <td>Total</td>
      </tr>
      <tr>
       <td>Fomento da conciliación (SI435B)</td>
       <td>11.02.312G.460.1</td>
       <td>2021 00061</td>
       <td>1.475.000,00</td>
       <td>--</td>
       <td>375.818,43</td>
       <td>1.850.818,43</td>
      </tr>
      <tr>
       <td>Promoción da igualdade e prevención da violencia de xénero (SI435A)</td>
       <td>11.02.313B.460.0</td>
       <td>2021 00063</td>
       <td>500.000,00</td>
       <td>--</td>
       <td>--</td>
       <td>500.000,00</td>
      </tr>
      <tr>
       <td>Apoio aos CIM (SI427B)</td>
       <td>11.02.313B.460.0</td>
       <td>2015 00144</td>
       <td>3.005.344,56</td>
       <td>1.600.000,00</td>
       <td>--</td>
       <td>4.605.344,56</td>
      </tr>
      <tr>
       <td>Sensibilización, información e difusión sobre igualdade e prevención da violencia contra as mulleres (SI435C)</td>
       <td>11.02.313D.460.1</td>
       <td>2018 00112</td>
       <td>500.000,00</td>
       <td>--</td>
       <td>--</td>
       <td>500.000,00</td>
      </tr>
      <tr>
       <td colspan="3">Total</td>
       <td>5.480.344,56</td>
       <td>1.600.000,00</td>
       <td>375.818,43</td>
       <td>7.456.162,99</td>
      </tr>
     </tbody>
    </table>
    <p>4. Esta ampliación de crédito non afecta o prazo de presentación de solicitudes establecido no artigo 11.1 da Resolución do 2 de marzo de 2021 nin supón o inicio dun novo cómputo do prazo para resolver.</p>
    <p>Disposición derradeira</p>
    <p>Esta resolución entrará en vigor o día da súa publicación no <em>Diario Oficial de Galicia</em>.</p>
    <p>Santiago de Compostela, 23 de xullo de 2021</p>
    <footer><p>Susana López Abella<br>Secretaria xeral da Igualdade</p></footer>

