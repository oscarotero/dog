---
date: '2021-12-20'
id: L251-141221-0008
page: 62929
number: 242
agency: Concello de Sanxenxo
section: VI. Anuncios. b) Administración local.
title: >-
  ANUNCIO polo que se aproba definitivamente a modificación puntual do Plan
  parcial do SU 7 do Plan xeral de ordenación municipal no lugar de Foxos, no
  termo municipal de Sanxenxo.
range: Acordo
url: >-
  https://www.xunta.gal/dog/Publicados/2021/20211220/AnuncioL251-141221-0008_gl.html
---
<p>A Corporación Municipal en Pleno do Concello de Sanxenxo, na sesión ordinaria celebrada o día 29 de novembro de 2021, adoptou, por maioría absoluta dos membros de dereito da Corporación, o acordo cuxa parte dispositiva se transcribe:</p>
    <p>Primeiro. Aprobar definitivamente a modificación puntual do Plan parcial do SU 7 do PXOM de Sanxenxo no lugar de Foxos, no termo municipal de Sanxenxo.</p>
    <p>Segundo. Publicar no<em> Diario Oficial de Galicia</em> o acordo de aprobación definitiva da modificación do plan parcial.</p>
    <p>Terceiro. Comunicar o acordo de aprobación definitiva á Consellería de Medio Ambiente, Territorio e Vivenda, para a súa inscrición no Rexistro de Planeamento Urbanístico de Galicia.</p>
    <p>Cuarto. Publicar no <em>Boletín Oficial </em>da provincia de Pontevedra a normativa e as ordenanzas da modificación do plan parcial, tras a súa inscrición no Rexistro de Planeamento da Xunta de Galicia.</p>
    <p>Quinto. Notificar individualmente o presente acordo ás persoas titulares catastrais dos terreos afectados. </p>
    <p>O documento definitivamente aprobado estará á disposición dos interesados na sede electrónica deste Concello http://concellodesanxenxo.sedelectronica.gal</p>
    <p>Contra o presente acordo, en aplicación do artigo 112.3 da Lei 39/2015, do 1 de outubro, do procedemento administrativo común das administracións públicas, e dado que aproba unha disposición de carácter xeral, poderá interporse recurso contencioso-administrativo, ante a Sala do Contencioso-Administrativo do Tribunal Superior de Xustiza de Galicia, no prazo de dous meses contado desde o día seguinte ao da recepción da presente notificación, de conformidade co artigo 46 da Lei 29/1998, do 13 de xullo, da xurisdición contencioso-administrativa. Todo iso sen prexuízo de que se poida interpor calquera outro recurso que se considere máis conveniente en dereito.</p>
    <p>Sanxenxo, 10 de decembro de 2021</p>
    <footer><p>Telmo Martín González<br>Alcalde </p></footer>

