---
date: '2021-10-14'
id: G0003-011021-0007
page: 50372
number: 198
agency: Servizo Galego de Saúde
section: IV. Oposicións e concursos.
title: >-
  ANUNCIO do 1 de outubro de 2021, da Xerencia da Área Sanitaria de Lugo, A
  Mariña e Monforte de Lemos, polo que se dá publicidade da resolución da mesma
  data pola que se convoca a provisión, polo sistema de concurso de méritos, dun
  posto de xefatura de grupo de Apoio á Formación Sanitaria Especializada do
  Complexo Hospitalario Universitario de Lugo.
range: Anuncio
url: >-
  https://www.xunta.gal/dog/Publicados/2021/20211014/AnuncioG0003-011021-0007_gl.html
---
<p>De conformidade co establecido no Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, e na Orde do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, e en virtude das competencias atribuídas polo Decreto 137/2019, do 10 de outubro (DOG nº 208, do 31 de outubro), polo que se establece a estrutura orgánica do Servizo Galego de Saúde, e no Decreto 134/2019, do 10 de outubro (DOG nº 204, do 25 de outubro), polo que se regulan as áreas sanitarias e os distritos sanitarios do Sistema público de Galicia, así como na Orde do 22 de abril de 2020 (DOG núm. 82, do 29 de abril) de delegación de competencias en órganos centrais e periféricos da Consellería de Sanidade e do Servizo Galego de Saúde e na Axencia Galega para a Xestión do Coñecemento en Saúde, modificada pola Orde do 25 de maio de 2020 (DOG nº 103, do 29 de maio), esta xerencia</p>
    <h2>DISPÓN:</h2>
    <p>Primeiro. Anunciar a convocatoria para cubrir, polo procedemento de concurso de méritos, a provisión dun posto de xefatura de grupo de persoal de xestión e servizos que se relaciona no anexo. </p>
    <p>Segundo. As retribucións do posto ofertado serán as que correspondan de acordo coas ordes vixentes polas que se ditan instrucións sobre a confección de nóminas do persoal ao servizo da Administración autonómica.</p>
    <p>Terceiro. As bases íntegras da convocatoria estarán expostas no taboleiro de anuncios do Complexo Hospitalario Universitario de Lugo, na intranet da Xerencia da Área Sanitaria de Lugo, A Mariña e Monforte de Lemos, así como na páxina web do Servizo Galego de Saúde (www.sergas.es).</p>
    <p>Cuarto. As solicitudes para participar na presente convocatoria, xunto coa documentación a que se refiren as bases desta, presentaranse, dirixidas ao xerente da Área Sanitaria de Lugo, A Mariña e Monforte de Lemos, preferentemente no Rexistro do Complexo Hospitalario Universitario de Lugo ou a través de calquera dos procedementos previstos no artigo 16 da Lei 39/2015, do 1 de outubro, do procedemento administrativo común das administracións públicas, no prazo de quince (15) días hábiles, contados a partir do seguinte ao da publicación deste anuncio no<em> Diario Oficial de Galicia</em>.</p>
    <p>Lugo, 1 de outubro de 2021</p>
    <footer><p>Ramón Ares Rico<br>Xerente da Área Sanitaria de Lugo, <br>A Mariña e Monforte de Lemos</p></footer>
    <h2>ANEXO</h2>
    <table>
     <tbody>
      <tr>
       <td>Denominación do posto</td>
       <td>Nº de vacantes</td>
      </tr>
      <tr>
       <td>Xefe/a de grupo de Apoio á Formación Sanitaria Especializada</td>
       <td>1</td>
      </tr>
     </tbody>
    </table>

