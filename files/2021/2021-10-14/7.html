---
date: '2021-10-14'
id: G0198-061021-0001
page: 50353
number: 198
agency: Axencia Galega de Innovación
section: III. Outras disposicións.
title: >-
  RESOLUCIÓN do 1 de outubro de 2021 pola que se modifica parcialmente a
  Resolución do 10 de xuño de 2021 (Diario Oficial de Galicia número 118, do 23
  de xuño), conxunta da Consellería de Cultura, Educación e Universidade e da
  Vicepresidencia Segunda e Consellería de Economía, Empresa e Innovación, pola
  que se adxudican as axudas da Orde do 31 de decembro de 2020 (Diario Oficial
  de Galicia número 17, do 27 de xaneiro de 2021), modificada pola Orde do 29 de
  abril de 2021 (Diario Oficial de Galicia número 90, do 14 de maio), pola que
  se establecen as bases para a concesión, en réxime de concorrencia
  competitiva, das axudas de apoio á etapa de formación posdoutoral nas
  universidades do Sistema universitario de Galicia, nos organismos públicos de
  investigación de Galicia e noutras entidades do Sistema galego de I+D+i.
range: Resolución
url: >-
  https://www.xunta.gal/dog/Publicados/2021/20211014/AnuncioG0198-061021-0001_gl.html
---
<p>Orde do 31 de decembro de 2020 (DOG núm. 17, do 27 de xaneiro de 2021), modificada pola Orde do 29 de abril de 2021 (DOG núm. 90, do 14 de maio), pola que se establecen as bases para a concesión, en réxime de concorrencia competitiva, das axudas de apoio á etapa de formación posdoutoral nas universidades do SUG, nos organismos públicos de investigación de Galicia e noutras entidades do Sistema galego de I+D+i para o ano 2021. </p>
    <p>A Resolución do 10 de xuño de 2021 (DOG núm. 118, do 23 de xuño) adxudica as axudas de apoio á etapa de formación posdoutoral ás entidades que contraten as persoas seleccionadas que se relacionan no seu anexo I.</p>
    <p>O artigo 17 das bases da convocatoria establece que no caso de que se produza algunha renuncia ou outra causa de extinción da relación laboral, a entidade beneficiaria deberá comunicar a renuncia, mediante escrito motivado da persoa seleccionada, dirixido á Secretaría Xeral de Universidades ou á Axencia Galega de Innovación, segundo sexa o caso, e poderase adxudicar unha nova axuda de acordo coa prelación sinalada na correspondente lista de espera, sempre e cando a renuncia se produza dentro do prazo de tres meses a partir da data de publicación da resolución de concesión. Tamén se indica que as renuncias soamente poderán ser cubertas coas solicitudes da lista de espera do órgano instrutor en que se produzan e que a persoa substituta quedará suxeita ás mesmas condicións durante o tempo de aproveitamento da axuda. </p>
    <p>En consecuencia, atendendo ás renuncias recibidas na Axencia Galega de Innovación,</p>
    <h2>RESOLVO:</h2>
    <p>Primeiro. Aceptar as renuncias presentadas polas entidades beneficiarias das axudas de apoio á etapa de formación posdoutoral para o ano 2021 correspondentes ás persoas seleccionadas que se relacionan no anexo I.</p>
    <p>Segundo. Adxudicar as axudas ás entidades e persoas candidatas da lista de agarda desta convocatoria, que se relacionan no anexo II.</p>
    <p>Terceiro. Redistribuír o crédito destinado ao financiamento destas axudas entre as entidades alleas ao SUG, segundo as renuncias e as novas incorporacións, tal como se indica na seguinte táboa:</p>
    <table>
     <tbody>
      <tr>
       <td rowspan="2">Aplicación</td>
       <td rowspan="2">Entidade</td>
       <td rowspan="2">Núm. de axudas</td>
       <td colspan="5">Crédito (en euros)</td>
      </tr>
      <tr>
       <td>2021</td>
       <td>2022</td>
       <td>2023</td>
       <td>2024</td>
       <td>Total</td>
      </tr>
      <tr>
       <td>06.A2.561A.403.0</td>
       <td>Misión Biolóxica de Galicia do CSIC</td>
       <td>1</td>
       <td>25.800,04</td>
       <td>60.100,00</td>
       <td>39.600,00</td>
       <td>18.799,96</td>
       <td>144.300,00</td>
      </tr>
      <tr>
       <td>06.A2.561A.481.0</td>
       <td>Fundación Instituto de Investigación Sanitaria de Santiago de Compostela</td>
       <td>5</td>
       <td>69.466,83</td>
       <td>159.500,00</td>
       <td>182.000,00</td>
       <td>106.533,17</td>
       <td>517.500,00</td>
      </tr>
      <tr>
       <td>06.A2.561A.481.0</td>
       <td>Instituto de Investigacións Mariñas do CSIC</td>
       <td>3</td>
       <td>47.866,75</td>
       <td>158.800,00</td>
       <td>152.300,00</td>
       <td>55.933,25</td>
       <td>414.900,00</td>
      </tr>
      <tr>
       <td colspan="2">Total</td>
       <td>9</td>
       <td>143.133,62</td>
       <td>378.400,00</td>
       <td>373.900,00</td>
       <td>181.266,38</td>
       <td>1.076.700,00</td>
      </tr>
     </tbody>
    </table>
    <p>Cuarto. Declarar extinguida a lista de espera ao abeiro desta convocatoria.</p>
    <p>Quinto. A data de comezo dos novos contratos será o día 1 de novembro de 2021 e as persoas substitutas quedarán suxeitas ás mesmas condicións durante o tempo restante de aproveitamento da axuda.</p>
    <p>Sexto. As entidades beneficiarias deberán remitir un escrito de aceptación á Axencia Galega de Innovación no prazo de dez días contados a partir do día seguinte ao da publicación desta resolución no DOG e vincularán as persoas seleccionadas aos seus organismos mediante a formalización dos correspondentes contratos.</p>
    <p>Sétimo. O artigo 19 das bases da convocatoria establece que as entidades beneficiarias e contratantes das persoas seleccionadas serán as encargadas de presentar as xustificacións correspondentes adecuadas á normativa comunitaria e nacional de aplicación e, así mesmo, serán as perceptoras dos fondos para o pagamento dos contratos.</p>
    <p>Segundo o establecido no artigo 45.2 do Decreto 11/2009, do 8 de xaneiro, polo que se aproba o Regulamento da Lei 9/2007, do 13 de xuño, de subvencións de Galicia, transcorrido o prazo establecido de xustificación sen que se presente esta ante o órgano administrativo competente, este requirirá o beneficiario para que no prazo improrrogable de dez días a presente. A falta de presentación da xustificación comportará a perda do dereito ao cobramento total ou parcial da subvención, a exixencia do reintegro e demais responsabilidades establecidas na Lei de subvencións de Galicia. </p>
    <p>Oitavo. Contra esta resolución, que esgota a vía administrativa, as persoas interesadas poderán interpoñer recurso potestativo de reposición ante a persoa titular da Presidencia da Axencia Galega de Innovación e da Vicepresidencia segunda e Consellería de Economía, Empresa e Innovación, no prazo dun mes a partir do día seguinte ao da publicación da resolución no<em> Diario Oficial de Galicia</em>, segundo o disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou directamente recurso contencioso-administrativo no prazo de dous meses ante a Sala do Contencioso-Administrativo do Tribunal Superior de Xustiza de Galicia, de conformidade cos artigos 19 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 1 de outubro de 2021</p>
    <footer><p>Francisco Conde López<br>Vicepresidente segundo e conselleiro de<br>Economía, Empresa e Innovación<br>e presidente da Axencia Galega de Innovación</p></footer>
    <h2>ANEXO I</h2>
    <h2>Renuncias ás axudas concedidas</h2>
    <table>
     <tbody>
      <tr>
       <td>Núm. exp.</td>
       <td>Entidade</td>
       <td>1º
         apelido</td>
       <td>2º 
        apelido</td>
       <td>Nome</td>
       <td>DNI/NIE</td>
       <td>Zona estadía</td>
       <td>Bolseiro/a Fulbright</td>
       <td>Data de renuncia</td>
      </tr>
      <tr>
       <td>IN606B-2021/005</td>
       <td>Misión Biolóxica de Galicia do CSIC</td>
       <td>Poveda</td>
       <td>Arias</td>
       <td>Jorge</td>
       <td>***8162**</td>
       <td>1
        2</td>
       <td>Non</td>
       <td>Non asinou o contrato
        correspondente</td>
      </tr>
      <tr>
       <td>IN606B-2021/009</td>
       <td>Instituto de Investigacións Mariñas do CSIC</td>
       <td>Valdés</td>
       <td>Varela</td>
       <td>Lorena</td>
       <td>***3996**</td>
       <td>2</td>
       <td>Non</td>
       <td>Non asinou o
        contrato
        correspondente</td>
      </tr>
     </tbody>
    </table>
    <h2>ANEXO II</h2>
    <h2>Axudas da lista de espera concedidas</h2>
    <table>
     <tbody>
      <tr>
       <td>Núm. exp.</td>
       <td>Entidade</td>
       <td>1º 
        apelido</td>
       <td>2º 
        apelido</td>
       <td>Nome</td>
       <td>DNI/NIE</td>
       <td>Zona estadía</td>
       <td>Bolseira Fulbright</td>
       <td>Puntuación</td>
      </tr>
      <tr>
       <td>IN606B-2021/016</td>
       <td>Fundación Instituto de Investigación Sanitaria de Santiago de Compostela</td>
       <td>Barbosa</td>
       <td>Sousa Gouveia</td>
       <td>Sofía Isabel</td>
       <td>***4236**</td>
       <td>2</td>
       <td>Non</td>
       <td>80,00</td>
      </tr>
      <tr>
       <td>IN606B-2021/012</td>
       <td>Fundación Profesor Novoa Santos</td>
       <td>Camacho</td>
       <td>Encina</td>
       <td>María</td>
       <td>***6063**</td>
       <td>3</td>
       <td>Non</td>
       <td>76,25</td>
      </tr>
     </tbody>
    </table>

