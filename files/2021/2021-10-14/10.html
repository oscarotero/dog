---
date: '2021-10-14'
id: G2022-061021-0003
page: 50358
number: 198
agency: Valedor do Pobo
section: III. Outras disposicións.
title: >-
  RESOLUCIÓN do 4 de outubro de 2021 pola que se aproba a concesión das bolsas
  destinadas a persoas con discapacidade psíquica para a formación práctica
  neste organismo, convocadas pola Resolución do 22 de xullo de 2021 (Diario
  Oficial de Galicia número 150, do 6 de agosto).
range: Resolución
url: >-
  https://www.xunta.gal/dog/Publicados/2021/20211014/AnuncioG2022-061021-0003_gl.html
---
<p>Vista a proposta formulada pola xefa do Servizo de Administración e Persoal para a concesión das bolsas destinadas a persoas con discapacidade psíquica para a formación práctica na institución da Valedora do Pobo, convocadas pola Resolución do 22 de xullo de 2021 (DOG núm. 150, do 6 de agosto),</p>
    <h2>RESOLVO:</h2>
    <p>Primeiro. Conceder as dúas bolsas convocadas aos solicitantes que se relacionan no anexo I por teren obtido a maior puntuación, de conformidade cos criterios de valoración fixados na base novena da Resolución do 22 de xullo de 2021.</p>
    <p>Segundo. Facer pública a resolución definitiva de concesión de bolsas e a relación complementaria de suplentes (anexo II), de conformidade coa base décimo primeira da convocatoria.</p>
    <p>Terceiro. De conformidade coa base décimo segunda da convocatoria, as persoas seleccionadas deberán incorporarse para o desenvolvemento dos labores de formación ao día seguinte da publicación desta resolución no <em>Diario Oficial de Galicia</em>.</p>
    <p>Se transcorridos sete días naturais desde a dita data a incorporación das persoas seleccionadas non se produce, a bolsa poderase entender rexeitada, salvo causa xustificativa.</p>
    <p>Cuarto. A presente resolución entrará en vigor o día seguinte ao da súa publicación no <em>Diario Oficial de Galicia</em> e na páxina web da Valedora do Pobo.</p>
    <p>Contra esta resolución, que pon fin á vía administrativa, as persoas interesadas poderán interpor recurso contencioso-administrativo, de conformidade co establecido nos artigos 8, 14 e 46 da Lei 29/1998, do 13 de xullo, reguladora da xurisdición contencioso-administrativa. Potestativamente, e con carácter previo, poderase interpor recurso de reposición, ante este mesmo órgano, nos termos dos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 4 de outubro de 2021</p>
    <footer><p>María Dolores Fernández Galiño <br>Valedora do Pobo</p></footer>
    <h2>ANEXO I</h2>
    <table>
     <tbody>
      <tr>
       <td>Aspirantes</td>
       <td>Total</td>
      </tr>
      <tr>
       <td>***7881**</td>
       <td>17</td>
      </tr>
      <tr>
       <td>***9447**</td>
       <td>15</td>
      </tr>
     </tbody>
    </table>
    <h2>ANEXO II</h2>
    <table>
     <tbody>
      <tr>
       <td>Aspirantes</td>
       <td>Total</td>
      </tr>
      <tr>
       <td>***2217**</td>
       <td>14</td>
      </tr>
      <tr>
       <td>***9081**</td>
       <td>14</td>
      </tr>
      <tr>
       <td>***8852**</td>
       <td>10</td>
      </tr>
      <tr>
       <td>***7822**</td>
       <td>9,50</td>
      </tr>
      <tr>
       <td>***1086**</td>
       <td>9</td>
      </tr>
      <tr>
       <td>***7288**</td>
       <td>5</td>
      </tr>
     </tbody>
    </table>

