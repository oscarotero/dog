---
date: '2021-03-29'
id: L245-050321-0001
page: 17121
number: 59
agency: Concello de Redondela
section: VI. Anuncios. b) Administración local.
title: >-
  ANUNCIO da convocatoria dos procesos selectivos para a cobertura de prazas
  vacantes de persoal funcionario e laboral fixo incluídas nas ofertas de
  emprego público dos anos 2017 e 2019.
range: Anuncio
url: >-
  https://www.xunta.gal/dog/Publicados/2021/20210329/AnuncioL245-050321-0001_gl.html
---
<p>As bases xerais que regulan a convocatoria de procesos selectivos para cubrir prazas vacantes de persoal funcionario e laboral no Concello de Redondela publicáronse integramente no Boletín Oficial da provincia de Pontevedra (BOPPO) núm. 50, do 13.3.2015, e as súas rectificacións nos BOPPO núm. 77, do 22.4.2016, e núm. 25, do 8.2.2021, e as bases específicas das seguintes prazas publicáronse integramente no BOPPO núm. 25, do 8.2.2021.</p>
    <p>Persoal funcionario:</p>
    <p>– Dúas prazas de administrativo/a, encadradas na escala de administración xeral, subescala administrativa, grupo C, subgrupo C1, polo sistema de oposición libre, mediante o procedemento de promoción interna.</p>
    <p>– Unha praza de oficial de ambiente (fontaneiro/a), encadrada na escala de administración especial, subescala de servizos especiais, clase de persoal de oficios, categoría de oficial, grupo C, subgrupo C2, por oposición libre.</p>
    <p>– Unha praza de operario/a de obras e servizos, equiparada a outras agrupacións profesionais sen requisito de titulación da función pública (disposición adicional sexta do Real decreto lexislativo 5/2015, do 30 de outubro, polo que se aproba o texto refundido da Lei do Estatuto básico do empregado público), encadrada na escala de administración especial, subescala de servizos especiais, clase de persoal de oficios, categoría de operario/a, por oposición libre.</p>
    <p>Persoal laboral fixo:</p>
    <p>– Unha praza de oficial de xardíns, equiparada ao grupo C, subgrupo C2 da función pública, categoría de oficial, polo sistema de oposición libre, mediante o procedemento de promoción interna.</p>
    <p>Redondela, 26 de febreiro de 2021</p>
    <footer><p>Digna Rosa Rivas Gómez<br>Alcaldesa</p></footer>

