---
date: '2021-04-08'
id: G0597-050421-0001
page: 18255
number: 65
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 30 de marzo de 2021, do tribunal nomeado para cualificar o
  proceso selectivo para o ingreso, pola quenda de acceso libre e promoción
  interna, no corpo facultativo de grao medio da escala de técnicos facultativos
  de servizos sociais, especialidade terapia ocupacional, da Administración
  especial da Administración xeral da Comunidade Autónoma de Galicia, subgrupo
  A2, pola que se fan públicos a data, a hora e o lugar de realización do
  primeiro exercicio do proceso selectivo para aquelas persoas aspirantes que
  tiveron contaxio ou contacto estreito con persoas contaxiadas pola COVID-19.
range: Resolución
url: >-
  https://www.xunta.gal/dog/Publicados/2021/20210408/AnuncioG0597-050421-0001_gl.html
---
<p>En sesión que tivo lugar o 30 de marzo de 2021, o tribunal nomeado pola Resolución do 30 de setembro de 2020 (DOG núm. 201, do 5 de outubro) para cualificar o proceso selectivo para o ingreso, pola quenda de acceso libre e promoción interna, no corpo facultativo de grao medio da escala de técnicos facultativos de servizos sociais, especialidade terapia ocupacional, da Administración especial da Administración xeral da Comunidade Autónoma de Galicia, subgrupo A2, convocado pola Orde do 4 de novembro de 2019 (DOG núm. 213, do 8 de novembro), acordou, de conformidade co disposto na base II.1.2.6 da convocatoria, que o primeiro exercicio da oposición terá lugar o 13 de abril de 2021, en chamamento único que se iniciará ás 16.00 horas, no Seminario A da Escola Galega de Administración Pública (EGAP), no polígono das Fontiñas, na rúa de Madrid, nº 2-4, en Santiago de Compostela.</p>
    <p>As persoas aspirantes que realizarán este exercicio son as que acreditaron suficientemente a circunstancia descrita antes da realización do exercicio do día 14 de marzo de 2021.</p>
    <p>Os criterios que rexerán para a corrección, valoración e superación do exercicio serán os mesmos que acordou o tribunal o día 22 de febreiro de 2021 e que foron publicados na paxina web de Función Pública.</p>
    <p>As persoas aspirantes deberán ir provistas de DNI ou de documento fidedigno acreditativo da súa identidade, a xuízo do tribunal, lapis do nº 2 e goma de borrar.</p>
    <p>Non se permitirá o acceso ás aulas en que se realice o exercicio con teléfonos móbiles, axendas electrónicas, reloxos intelixentes ou calquera outro material ou instrumento de que se poida valer o/a aspirante para auxiliarse na realización do exercicio. Non se habilitará ningún servizo de recollida de móbiles. </p>
    <p>Serán de obrigado cumprimento as normas COVID para o desenvolvemento das probas dun proceso selectivo establecidas no protocolo de actuacións para a celebración de probas dos procesos selectivos das OPE da Administración autonómica de Galicia. </p>
    <p>Santiago de Compostela, 30 de marzo de 2021</p>
    <footer><p>Felipe García Calvo<br>Presidente del tribunal</p></footer>

