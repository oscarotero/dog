---
date: '2021-02-19'
id: G0596-290121-0006
page: 10815
number: 34
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 28 de xaneiro de 2021, da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica no concello de Arteixo (expediente-e
  IN407A 2020/134-1).
range: Resolución
url: >-
  https://www.xunta.gal/dog/Publicados/2021/20210219/AnuncioG0596-290121-0006_gl.html
---
<p>Expediente-e: IN407A 2020/134-1.</p>
    <p>Promotora: UFD Distribución Electricidad, S.A.</p>
    <p>Denominación da instalación: recuamento da LMT avenida Arsenio Iglesias, s/n.</p>
    <p>Concello: Arteixo.</p>
    <p>Feitos:</p>
    <p>1. O 20 de agosto do 2020, a empresa promotora solicitou a autorización administrativa previa e a autorización administrativa de construción do proxecto de execución da dita instalación de distribución eléctrica. Achegan o proxecto que inclúe memoria, planos e orzamento, ao abeiro do artigo 123 do Real decreto 1955/2000, que abrangue os seguintes documentos:</p>
    <p>• Proxecto de execución denominado recuamento da LMT avenida Arsenio Iglesias, s/n (Arteixo). </p>
    <p>2. O proxecto non se someteu ao trámite de información pública, segundo o artigo 38 da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>3. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectadas, isto é, Augas de Galicia, Consellería de Infraestruturas e Mobilidade e o Concello de Arteixo. A empresa promotora manifestou a súa conformidade co condicionado establecido polo concello. A día de hoxe, non consta no expediente resposta do organismo afectado, é dicir, Augas de Galicia, á solicitude do condicionado solicitado.</p>
    <p>4. Os servizos técnicos da xefatura territorial emitiron informe favorable sobre a dita solicitude. </p>
    <p>Consideracións legais e técnicas:</p>
    <p>1. O xefe teritorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia, e o artigo 39.a) do Decreto 230/2021, do 11 de xaneiro, polo que se establece a estrutura orgánica da Vicepresidencia Segunda e Consellería de Economía, Empresa e Innovación.</p>
    <p>2. A lexislación que se vai aplicar neste expediente é a que a seguir se relaciona:</p>
    <p>a) A Lei 24/2013, do 26 de decembro, do sector eléctrico.</p>
    <p>b) O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>c) O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instruccións técnicas complementarias ITC-LAT 01 a 09.</p>
    <p>d) O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>e) O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>f) A Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>3. As características técnicas da instalación son as que a seguir se describen:</p>
    <p>– Treito de liña eléctrica de media tensión aérea a 15 kV cunha lonxitude de 11 m, coa orixe no apoio número 23 proxectado que substitúe o existente do dobre circuíto que compoñen as liñas SBN714 e SBN708A (expediente 2016/2329-1), onde se realiza a derivada ao CT avenida da Deputación, número 148 (15PTC5); condutor tipo LA-56 m2 Al e remate no CT avenida da Deputación, número 148 (15PTC5).</p>
    <p>– Substitución do apoio número 22 da liña eléctrica de media tensión de dobre circuíto SBN714 e SBN708.</p>
    <p>– Liña eléctrica de media tensión soterrada (actuación número 1) a 15 kV cunha lonxitude de 584 m, coa orixe no paso de aéreo a soterrado no apoio número 23 proxectado que substitúe o existente do dobre circuíto que constitúen as liñas SBN714 e SBN708A (expediente 2016/2329-1), onde se fai a derivada ao CT avenida da Deputación, número 148 (15PTC5); condutor tipo RHZ1-2 OL-12/20 kV (1×240 Al) e remate en cela de liña existente no CT campo de fútbol (expediente IN407A 2016/1139-1), logo de realizar entrada e saída nos CS existentes: Sabón 45 e avda. Arsenio Iglesias e mais o CS proxectado.</p>
    <p>– Liña eléctrica de media tensión soterrada (actuación número 2) a 20 kV cunha lonxitude de 24 m, coa orixe no paso de aéreo a soterrado no apoio número 23 proxectado que substitúe o existente do dobre circuíto que compón as liñas SBN714 e SBN708A (expediente 2016/2329-1), onde se executa a derivada ao CT avenida da Deputación, número 148 (15PTC5); condutor tipo RHZ1-2 OL-12/20 kV (1×240 Al) e remate en empalmes proxectados para realizar coa LMTS SBN708A (expediente IN407A 2016/2329-1) que mantén o CS Figueroa (expediente IN407A 1998/35-1).</p>
    <p>– Centro de seccionamento 3L telecontrolado con cela de servizos auxiliares e manobra exterior con envolvente de formigón. </p>
    <p>– Desmantelamento dun treito de liña de media tensión aérea SBN708A.</p>
    <p>4. No expediente consta un informe favorable dos servizos técnicos desta xefatura territorial.</p>
    <p>De acordo con todo o sinalado, </p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción da dita instalación de distribución eléctrica.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no <em>Diario Oficial de Galicia</em>.</p>
    <p>3. Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>I. As declaracións de conformidade relativas ao material ou equipamento, e as certificacións ou homologacións, se procede.</p>
    <p>II. Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente. </p>
    <p>Contra esta resolución, que non é definitiva na vía administrativa, poderase interpor recurso de alzada ante o conselleiro de Economía, Empresa e Innovación, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que considere pertinente.</p>
    <p>Mediante este documento notifícaselle á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 28 de xaneiro de 2021</p>
    <footer><p>Isidoro Martínez Arca<br>Xefe territorial da Coruña</p></footer>

