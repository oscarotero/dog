---
date: '2021-02-19'
id: G0425-120221-0006
page: 10666
number: 34
agency: Consellería de Política Social
section: III. Outras disposicións.
title: >-
  RESOLUCIÓN do 4 de febreiro de 2021 pola que se dá publicidade da Resolución
  do 22 de xaneiro de 2021 pola que se encomenda ao Servizo Galego de Saúde a
  xestión das actuacións para a compra de material sanitario para facer fronte á
  pandemia da COVID-19.
range: Resolución
url: >-
  https://www.xunta.gal/dog/Publicados/2021/20210219/AnuncioG0425-120221-0006_gl.html
---
<p>Mediante a Resolución de data 22 de xaneiro de 2021 encoméndase ao Servizo Galego de Saúde a xestión das actuacións para a compra de material sanitario para facer fronte á pandemia da COVID-19.</p>
    <p>Coa finalidade dar cumprimento ao disposto no artigo 9.3 da Lei 16/2010, do 17 de decembro, de organización e funcionamento da Administración xeral do sector público autonómico de Galicia, procédese a publicar no <em>Diario Oficial de Galicia</em> o contido mínimo da dita resolución: </p>
    <p>– Actividade: servizo consistente na realización de todos aqueles actos e negocios xurídicos propios da preparación, selección de contratista, adxudicación e compra para a subministración de material sanitario. </p>
    <p>– Natureza e alcance da xestión encomendada: esta encomenda ten natureza intersubxectiva. Consonte o previsto polos artigos 47 e 68 da Lei 16/2010, do 17 de decembro, de organización e funcionamento da Administración xeral e do sector público autonómico, e para os efectos previstos nos artigos 6.3 e 32 da Lei 9/2017, do 8 de novembro, de contratos do sector público o Servizo Galego de Saúde ten a consideración de medio propio e servizo técnico da Consellería de Política Social.</p>
    <p>– Prazo de vixencia: o período de execución comeza o 23 de xaneiro de 2021 e rematará o 31 de outubro de 2021.</p>
    <p>– Finalización anticipada: esta encomenda non prevé a finalización anticipada.</p>
    <p>Santiago de Compostela, 4 de febreiro de 2021</p>
    <footer><p>A conselleira de Política Social<br>P.D. (Orde do 3.3.2016; DOG nº 54, do 18 de marzo)<br>María Francisca Gómez Santos<br>Secretaria xeral técnica da Consellería de Política Social</p></footer>

