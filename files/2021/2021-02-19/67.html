---
date: '2021-02-19'
id: C141-110221-0001
page: 10897
number: 34
agency: Portos de Galicia
section: VI. Anuncios. a) Administración autonómica.
title: >-
  ACORDO do 10 de febreiro de 2021 polo que se somete a información pública a
  solicitude de modificación substancial da concesión outorgada a Monte Real
  Club de Yates para a construción e explotación de instalacións para a
  navegación recreativa no porto de Baiona.
range: Acordo
url: >-
  https://www.xunta.gal/dog/Publicados/2021/20210219/AnuncioC141-110221-0001_gl.html
---
<p>Logo da solicitude de Monte Real Club de Yates, a presidenta de Portos de Galicia acordou o día 1.2.2021 iniciar o trámite de modificación da concesión outorgada a Monte Real Club de Yates para a construción e explotación de instalacións para a navegación recreativa no porto de Baiona.</p>
    <p>Para poder xustificar a modificación do prazo da concesión e a ampliación de prazo extraordinario segundo o disposto na disposición transitoria segunda da Lei 6/2017, o concesionario acreditou un investimento inicial de 1.438.331,36 € (IVE non incluído) e a realización dunha serie de investimentos durante o prazo concesional que ascenden a un total de 912.454,08 € (IVE non incluído), definidas na documentación técnica achegada coa solicitude.</p>
    <p>En cumprimento do disposto no artigo 70.2 da Lei 6/2017, do 12 de decembro, de portos de Galicia, faise público para que as persoas e entidades interesadas poidan examinar o expediente e presentar por escrito as alegacións que consideren oportunas na sede electrónica da Xunta de Galicia https://sede.xunta.gal/portada, usando o procedemento xenérico PR0004, ou nun rexistro habilitado para o efecto, no prazo de vinte (20) días hábiles, contados a partir do seguinte ao de publicación do presente anuncio no <em>Diario Oficial de Galicia</em>.</p>
    <p>Santiago de Compostela, 10 de febreiro de 2021</p>
    <footer><p>Susana Lenguas Gil<br>Presidenta de Portos de Galicia</p></footer>

