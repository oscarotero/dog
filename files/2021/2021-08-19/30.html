---
date: '2021-08-19'
id: L102-130821-0001
page: 41799
number: 159
agency: Concello de Ames
section: VI. Anuncios. b) Administración local.
title: ANUNCIO relativo ao Plan especial de infraestruturas e dotacións.
range: Anuncio
url: >-
  https://www.xunta.gal/dog/Publicados/2021/20210819/AnuncioL102-130821-0001_gl.html
---
<p>O Pleno do Concello de Ames, en sesión ordinaria do día 27 de maio de 2021, adoptou, entre outros, o acordo de aprobación do Plan especial de infraestruturas e dotacións, PEID, na travesía da Moa, no Milladoiro.</p>
    <p>De conformidade co artigo 82.2 da Lei 2/2016, do solo de Galicia, xunto coa publicación deste acordo publicaranse os seguintes datos:</p>
    <p>1º. O enderezo electrónico en que figurará o contido íntegro do plan á disposición do público: https://www.concellodeames.gal/gl/transparencia/consulta-publica-2021</p>
    <p>2º. A indicación das medidas adoptadas para o seguimento dos efectos no ambiente da aplicación do plan. Para tal efecto, no anexo VI do PEID disponse:</p>
    <p>«O proxecto que desenvolva a edificación proposta terá que incorporar a necesidade de realizar unha reportaxe fotográfica que mostre a evolución do ámbito. Vixiaranse a contaminación acústica, a contaminación atmosférica, o sistema hidrolóxico e a xeración de residuos e vertidos».</p>
    <p>3º. Cando proceda, o extracto elaborado con carácter previo á aprobación do documento, que incluirá os seguintes aspectos (PEID, anexo VI):</p>
    <p>a) A xustificación da integración no plan dos aspectos ambientais:</p>
    <p>«O PEID propón o mantemento da vexetación autóctona da parcela que sexa compatible co espazo edificado. Evítase o uso de iluminación e mobiliario de tipoloxías urbanas nos espazos libres de lecer. Mantense o estado natural dos terreos con plantación de arboredo».</p>
    <p>b) A xustificación de como se tomaron en consideración no plan o estudo ambiental estratéxico, os resultados da información pública e das consultas e a declaración ambiental estratéxica, así como, se é o caso, as discrepancias xurdidas no proceso:</p>
    <p>«O PEID recolle as medidas necesarias para a súa adecuación no territorio en materia de topografía, hidrografía, patrimonio, desenvolvemento sustentable, paisaxe, recursos forestais ou agrolóxicos».</p>
    <p>c) As razóns da elección da alternativa seleccionada, en relación coas alternativas consideradas:</p>
    <table>
     <thead>
      <tr>
       <td>Núm. alternativa</td>
       <td>Vantaxes</td>
       <td>Inconvenientes</td>
      </tr>
     </thead>
     <tbody>
      <tr>
       <td>Alternativa 0</td>
       <td>Non se atopan</td>
       <td>O espazo, de marcado carácter urbano, quedaría sen desenvolver, e o concello de Ames non podería dispoñer dunha dotación tan importante como é a dunha residencia para persoas maiores.</td>
      </tr>
      <tr>
       <td>Alternativa 1</td>
       <td>Non se atopan</td>
       <td>Posibilítase a construción do primeiro centro para persoas maiores no concello de Ames nun ámbito cun marcado carácter urbano que fai posible a axeitada relación dos maiores coa súa contorna urbana.</td>
      </tr>
     </tbody>
    </table>
    <p>Ames, 19 de xullo de 2021</p>
    <footer><p>José Blas García Piñeiro<br>Alcalde</p></footer>

