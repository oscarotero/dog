---
date: '2021-04-19'
id: G0596-070421-0002
page: 19846
number: 72
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ANUNCIO do 31 de marzo de 2021, da Dirección Xeral de Planificación Enerxética
  e Recursos Naturais, polo que se notifica a varias persoas interesadas a
  modificación da declaración de utilidade pública, en concreto, do parque
  eólico Alto da Croa (expediente IN661A 2007/06).
range: Anuncio
url: >-
  https://www.xunta.gal/dog/Publicados/2021/20210419/AnuncioG0596-070421-0002_gl.html
---
<p>Mediante a Resolución do 16 de decembro de 2020, da Dirección Xeral de Planificación Enerxética e Recursos Naturais, modificouse a declaración de utilidade pública, en concreto, do parque eólico Alto da Croa, sito no Concello de Vimianzo (A Coruña) e promovido por Greenalia Wind Power Alto da Croa, S.L.U. (IN661A 2007/06).</p>
    <p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, mediante este anuncio emprázanse os herdeiros de José Quintáns Rodríguez, os herdeiros de Estrella López Trillo e a Herminda Suárez Paz para seren notificados por comparecencia, por non ter sido posible efectuar a notificación prevista na citada norma. </p>
    <p>As persoas interesadas ou os seus representantes legais deberán comparecer no prazo de dez (10) días hábiles, contados desde o día seguinte ao da publicación deste anuncio, na sede da Dirección Xeral de Planificación Enerxética e Recursos Naturais, sita no Edificio Administrativo San Caetano, s/n, bloque 5, andar 4º, en Santiago de Compostela, das 9.00 ás 14.00 horas, de luns a venres. A eficacia deste anuncio queda supeditada á súa publicación no taboleiro de edictos único (TEU) do <em>Boletín Oficial del Estado</em>.</p>
    <p>Transcorrido o prazo indicado no parágrafo anterior sen efectuarse a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>Santiago de Compostela, 31 de marzo de 2021</p>
    <footer><p>Paula Uría Traba<br>Directora xeral de Planificación Enerxética e Recursos Naturais</p></footer>

