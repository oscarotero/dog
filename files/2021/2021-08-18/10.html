---
date: '2021-08-18'
id: G0599-090821-0001
page: 41544
number: 158
agency: Consellería de Emprego e Igualdade
section: III. Outras disposicións.
title: >-
  RESOLUCIÓN do 9 de agosto de 2021, da Secretaría Xeral da Igualdade, pola que
  se resolven as subvencións previstas na Resolución do 2 de marzo de 2021 pola
  que se establecen as bases reguladoras das subvencións ás entidades locais da
  Comunidade Autónoma de Galicia para a promoción da igualdade, de forma
  individual e mediante o sistema de xestión compartida, e se procede á súa
  convocatoria para o ano 2021 (código de procedemento SI435B).
range: Resolución
url: >-
  https://www.xunta.gal/dog/Publicados/2021/20210818/AnuncioG0599-090821-0001_gl.html
---
<p>Mediante a Resolución do 2 de marzo de 2021 establecéronse as bases reguladoras e a convocatoria de subvencións ás entidades locais da Comunidade Autónoma de Galicia para a promoción da igualdade para o ano 2021. </p>
    <p>Trátase das subvencións ás entidades locais da Comunidade Autónoma de Galicia para o desenvolvemento dos seguintes programas:</p>
    <p>a) Programa de fomento da conciliación da vida persoal, laboral e familiar (procedemento SI435B), financiado co PO FSE Galicia 2014-2020.</p>
    <p>b) Programa de promoción da igualdade entre mulleres e homes e de prevención e tratamento da violencia de xénero (procedemento SI435A), financiado co PO FSE Galicia 2014-2020.</p>
    <p>c) Programa de apoio aos centros de información ás mulleres (código de procedemento SI427B), financiado con fondos propios da comunidade autónoma.</p>
    <p>d) Programa de sensibilización, información e difusión sobre igualdade e prevención da violencia contra as mulleres (código de procedemento SI435C), financiado con fondos procedentes do Pacto de Estado contra a violencia de xénero.</p>
    <p>De acordo co establecido no artigo 2 da convocatoria, o crédito destinado ao financiamento destas axudas é o seguinte:</p>
    <table>
     <thead>
      <tr>
       <td>Programa-procedemento</td>
       <td>Aplicación</td>
       <td>Cód. do proxecto</td>
       <td>Importe 2021 (€)</td>
       <td>Importe 2022 (€)</td>
       <td>Total (€)</td>
      </tr>
     </thead>
     <tbody>
      <tr>
       <td>Fomento da conciliación (SI435B)</td>
       <td>11.02.312G.460.1</td>
       <td>2021 00061</td>
       <td>1.475.000,00</td>
       <td></td>
       <td>1.475.000,00</td>
      </tr>
      <tr>
       <td>Promoción da igualdade e prevención da violencia de xénero (SI435A)</td>
       <td>11.02.313B.460.0</td>
       <td>2021 00063</td>
       <td>500.000,00</td>
       <td></td>
       <td>500.000,00</td>
      </tr>
      <tr>
       <td>Apoio aos CIM (SI427B)</td>
       <td>11.02.313B.460.0</td>
       <td>2015 00144</td>
       <td>3.359.894,00</td>
       <td>1.600.000,00</td>
       <td>4.959.894,00</td>
      </tr>
      <tr>
       <td>Sensibilización, información e difusión sobre igualdade e prevención da violencia contra as mulleres (SI435C)</td>
       <td>11.02.313D.460.1</td>
       <td>2018 00112</td>
       <td>500.000,00</td>
       <td></td>
       <td>500.000,00</td>
      </tr>
      <tr>
       <td colspan="3">Total</td>
       <td>5.834.894,00</td>
       <td>1.600.000,00</td>
       <td>7.434.894,00</td>
      </tr>
     </tbody>
    </table>
    <p>Con data do 22 de xuño de 2021, DOG núm. 117, publicouse a Resolución do 9 de xuño de 2021 pola que se resolven as subvencións previstas na Resolución do 2 de marzo de 2021, da Secretaría Xeral da Igualdade, pola que se establecen as bases reguladoras das subvencións ás entidades locais da Comunidade Autónoma de Galicia para a promoción da igualdade, de forma individual e mediante o sistema de xestión compartida, e se procede á súa convocatoria para o ano 2021. No anexo II (lista de agarda) da Resolución do 9 de xuño de 2021, son 30 as solicitudes susceptibles de axuda do Programa fomento da conciliación (SI435B) que quedan na lista de espera segundo a orde de puntuación e que, de ser o caso, poderán ser atendidas no caso de que quede crédito libre por producirse algunha renuncia ou ben por ampliación do crédito inicialmente dispoñible segundo o especificado no artigo 2.2 das bases reguladoras. </p>
    <p>Por Resolución do 23 de xullo de 2021, da Secretaría Xeral da Igualdade, publicada no DOG nº 145, do 30 de xullo, ampliouse e redistribuíuse a dotación orzamentaria da Resolución do 2 de marzo de 2021. Con esta ampliación orzamentaria o crédito total dispoñible para atender as axudas previstas na citada Resolución do 2 de marzo de 2021 para o Programa de fomento da conciliación (SI435B) quedou establecido en 1.850.818,43 € euros:</p>
    <table>
     <tbody>
      <tr>
       <td>Aplicación</td>
       <td>Cód. do proxecto</td>
       <td>Importe</td>
       <td>Ampliación</td>
       <td>Total</td>
      </tr>
      <tr>
       <td>11.02.312G.460.1</td>
       <td>2021 00061</td>
       <td>1.475.000,00</td>
       <td>375.818,43</td>
       <td>1.850.818,43</td>
      </tr>
     </tbody>
    </table>
    <p>Segundo o artigo 17.3 das bases reguladoras, por tratarse dun procedemento de concorrencia competitiva e de conformidade co previsto no artigo 45 da Lei 39/2015, do 1 de outubro, do procedemento administrativo común das administracións públicas, as resolucións destas subvencións serán obxecto de publicación no <em>Diario Oficial de Galicia</em>, a cal producirá os mesmos efectos da notificación.</p>
    <p>Tendo en conta que se dan os supostos previstos nos artigos 2.2 e 15.4 das bases reguladoras, logo da ampliación do crédito destinado a estas axudas, e con base na valoración realizada pola comisión de valoración prevista no artigo 15.2 das bases reguladoras, vista a proposta de resolución formulada polo órgano instrutor e tendo en conta as dispoñibilidades orzamentarias,</p>
    <h2>RESOLVO:</h2>
    <p>Primeiro. Conceder, logo da ampliación e redistribución do crédito destinado a estas axudas, as subvencións para as entidades locais para o Programa fomento da conciliación (SI435B) que se indican no anexo, como consecuencia da aplicación dos criterios e pautas de valoración establecidas no artigo 16 das bases reguladoras, pola contía e para o desenvolvemento das actuacións que figuran no anexo, por un importe total de 378.525,94 euros, na aplicación orzamentaria 11.02.312G.460.1, proxecto de gasto 2021.00061, coa denominación «FOMENTO DA CONCILIACIÓN E DA CORRESPONSABILIDADE» consignada no estado de gastos dos orzamentos xerais da Comunidade Autónoma de Galicia para o ano 2021.</p>
    <p>Segundo. De acordo co establecido no artigo 21.2 das bases reguladoras, realizarase un primeiro pagamento do 75 % da contía da subvención concedida, en concepto de pagamento anticipado, que se fará efectivo unha vez que se realice a notificación da resolución. O 25 % restante, ou a parte que corresponda, librarase logo da xustificación polas entidades beneficiarias do cumprimento da finalidade para a cal se concedeu a subvención e demais condicións exixidas nesta resolución. </p>
    <p>Así mesmo, de acordo co establecido no artigo 20.1 da convocatoria, a data límite para a presentación da documentación xustificativa da actuación subvencionada necesaria para proceder ao pagamento da subvención finaliza o 11 de outubro de 2021.</p>
    <p>Dentro do dito prazo, as entidades beneficiarias deberán presentar a documentación común e a específica correspondente á actuación subvencionada relacionada no artigo 20.3 da convocatoria. De acordo co establecido no artigo 12 bis das bases reguladoras, a presentación da documentación deberá realizarse electronicamente accedendo á Carpeta cidadá da persoa interesada dispoñible na sede electrónica da Xunta de Galicia. </p>
    <p>Terceiro. Informar as entidades beneficiarias que figuran no anexo desta resolución do seguinte:</p>
    <p>a) Estas axudas son incompatibles con outras axudas públicas para a mesma actuación ou actividade nos termos establecidos no artigo 3 da convocatoria.</p>
    <p>b) As entidades beneficiarias deberán cumprir, en todo caso, os requisitos e as obrigas exixidos nos artigos 10 e 11 da Lei 9/2007, do 13 de xuño, de subvencións de Galicia, e na demais normativa europea de aplicación, así como coas condicións e obrigas establecidas no artigo 22 das bases reguladoras e demais que resulten exixibles segundo a normativa de aplicación.</p>
    <p>c) No artigo 6.7 e no artigo 24 das bases reguladoras establécense os criterios de gradación dos posibles incumprimentos que determinan, de ser o caso, a perda do dereito ao cobramento da subvención, á minoración da subvención inicialmente concedida ou, de ser o caso, o reintegro total ou parcial da axuda percibida.</p>
    <p>Cuarto. Esta resolución esgota a vía administrativa e contra ela poderá interpoñerse recurso potestativo de reposición ante a secretaria xeral da Igualdade, no prazo dun mes, contado desde o día seguinte ao desta publicación, de conformidade co establecido nos artigos 112, 123 e 124 da Lei 39/2015, do 1 de outubro, do procedemento administrativo común das administracións públicas, ou ben directamente recurso contencioso-administrativo ante o Tribunal Superior de Xustiza de Galicia, no prazo de dous meses contados a partir do día seguinte ao desta publicación, de acordo co establecido nos artigos 10 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Disposición derradeira</p>
    <p>Esta resolución entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 9 de agosto de 2021</p>
    <footer><p>Susana López Abella<br>Secretaria xeral da Igualdade</p></footer>
    <h2>ANEXO</h2>
    <h2>Concesións</h2>
    <table>
     <thead>
      <tr>
       <td>Nº de expediente</td>
       <td>Entidade (orde puntuación)</td>
       <td>NIF</td>
       <td>Nome da medida</td>
       <td>Gasto elixible * (€)</td>
       <td>Puntos</td>
       <td>Importe concesión segundo puntuación (€)</td>
      </tr>
     </thead>
     <tbody>
      <tr>
       <td>SI435B-2021-03</td>
       <td>Concello de Soutomaior</td>
       <td>P3605300G</td>
       <td>Soutomaior concilia: campamento de verán</td>
       <td>24.328,74</td>
       <td>36</td>
       <td>15.000,00</td>
      </tr>
      <tr>
       <td>SI435B-2021-101</td>
       <td>Concello de Cee</td>
       <td>P1502300E</td>
       <td>Programa respira</td>
       <td>20.938,86</td>
       <td>36</td>
       <td>15.000,00</td>
      </tr>
      <tr>
       <td>SI435B-2021-140</td>
       <td>Concello de Miño</td>
       <td>P1504900J</td>
       <td>Respira Miño</td>
       <td>21.972,41</td>
       <td>36</td>
       <td>15.000,00</td>
      </tr>
      <tr>
       <td>SI435B-2021-29</td>
       <td>Concello da Cañiza</td>
       <td>P3600900I</td>
       <td>Programa educativo de verán eu quero ser</td>
       <td>7.266,00</td>
       <td>35</td>
       <td>5.812,80</td>
      </tr>
      <tr>
       <td>SI435B-2021-38</td>
       <td>Concello de Taboada</td>
       <td>P2706000C</td>
       <td>Campamento de verán en Taboada</td>
       <td>11.729,60</td>
       <td>34</td>
       <td>9.383,68</td>
      </tr>
      <tr>
       <td>SI435B-2021-06</td>
       <td>Concello de Castro de Rei</td>
       <td>P2701000H</td>
       <td>Concilia Castro de Rei</td>
       <td>22.571,89</td>
       <td>34</td>
       <td>15.000,00</td>
      </tr>
      <tr>
       <td>SI435B-2021-22</td>
       <td>Concello de Baños de Molgas</td>
       <td>P3200800E</td>
       <td>Servizo de conciliación en vacacións escolares</td>
       <td>5.866,00</td>
       <td>33</td>
       <td>4.692,80</td>
      </tr>
      <tr>
       <td>SI435B-2021-19</td>
       <td>Concello de Catoira</td>
       <td>P3601000G</td>
       <td>Programa de fomento da conciliación</td>
       <td>14.800,00</td>
       <td>33</td>
       <td>11.840,00</td>
      </tr>
      <tr>
       <td>SI435B-2021-131</td>
       <td>Concello de Meaño</td>
       <td>P3602700A</td>
       <td>Ludoconcilia Meaño no verán somos iguais</td>
       <td>25.266,28</td>
       <td>32</td>
       <td>15.000,00</td>
      </tr>
      <tr>
       <td>SI435B-2021-07</td>
       <td>Concello de Betanzos</td>
       <td>P1500900D</td>
       <td>Betanzos concilia</td>
       <td>15.052,66</td>
       <td>32</td>
       <td>12.042,13</td>
      </tr>
      <tr>
       <td>SI435B-2021-47</td>
       <td>Concello de Poio</td>
       <td>P3604100B</td>
       <td>Espazo concilia</td>
       <td>12.097,40</td>
       <td>32</td>
       <td>9.677,92</td>
      </tr>
      <tr>
       <td>SI435B-2021-65</td>
       <td>Concello de Moaña</td>
       <td>P3602900G</td>
       <td>Programa ven e xoga</td>
       <td>20.231,69</td>
       <td>32</td>
       <td>15.000,00</td>
      </tr>
      <tr>
       <td>SI435B-2021-66</td>
       <td>Concello de Baiona</td>
       <td>P3600300B</td>
       <td>Escola de verán</td>
       <td>16.107,50</td>
       <td>32</td>
       <td>12.886,00</td>
      </tr>
      <tr>
       <td>SI435B-2021-84</td>
       <td>Concello de Viveiro</td>
       <td>P2706700H</td>
       <td>Programa respira</td>
       <td>13.951,00</td>
       <td>32</td>
       <td>11.160,80</td>
      </tr>
      <tr>
       <td>SI435B-2021-95</td>
       <td>Concello da Guarda</td>
       <td>P3602300J</td>
       <td>Campamento de verán</td>
       <td>25.883,65</td>
       <td>32</td>
       <td>15.000,00</td>
      </tr>
      <tr>
       <td>SI435B-2021-124</td>
       <td>Concello de Tui</td>
       <td>P3605500B</td>
       <td>Igual é máis</td>
       <td>21.000,00</td>
       <td>32</td>
       <td>15.000,00</td>
      </tr>
      <tr>
       <td>SI435B-2021-91</td>
       <td>Concello de Redondela</td>
       <td>P3604500C</td>
       <td>Programa municipal de conciliación</td>
       <td>21.935,87</td>
       <td>32</td>
       <td>15.000,00</td>
      </tr>
      <tr>
       <td>SI435B-2021-52</td>
       <td>Concello de Ponte Caldelas</td>
       <td>P3604300H</td>
       <td>Ponte Caldelas concilia</td>
       <td>8.855,00</td>
       <td>31</td>
       <td>7.084,00</td>
      </tr>
      <tr>
       <td>SI435B-2021-83</td>
       <td>Concello de Rianxo</td>
       <td>P1507300J</td>
       <td>Medidas de conciliación do Concello de Rianxo</td>
       <td>24.642,11</td>
       <td>31</td>
       <td>15.000,00</td>
      </tr>
      <tr>
       <td>SI435B-2021-45</td>
       <td>Concello de Meis</td>
       <td>P3602800I</td>
       <td>Conciliación de maiores Casa de Escudeiro</td>
       <td>9.364,99</td>
       <td>30</td>
       <td>7.491,99</td>
      </tr>
      <tr>
       <td>SI435B-2021-137</td>
       <td>Concello de Celanova</td>
       <td>P3202500I</td>
       <td>Conciliación e igualdade en Celanova</td>
       <td>21.000,00</td>
       <td>30</td>
       <td>15.000,00</td>
      </tr>
      <tr>
       <td>SI435B-2021-53</td>
       <td>Concello de Mazaricos</td>
       <td>P1504600F</td>
       <td>Conciliamos no verán</td>
       <td>23.387,00</td>
       <td>29</td>
       <td>15.000,00</td>
      </tr>
      <tr>
       <td>SI435B-2021-05</td>
       <td>Concello de Moeche</td>
       <td>P1505000H</td>
       <td>Campamento de conciliación familiar</td>
       <td>10.200,00</td>
       <td>29</td>
       <td>8.160,00</td>
      </tr>
      <tr>
       <td>SI435B-2021-123</td>
       <td>Concello de Coristanco</td>
       <td>P1502900B</td>
       <td>Respira Coristanco</td>
       <td>10.367,28</td>
       <td>28</td>
       <td>8.293,82</td>
      </tr>
      <tr>
       <td>SI435B-2021-46</td>
       <td>Concello de Cangas</td>
       <td>P3600800A</td>
       <td>Programa enredos</td>
       <td>25.638,00</td>
       <td>28</td>
       <td>15.000,00</td>
      </tr>
      <tr>
       <td>SI435B-2021-60</td>
       <td>Concello de Ferrol</td>
       <td>P1503700E</td>
       <td>Campamentos infantís, urbanos e rurais</td>
       <td>56.000,00</td>
       <td>28</td>
       <td>15.000,00</td>
      </tr>
      <tr>
       <td>SI435B-2021-119</td>
       <td>Concello de Cambre</td>
       <td>P1501700G</td>
       <td>Concilia Cambre</td>
       <td>36.000,00</td>
       <td>28</td>
       <td>15.000,00</td>
      </tr>
      <tr>
       <td>SI435B-2021-133</td>
       <td>Concello de Pontevedra</td>
       <td>P3603800H</td>
       <td>Programa de conciliación somos iguais</td>
       <td>21.000,00</td>
       <td>28</td>
       <td>15.000,00</td>
      </tr>
      <tr>
       <td>SI435B-2021-02</td>
       <td>Concello de Vila de Cruces</td>
       <td>P3605900D</td>
       <td>Programa concilia</td>
       <td>20.122,76</td>
       <td>26</td>
       <td>15.000,00</td>
      </tr>
      <tr>
       <td>SI435B-2021-31</td>
       <td>Concello de Chantada</td>
       <td>P2701600E</td>
       <td>Chantacampamentos</td>
       <td>21.000,00</td>
       <td>26</td>
       <td>15.000,00</td>
      </tr>
     </tbody>
    </table>

