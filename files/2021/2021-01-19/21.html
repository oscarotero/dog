---
date: '2021-01-19'
id: G2348-151220-0001
page: 3057
number: 11
agency: Xulgado do Social número 5 da Coruña
section: V. Administración de xustiza.
title: EDICTO de notificación de sentenza (DSP 776/2020).
range: Edicto
url: >-
  https://www.xunta.gal/dog/Publicados/2021/20210119/AnuncioG2348-151220-0001_gl.html
---
<p>Eu, Eva Ortiz Suárez, letrada da Administración de xustiza do Xulgado do Social número 5 da Coruña, fago saber que no procedemento de despedimento/cesamentos en xeral 776/2020 deste xulgado do social, seguido por instancia de Ángeles Pazos Golpe contra Fogasa e Restauración Terracotta Grill, S.L., sobre despedimento, foi pronunciada a seguinte resolución:</p>
    <p>«Decido:</p>
    <p>Que debo estimar e estimo a demanda que en materia de despedimento foi interposta por Ángeles Pazos Golpe, contra a entidade Restauración Terracota Grill, S.L. e, en consecuencia, debo declarar e declaro improcedente o despedimento de que a demandante foi obxecto con efectos do 29 de setembro de 2020, e debo declarar e declaro extinguida a relación laboral que unía as partes, desde a presente resolución (14.12.2020) ao cesar na súa actividade a anterior entidade, e condeno a entidade Restauración Terracota Grill, S.L. ao aboamento dunha indemnización por despedimento a razón de 1.484,84 euros, e a contía de salarios de tramitación, producidos entre a data de efectos do despedimento (29.9.2020) e a presente resolución, que supoñen 3.420 euros brutos, con imposición das custas do presente procedemento, que incluirán os honorarios do letrado co límite de 600 euros.</p>
    <p>Coa intervención procesual do Fondo de Garantía Salarial.</p>
    <p>Notifíquese a presente resolución ás partes facéndolles saber o seu dereito a interporen contra ela recurso de suplicación ante a Sala do Social do Tribunal Superior de Xustiza de Galicia, o cal poderán anunciar por comparecencia ou por escrito ante este xulgado no prazo de cinco días a partir da súa notificación.</p>
    <p>Advírtase ao recorrente que non sexa traballador ou beneficiario do réxime público de Seguridade Social, ou habente causa dun deles, ou que non teña recoñecido o beneficio de xustiza gratuíta, que deberá depositar a cantidade de 300 euros do depósito especial indicado no artigo 229.1.a) da Lei reguladora da xurisdición social (as devanditas cantidades deberán ser aboadas, se é por transferencia bancaria, na conta que este xulgado ten no Banco Santander co número ES55 0049 3569 92 0005001274, indicando no concepto os seguintes díxitos: 4757000065 e número de expediente con 6 díxitos (4 para o número e 2 para o ano) e se é fisicamente nunha oficina do Banco Santander na conta número 4757000065 e número de expediente con 6 díxitos (4 para o número e 2 para o ano), e acreditándoo mediante a presentación do comprobante de ingreso no período comprendido ata a formalización do recurso, así como, no caso de ter sido condenado en sentenza ao pagamento dalgunha cantidade, consignar na conta de depósitos e consignacións a nome deste xulgado a cantidade obxecto de condena, ou formalizar aval bancario pola devandita cantidade en que se faga constar a responsabilidade solidaria do avalista, incorporándoos a este xulgado co anuncio de recurso.</p>
    <p>En todo caso, o recorrente deberá designar letrado para a tramitación do recurso, no momento de anuncialo.</p>
    <p>Dedúzase testemuño literal desta sentenza, que quedará nestas actuacións, con inclusión da orixinal no libro de sentenzas.</p>
    <p>Así o pronuncio, mando e asino por esta miña sentenza».</p>
    <p>E para que sirva de notificación en legal forma a Restauración Terracotta Grill, S.L., en ignorado paradoiro, expido este edicto para a súa inserción no <em>Diario Oficial de Galicia</em>.</p>
    <p>Advírtese á destinataria que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 15 de decembro de 2020</p>
    <footer><p>A letrada da Administración de xustiza</p></footer>

