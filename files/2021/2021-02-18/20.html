---
date: '2021-02-18'
id: G2249-280121-0001
page: 10523
number: 33
agency: Xulgado de Primeira Instancia e Instrución número 1 de Marín
section: V. Administración de xustiza.
title: EDICTO de notificación de sentenza (F02 54/2018).
range: Edicto
url: >-
  https://www.xunta.gal/dog/Publicados/2021/20210218/AnuncioG2249-280121-0001_gl.html
---
<p>Eu, José Otero Ruibal, letrado da Administración de xustiza de Xulgado de Primeira Instancia e Instrución número 1 de Marín, fago saber que neste xulgado se ditou sentenza nº 9, de data do 13 de xaneiro de 2020, en procedemento de familia, garda e custodia, alimentos de fillo menor non matrimonial consensuado, presentada por L. G. R., representada pola procuradora Sra. Hermida Paredes, fronte a Mouhamed Diop, cuxa decisión é do teor literal seguinte:</p>
    <p>«Estimando a demanda formulada pola procuradora dos tribunales M. P. Hermida Paredes, en nome e representación de L. G. R., fronte a Mouhamed Diop, debo aprobar e aprobo o convenio regulador subscrito por ambas as partes, en data 14 de outubro de 2019, coas seguintes medidas: </p>
    <p>– A garda e custodia do fillo menor, S. D. G. outórgase á nai L. G.R. </p>
    <p>– A patria potestade exerceraa exclusivamente a nai, L. G. R., en interese e beneficio do menor.</p>
    <p>– Establécese como domicilio do menor, o domicilio da nai, sito en Marín; calquera cambio de domicilio será comunicado ao pai. </p>
    <p>– O pai entregará á nai, en concepto de alimentos para o seu fillo menor, a cantidade de cento cincuenta euros mensuais (150 €), a dita cantidade será aboada na conta bancaria da entidade Abanca ES** **** **** **** **** **** e actualizada anualmente conforme as variacións que experimente o IPC que publica o INE ou organismo que o substitúa no mes de xaneiro de cada ano.</p>
    <p>Fixarase a pensión de alimentos para o menor no 30 % dos ingresos do pai, sempre que puidesen ser acreditados.</p>
    <p>– En canto aos gastos extraordinarios que se deriven do coidado e educación do menor, deberán ser acreditados documentalmente, sufragados por metade por ambos os proxenitores, e ingresados na conta bancaria designada. Considérense gastos extraordinarios necesarios:</p>
    <p>1. En canto aos médicos e farmacéuticos non cubertos pola Seguridade Social, os gastos de odontólogo, óptico, próteses ortopédicas, vacinas e outros análogos. </p>
    <p>2. En canto aos escolares, a gardería e, se é o caso, os xerados a principio do curso escolar, tales como matrículas, material escolar, libros, uniforme, excursións, cota de ANPA, seguro escolar e clases de apoio e reforzo que poida precisar o menor e que o Centro Educativo informase deles.</p>
    <p>3. Gastos extraordinarios non necesarios. Outros gastos derivados do coidado do menor. A necesidade de tales gastos deberá ser comunicada en cada momento ao proxenitor non custodio, que se entenderá que presta o seu consentimiento, se expresamente non se opón a este no prazo de cinco días.</p>
    <p>– O pai poderá visitar o menor e telo na súa compañía: </p>
    <p>Unha vez terminado o tempo de lactación e ata que o menor cumpra tres anos: un sábado ao mes, das 11.00 ás 13.00 horas, debendo desprazarse á localidade de Marín, recollendo e reintegrando o menor no domicilio materno.</p>
    <p>Cando o fillo menor S., cumpra 3 anos de idade en diante, e sempre que se cumpriu o punto anterior, o réxime de visitas será o seguinte:</p>
    <p>– Fins de semana: o pai poderá visitar o seu fillo S. e telo na súa compañía, as fins de semana alternas, o sábado desde as 11.00 ata as 18.00 e o domingos desde as 11.00 ata as 18.00 horas, sen pernoitas, retornando o menor ao domicilio da nai.</p>
    <p>As vacacións escolares dividiranse da seguinte forma:</p>
    <p>– Vacaciones de Nadal, divídense en dous períodos, desde o día de finalización do colexio ata o día ao 30 de decembro e desde o 30 de decembro ata o día 7 de xaneiro, o pai poderá estar en compañía do menor cada día do seu período vacacional, desde as 11.00 ás 18.00 horas, sen pernoitas, retornando o menor ao domicilio da nai. </p>
    <p>– Vacaciones de verán, divídense por dous períodos, o primeiro período do 1 ao 15 de xullo e do 1 ao 15 de agosto e o segundo período do 15 ao 31 de xullo e do 15 ao 31 de agosto.</p>
    <p>As entregas e recollidas realizaraas no domicilio do menor o seu pai ás 11.00 horas e o retorno fíxase ás 20.00 horas.</p>
    <p>Acórdase que as visitas se realizarán sempre na localidade de Marín, en todos os casos, as recollidas e entregas faraas o pai no domicilio materno, preavisando con 15 días de antelación, sendo este quen se desprace a Marín, asumindo os gastos de desprazamento para a visita ao menor.</p>
    <p>Nos anos pares corresponderalle á nai elixir período e nos anos impares ao pai; notificarase ao outro con quince días de antelación, salvo que, de común acordo entre os proxenitores, se varíe esta elección.</p>
    <p>Non se fai especial pronunciamento en canto ás custas procesuais deste xuízo. </p>
    <p>Comuníquese a presente sentenza ao Rexistro Civil de Madrid onde consta a inscrición de nacemento do menor ao que se refiren as medidas definitivas adoptadas, para os efectos da súa anotación marxinal. </p>
    <p>Notifíquese a presente resolución ás partes e ao Ministerio Fiscal, facéndolles saber que esta só poderá ser recorrida, en interese do fillo menor, polo Ministerio Fiscal (artigo 777.8 da LEC). </p>
    <p>Por esta a miña sentenza, da que se expedirá testemuño para a súa unión aos autos, pronúncioo, mándoo e asínoo».</p>
    <p>Que, en virtude do acordado nos autos de referencia, e de conformidade co disposto nos artigos 156.4 e 164 da LAC polo presente edicto notifícase a Mouhamed Diop, por acharse en ignorado paradoiro.</p>
    <p>Marín, 11 de xaneiro de 2021</p>
    <footer><p>O letrado da Administración de xustiza</p></footer>

