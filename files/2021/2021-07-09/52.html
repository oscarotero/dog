---
date: '2021-07-09'
id: L465-180621-0001
page: 35251
number: 130
agency: Concello de Vilalba
section: VI. Anuncios. b) Administración local.
title: >-
  ANUNCIO de aprobación inicial da modificación puntual das normas subsidiarias
  do Plan do Concello de Vilalba (expediente 1228/2018).
range: Anuncio
url: >-
  https://www.xunta.gal/dog/Publicados/2021/20210709/AnuncioL465-180621-0001_gl.html
---
<p>Aprobada inicialmente polo Pleno, na súa sesión ordinaria celebrada o día 27 de maio de 2021, a modificación puntual das normas subsidiarias do Plan do Concello de Vilalba, definición das ordenanzas do grupo de vivendas «Pedrosa Latas e do solo dotacional de núcleo urbano».</p>
    <p>No cumprimento do dito acordo e de conformidade co artigo 60.5 da Lei 2/2016, do 10 de febreiro, do solo de Galicia, sométese o expediente a información pública durante un prazo de dous meses (2 meses), contados a partir do día seguinte ao da última inserción do anuncio, anuncio que se publicará no <em>Diario Oficial de Galicia</em> e nun dos xornais de maior difusión da provincia, así como na sede electrónica deste concello e no portal de transparencia (https://vilalba.sedelectronica.es).</p>
    <p>Durante o período de información pública, o expediente quedará á disposición de calquera persoa para os efectos do seu exame e/ou da presentación das alegacións e/ou suxestións que se consideren oportunas, nas dependencias do departamento de urbanismo (2ª andar da casa do concello) e no dito enderezo electrónico.</p>
    <p>A aprobación inicial comporta a suspensión do outorgamento de licenzas no ámbito afectado, suspensión que se extinguirá coa aprobación definitiva da modificación puntual, segundo o artigo 47 da citada Lei do solo de Galicia.</p>
    <p>Vilalba, 16 de xuño de 2021</p>
    <footer><p>Elba Veleiro Fernández<br>Alcaldesa</p></footer>

