---
date: '2021-07-09'
id: C141-240621-0001
page: 35246
number: 130
agency: Portos de Galicia
section: VI. Anuncios. a) Administración autonómica.
title: >-
  CÉDULA do 23 de xuño de 2021 pola que se notifica o acordo de inicio de
  procedemento para a declaración de abandono da embarcación Andreajo Uno,
  varada na explanada de depósitos do porto de Tragove (Cambados).
range: Cédula
url: >-
  https://www.xunta.gal/dog/Publicados/2021/20210709/AnuncioC141-240621-0001_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro (BOE nº 236, do 2 de outubro), do procedemento administrativo común das administracións públicas, notifícaselle a Olga Suñe Recio, mediante a publicación no <em>Boletín Oficial del Estado</em>, o Acordo do 3 de xuño de 2021, da Presidencia da entidade pública Portos de Galicia, que inicia o procedemento para a declaración de abandono da embarcación Andreajo Uno, con folio 7ª-VI-5-143-94, varada na explanada de depósitos do porto de Tragove, por non ser posible a notificación no domicilio.</p>
    <p>Así mesmo, este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no <em>Boletín Oficial del Estado</em>.</p>
    <p>O acordo emítese por encontrarse a embarcación varada na explanada de depósitos do porto de Tragove sen actividade nin ningún mantemento e sen aboar as taxas pendentes desde o 11 de novembro de 2015, data en que foi trasladada a embarcación desde o porto de Baiona en execución de orde incumprida de posta en seco polo seu perigo de afundimento e retirada do porto, con base no establecido no artigo 128 da Lei 6/2017, do 12 de decembro (DOG nº 236, do 14 de decembro), de portos de Galicia.</p>
    <p>O órgano competente para a resolución deste procedemento é a presidenta de Portos de Galicia, en virtude das competencias conferidas polo artigo 12.3, alíneas a) e l), da Lei 6/2017, de portos de Galicia.</p>
    <p>A instrución do procedemento recae en Jesús Javier Fernández Barro, xefe da División Xurídica de Portos de Galicia, e o seu réxime de recusación é o consignado no artigo 24 da Lei 40/2015, do 1 de outubro (BOE nº 236, do 2 de outubro), de réxime xurídico do sector público.</p>
    <p>Outórgaselle ao interesado antes identificado un prazo máximo de dez (10) días para formular alegacións.</p>
    <p>Advírteselle que, de acordo coa normativa máis arriba citada, chegado o termo de declarar o buque abandonado, este pasará a ser propiedade de Portos de Galicia, o que non impedirá que todos os custos de tramitación ou que xeren as actuacións que se vaian realizar sobre o buque sexan por conta do anterior propietario.</p>
    <p>Con respecto ao seu exame, o expediente está nas dependencias dos servizos centrais de Portos de Galicia, en Área Central, praza de Europa, 5 A, 6º, Santiago de Compostela.</p>
    <p>Santiago de Compostela, 23 de xuño de 2021</p>
    <footer><p>Susana Lenguas Gil<br>Presidenta de Portos de Galicia</p></footer>

