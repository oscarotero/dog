---
date: '2021-07-09'
id: G0596-180621-0006
page: 35193
number: 130
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 17 de xuño de 2021, da Xefatura Territorial de Pontevedra, pola
  que se somete a información pública a petición de autorización administrativa
  e de declaración de utilidade pública, en concreto, dunha instalación
  eléctrica no concello de Mos (expediente IN407A 2021/130-4).
range: Resolución
url: >-
  https://www.xunta.gal/dog/Publicados/2021/20210709/AnuncioG0596-180621-0006_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita da instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: LMTS RED712 e CTC Guizán.</p>
    <p>Situación: Mos.</p>
    <p>Características técnicas: </p>
    <p>LMT subterránea a 15 kV, con condutor RHZ1, de 1.221 metros de lonxitude, con orixe no paso aéreo subterráneo no apoio proxectado C-3000/16 no tramo da LMTA RED7120859, e final no novo centro de transformación Guizán. Centro de transformación compacto de superficie, a 400 kVA con RT 15 kV/400 V, situado en Santiaguiño, Guizán, Mos. </p>
    <p>Retensado do van aéreo contiguo ao apoio proxectado C-3000/16 (131 metros).</p>
    <p>Desmontaxe do centro de transformación intemperie Guizán e do tramo da LMTA RED712 de alimentación a este.</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, avenida María Victoria Moreno, 43, 36003 Pontevedra, no prazo máximo de trinta días, a partir da última publicación ou notificación individual. </p>
    <p>O proxecto encóntrase á disposición do público para a súa consulta no portal da Vicepresidencia segunda e Consellería de Economía, Empresa e Innovación (http://ceei.xunta.gal/transparencia/documentos-sometidos-a-informacion-publica) durante o prazo de trinta días hábiles, contados a partir do día seguinte ao da publicación deste anuncio no Diario Oficial de Galicia.</p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Pontevedra, 17 de xuño de 2021</p>
    <footer><p>Tomás Nogueiras Nieto<br>Xefe territorial de Pontevedra</p></footer>
    <h2>ANEXO</h2>
    <h2>Relación de bens e dereitos afectados</h2>
    <p>Predio 1. Municipio: Mos; lugar: Santiago; titular: Comunidade de Montes Veciñais en Man Común de Guizán; afección: 11,72 m2 para o apoio 1.</p>

