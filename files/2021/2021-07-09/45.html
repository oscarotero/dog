---
date: '2021-07-09'
id: G0427-180621-0001
page: 35236
number: 130
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 10 de xuño de 2021, da Dirección Xeral de Desenvolvemento
  Pesqueiro, pola que se recoñece o centro Punta Queixal Turismo Náutico, S.L.,
  como escola de navegación de lecer (Enal Básica).
range: Resolución
url: >-
  https://www.xunta.gal/dog/Publicados/2021/20210709/AnuncioG0427-180621-0001_gl.html
---
<p>Antecedentes:</p>
    <p>O centro Punta Queixal Turismo Náutico, S.L. solicitou o recoñecemento como escola de navegación de lecer (Enal Básica).</p>
    <p>Consideracións legais e técnicas:</p>
    <p>1. Decreto 350/2021, do 11 de marzo, polo que se aproba a estrutura orgánica da Consellería do Mar (DOG núm. 58, do 26 de marzo).</p>
    <p>2. Real decreto 875/2014, do 10 de outubro, polo que se regulan as titulacións náuticas para o goberno das embarcacións de lecer (BOE núm. 247, do 11 de outubro).</p>
    <p>3. Orde do 31 de xullo de 1998 pola que se regulamenta a normativa para o recoñecemento das escolas de navegación de lecer na Comunidade Autónoma de Galicia (DOG núm. 164, do 25 de agosto).</p>
    <p>4. O Servizo de Ensino e Titulacións Náutico Pesqueiras analizou a documentación e realizou as correspondentes inspeccións.</p>
    <p>A Dirección Xeral de Desenvolvemento Pesqueiro é a competente para resolver o expediente.</p>
    <p>De acordo con todo o indicado,</p>
    <h2>RESOLVE:</h2>
    <p>Recoñecer o centro Punta Queixal Turismo Náutico, S.L. como escola de navegación de lecer (Enal Básica). A denominación comercial do centro é Ochivo Escuela Náutica.</p>
    <p>Segundo o artigo 7 da Orde do 31 de xullo de 1998 pola que se regula a normativa para o recoñecemento das escolas de navegación de lecer na Comunidade Autónoma de Galicia, terá a consideración de centro colaborador da Administración nos temas que lle son propios.</p>
    <p>Así mesmo, procédese á inscrición no Rexistro de Escolas de Navegación de Lecer da Dirección Xeral de Desenvolvemento Pesqueiro co número de rexistro XGEN058. O domicilio fiscal está situado no lugar Taxes, s/n, Louro, Muros (A Coruña), 15291.</p>
    <p> A inscrición no Rexistro de Escolas de Navegación de Lecer ten como finalidade a anotación, seguimento, control e inspección da escola recoñecida. Terá unha vixencia de cinco (5) anos, que se contarán a partir do día seguinte á publicación no DOG desta resolución e deberá solicitar a súa renovación transcorrido ese prazo.</p>
    <p>A escola está obrigada a comunicarlle ao rexistro calquera cambio que modifique as condicións en que foi recoñecida, como pode ser o cambio do/da instrutor/a ou da embarcación de prácticas. </p>
    <p>Así mesmo, a escola poderá perder o seu recoñecemento e darse de baixa no rexistro por non renovar o recoñecemento, por incumprimento das súas obrigas ou por cesamento da actividade por máis de tres (3) anos. A resolución publicarase no DOG.</p>
    <p>Contra esta resolución, que non pon fin á vía administrativa, poderá interpoñer recurso de alzada ante a conselleira do Mar no prazo dun mes, desde a notificación da presente resolución, segundo se dispón nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 10 de xuño de 2021</p>
    <footer><p>Susana Rodríguez Carballo<br>Directora xeral de Desenvolvemento Pesqueiro</p></footer>

