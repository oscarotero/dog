---
date: '2021-01-08'
id: G0532-281220-0002
page: 679
number: 4
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 22 de decembro de 2020, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada outorgada a
  Avícola Amoeiro, S.C. para a explotación avícola de galiñas poñedoras situada
  no concello de Amoeiro (Ourense) (expediente 2019-IPPC-M-86).
range: Anuncio
url: >-
  https://www.xunta.gal/dog/Publicados/2021/20210108/AnuncioG0532-281220-0002_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado </em>núm. 316, do 31 de decembro), regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado </em>núm. 251, do 19 de outubro), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, sométese á información pública, durante un período de 20 días hábiles contados a partir do día seguinte ao da publicación deste anuncio no <em>Diario Oficial de Galicia</em>, o documento titulado:</p>
    <p>– Documentación do procedemento de revisión da autorización ambiental integrada de Avícola de Amoeiro.</p>
    <p>Para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que considere convenientes. </p>
    <p>O documento estará á disposición dos administrados nas dependencias da Dirección Xeral de Calidade Ambiental, Sostibilidade e Cambio Climático; Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade»prevención e control de actividades»autorización ambiental integrada »proxectos en información pública).</p>
    <p>Santiago de Compostela, 22 de decembro de 2020</p>
    <footer><p>María Sagrario Pérez Castellanos<br>Directora xeral de Calidade Ambiental, <br>Sostibilidade e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Expediente: 2019-IPPC-M-86.</p>
    <p>Núm. da autorización ambiental integrada: 2007/0239_NAA/IPPC_225.</p>
    <p>Categoría principal da actividade: anexo I, grupo 9.3.a).</p>
    <p>Titular: Avícola Amoeiro, S.C.</p>
    <p>CIF: J32502510. </p>
    <p>Domicilio social: Aldea Banga, núm. 6, O Carballiño (Ourense).</p>
    <p>Localización da instalación: estrada xeral km 14, Amoeiro (Ourense).</p>
    <p>Actividade principal: explotación avícola de galiñas poñedoras.</p>
    <p>Descrición: a explotación dispón de 47.312 galiñas poñedoras distribuídas en tres naves con sistema produtivo en gaiolas. Ademais a instalación conta cunha nave almacén, unha nave de recollida e clasificación de ovos, depósitos de auga, un depósito de gasóleo e silos para o almacenamento do penso. Para garantir o almacenamento do esterco producido en 6 meses existe unha esterqueira cuberta con fosa de lixiviados.</p>
    <p>Verteduras: as augas residuais xeradas nos aseos da instalación e as augas residuais resultantes da limpeza da nave de recollida e envasado de ovos son conducidas á rede municipal de saneamento. A limpeza das naves con gaiolas non xera augas residuais. As augas pluviais vértense directamente ao terreo.</p>
    <p>O esterco producido será recollido por un xestor autorizado.</p>

