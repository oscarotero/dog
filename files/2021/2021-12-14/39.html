---
date: '2021-12-14'
id: G0003-021221-0003
page: 61270
number: 238
agency: Servizo Galego de Saúde
section: VI. Anuncios. a) Administración autonómica.
title: >-
  RESOLUCIÓN do 30 de novembro de 2021, da Dirección Xeral de Recursos Humanos,
  pola que se emprazan as partes interesadas no recurso
  contencioso-administrativo que se tramita no Xulgado do
  Contencioso-Administrativo número 1 de Lugo, co procedemento abreviado
  305/2021 B.
range: Resolución
url: >-
  https://www.xunta.gal/dog/Publicados/2021/20211214/AnuncioG0003-021221-0003_gl.html
---
<p>No Xulgado do Contencioso-Administrativo número 1 de Lugo tramítase o recurso 305/2021 B (procedemento abreviado), interposto por Ana Rosa Reigosa Karageorgian fronte á Resolución da Dirección Xeral de Recursos Humanos do 21 de agosto de 2021, pola que se desestima o recurso de reposición formulado fronte á Resolución do 20 de novembro de 2020, pola que se convoca o procedemento de acceso aos graos I a IV de carreira profesional correspondente á convocatoria do ano 2020 (DOG núm. 241, do 30 de novembro).</p>
    <p>A recorrente solicita, por unha banda, a anulación do punto sétimo da citada Resolución do 20 de novembro de 2020 por entender que é contrario ao ordenamento xurídico e, por outra, que a Administración dite nova resolución en que estableza idénticos criterios para todo o persoal fixo do Servizo Galego de Saúde.</p>
    <p>O que se notifica para xeral coñecemento de todas as persoas interesadas no procedemento, que son emprazadas para que poidan comparecer no xulgado como demandadas no prazo de nove días, de conformidade co previsto no artigo 49 da Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 30 de novembro de 2021</p>
    <footer><p>Ana Mª Comesaña Álvarez<br>Directora xeral de Recursos Humanos</p></footer>

