---
date: '2021-12-14'
id: C3Q2-091221-0001
page: 61145
number: 238
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 3 de decembro de 2021 pola que se dá publicidade ao esgotamento
  de crédito da Resolución do 25 de febreiro de 2021 pola que se establecen as
  bases reguladoras das axudas para a adquisición de vivenda nos centros
  históricos e se procede á súa convocatoria para o ano 2021 (código de
  procedemento VI400A).
range: Resolución
url: >-
  https://www.xunta.gal/dog/Publicados/2021/20211214/AnuncioC3Q2-091221-0001_gl.html
---
<p>Feitos:</p>
    <p>Primeiro. A Resolución da presidenta do Instituto Galego da Vivenda e Solo (en diante, IGVS) do 25 de febreiro de 2021, publicada no <em>Diario Oficial de Galicia</em> (no sucesivo, DOG) núm. 50, do 15 de marzo de 2021, convocou as subvencións para a adquisición de vivenda nos centros históricos para o ano 2021 (código de procedemento VI400A).</p>
    <p>Segundo. O ordinal décimo oitavo, núm. 2, da Resolución do 25 de febreiro de 2021 establece que, para os efectos de adoptar as correspondentes resolucións de concesión das axudas, terase en conta a orde cronolóxica de entrada das solicitudes en calquera dos rexistros previstos no artigo 16.4 da Lei 39/2015, do 1 de outubro, do procedemento administrativo común das administracións públicas e que, para tal fin, considerarase data de presentación aquela en que a solicitude estea validamente cuberta e acompañada da totalidade dos documentos exixidos nas bases reguladoras e na correspondente convocatoria.</p>
    <p>Terceiro. Unha vez revisadas e ordenadas todas as solicitudes presentadas coa documentación completa, a derradeira solicitude que se puido conceder antes do esgotamento do crédito para a anualidade 2021 tiña a data de entrada en calquera dos rexistros previstos no artigo 16.4 da Lei 39/2015, do 1 de outubro, o día 16 de novembro de 2021 ás 21:22:51.</p>
    <p>Consideracións legais e técnicas:</p>
    <p>Primeira. O ordinal décimo oitavo, núm. 2, da Resolución do 25 de febreiro de 2021 establece que serán denegadas aquelas solicitudes que non dispoñan de cobertura orzamentaria no momento da súa resolución.</p>
    <p>Segunda. Os artigos 31.4 da Lei 9/2007, do 13 de xuño, de subvencións de Galicia, e 32 do seu regulamento, aprobado polo Decreto 11/2009, do 8 de xaneiro, establecen que cando o procedemento administrativo establecido non leve consigo o esgotamento do crédito nun único acto de concesión, senón que a súa disposición se realice en actos sucesivos, o órgano xestor deberá publicar, no DOG e na súa páxina web, o esgotamento da partida orzamentaria asignada.</p>
    <p>En virtude do exposto anteriormente, e de acordo co establecido no artigo 31.4 da Lei 9/2007, do 13 de xuño,</p>
    <h2>RESOLVO:</h2>
    <p>Dar a coñecer o esgotamento, con data do 16 de novembro de 2021 ás 21:22:51 horas, do crédito autorizado para a anualidade 2021 destinado a sufragar as subvencións para a adquisición de vivenda nos centros históricos.</p>
    <p>Santiago de Compostela, 3 de decembro de 2021</p>
    <footer><p>Heriberto García Porto<br>Director xeral do Intituto Galego da Vivenda e Solo</p></footer>

