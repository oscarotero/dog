---
date: '2021-12-14'
id: G0596-101221-0009
page: 60886
number: 238
agency: 'Vicepresidencia segunda e Consellería de Economía, Empresa e Innovación'
section: III. Outras disposicións.
title: >-
  RESOLUCIÓN do 10 de decembro de 2021, conxunta da Vicepresidencia Segunda e
  Consellería de Economía, Empresa e Innovación e da Consellería de Cultura,
  Educación e Universidade, pola que se modifican os prazos para a anualidade
  2021 establecidos nos artigos 17 e 18 da Orde do 15 de setembro de 2021 pola
  que se establecen as bases para a concesión, en réxime de concorrencia
  competitiva, das axudas para a formación de doutores e doutoras das
  universidades do Sistema universitario de Galicia (SUG) en empresas, Programa
  de doutoramentos industriais, e convocan para o exercicio 2021 (código de
  procedemento IN606D).
range: Resolución
url: >-
  https://www.xunta.gal/dog/Publicados/2021/20211214/AnuncioG0596-101221-0009_gl.html
---
<p>O 5 de outubro de 2021 publicouse no <em>Diario Oficial de Galicia</em> a Orde do 15 de setembro de 2021, conxunta da Vicepresidencia Segunda e Consellería de Economía, Empresa e Innovación e da Consellería de Cultura, Educación e Universidade, pola que se establecen as bases para a concesión, en réxime de concorrencia competitiva, das axudas para a formación de doutores e doutoras das universidades do Sistema universitario de Galicia (SUG) en empresas, Programa de doutoramentos industriais, e se convocan para o exercicio 2021 (código de procedemento IN606D).</p>
    <p>Rematado o prazo de presentación de solicitudes, iniciouse a revisión da documentación achegada polos solicitantes para, a continuación, realizar a súa avaliación. A complexidade do seu proceso de avaliación non permite resolver as axudas nos prazos previstos, polo que, co fin de viabilizar os procesos de execución e xustificación das axudas concedidas por parte dos beneficiarios resultantes e dado que non causa prexuízo a terceiros, considérase necesario ampliar o prazo de xustificación para o ano 2021 establecido nos artigos 17.3 e 18.3 da convocatoria.</p>
    <p>Polo que antecede procede</p>
    <h2>RESOLVER:</h2>
    <p>Artigo único. <em>Modificación do artigos 17.3 e 18.3 da Orde do 15 de setembro de 2021, conxunta da Vicepresidencia Segunda e Consellería de Economía, Empresa e Innovación e da Consellería de Cultura, Educación e Universidade, pola que se establecen as bases para a concesión, en réxime de concorrencia competitiva, das axudas para a formación de doutores e doutoras das universidades do Sistema universitario de Galicia (SUG) en empresas, Programa de doutoramentos industriais, e se convocan para o exercicio 2021 (código de procedemento IN606D)</em></p>
    <p>1. O artigo 17.3 da citada orde queda redactado do seguinte xeito:</p>
    <p>17.3. A data límite para a sinatura dos contratos, que se establecerá na resolución de adxudicación das axudas, será para todos os beneficiarios ata o 29 de decembro de 2021.</p>
    <p>2. O artigo 18.3 da citada orde queda redactado do seguinte xeito:</p>
    <p>18.3. A documentación indicada achegarase consonte a seguinte periodización:</p>
    <table>
     <tbody>
      <tr>
       <td>Período de xustificación</td>
       <td>Data límite<br>de presentación</td>
      </tr>
      <tr>
       <td>1ª xustificación: desde a data de comezo dos contratos ata o mes de decembro de 2021, este incluído.
        – A documentación indicada nas epígrafes a), c), d) do punto 2 deste artigo.
        Con esta xustificación unicamente se librarán os fondos pertencentes aos complementos por persoa contratada, destinados a cada unha das entidades beneficiarias.</td>
       <td>30 de decembro de 2021</td>
      </tr>
      <tr>
       <td>2ª xustificación: mensualidades de decembro de 2021 a abril de 2022, ambos os meses incluídos.
        <em>– A</em> documentación indicada nas epígrafes e), f), g), h) do punto 2 deste artigo. 
        Con esta xustificación libraranse os fondos pertencentes aos complementos por persoa contratada, destinados a cada unha das entidades beneficiarias.</td>
       <td>30 de xuño de 2022</td>
      </tr>
      <tr>
       <td>3ª xustificación: de maio de 2022 a outubro de 2022, ambos os meses incluídos.
        -A documentación indicada nas epígrafes a), b), d), e), f), g), h) do punto 2 deste artigo.</td>
       <td>15 de decembro de 2022</td>
      </tr>
      <tr>
       <td>4ª xustificación: de novembro de 2022 a abril de 2023, ambos os meses incluídos.
        <em>– A</em> documentación indicada nas epígrafes e), f), g), h) do punto 2 deste artigo.
        Con esta xustificación libraranse os fondos pertencentes aos complementos por persoa contratada, destinados a cada unha das entidades beneficiarias.</td>
       <td>30 de xuño de 2023</td>
      </tr>
      <tr>
       <td>5ª xustificación: de maio de 2023 a outubro de 2023, ambos os meses incluídos.
        <em>– A</em> documentación indicada nas epígrafes a), b), d), e), f), g), h), i) do punto 2 deste artigo.
        Coa data do pagamento relativo a esta xustificación libraranse o importe das estadías.</td>
       <td>15 de decembro de 2023</td>
      </tr>
      <tr>
       <td>6ª xustificación: de novembro de 2023 a abril de 2024, ambos os meses incluídos.
        <em>– A</em> documentación indicada nas epígrafes e), f), g), h) do punto 2 deste artigo.</td>
       <td>30 de xuño de 2024</td>
      </tr>
      <tr>
       <td>7ª xustificación: de maio de 2024 ata a finalización dos contratos.
         A documentación indicada nas epígrafes d), e), f), g), h) do punto 2 deste artigo e a documentación que se indica no punto 5 deste artigo, que se ten que enviar coa última xustificación.</td>
       <td>30 de decembro de 2024</td>
      </tr>
     </tbody>
    </table>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 10 de decembro de 2021</p>
    <table>
     <tbody>
      <tr>
       <td>Conselleiro de Cultura, Educación e Universidade
        P.D. (Orde do 9 de febreiro de 2021)
        Manuel Vila López
        Secretario xeral técnico da Consellería de Cultura, Educación e Universidade</td>
       <td>Francisco Conde López
        Vicepresidente segundo e conselleiro de Economía, Empresa e Innovación e presidente da Axencia Galega de Innovación</td>
      </tr>
     </tbody>
    </table>

