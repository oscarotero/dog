---
date: '2021-03-18'
id: G2213-250221-0001
page: 15460
number: 53
agency: Xulgado de Primeira Instancia e Instrución número 2 de Caldas de Reis
section: V. Administración de xustiza.
title: EDICTO de notificación de sentenza (DCT 325/2018).
range: Edicto
url: >-
  https://www.xunta.gal/dog/Publicados/2021/20210318/AnuncioG2213-250221-0001_gl.html
---
<p>DCT divorcio contencioso 325/2018</p>
    <p>Procedemento orixe: /</p>
    <p>Sobre divorcio contencioso</p>
    <p>Demandante: Rosa María Fernández Costa</p>
    <p>Procuradora: María Lucía Costoya Otero</p>
    <p>Avogada: María Isabel Fernández Barros</p>
    <p>Demandado: Sakhr Azouani</p>
    <p>Eu, Julio Manuel González Muñoz, letrado da Administración de xustiza do Xulgado de Primeira Instancia e Instrución número 2 de Caldas de Reis, anuncio que no presente procedemento de divorcio contencioso nº 325/2018, seguido por instancia de Rosa María Fernández Costa fronte a Sakhr Azouani foi ditada a sentenza cuxo encabezamento e parte dispositiva son do teor literal seguinte:</p>
    <p>«Sentenza </p>
    <p>Caldas de Reis,19 de febreiro de 2021.</p>
    <p>Vistos por min, María del Mar Pais Bonamusa, xuíza substituta do Xulgado de Primeira Instancia e Instrución número 2 de Caldas de Reis e o seu partido, os presentes autos de xuízo de divorcio contencioso 325/2018, nos cales é demandante Rosa María Fernández Costa, representada pola procuradora María Lucía Costoya Otero e baixo a dirección letrada de Mª Isabel Fernández Barros, contra Sakhr Azouani (en situación de rebeldía procesual) e, en virtude das facultades que me confire a Constitución, dito a seguinte sentenza:</p>
    <p>Decido: </p>
    <p>Estimando a demanda de divorcio interposta por Rosa María Fernández Costa contra Sakhr Azouani (en situación de rebeldía procesual), declarar a disolución por divorcio do matrimonio formado por ambos, celebrado civilmente en Caldas de Reis o día 25 de abril de 2017 e inscrito no Rexistro Civil de Caldas de Reis no tomo 36, páxina 307 da sección 2ª, con todos os efectos legais inherentes a tal declaración, co cal fican revogados todos os consentimentos e poderes outorgados entre ambos, e acordar, como medidas definitivas que deben rexer as relacións entre eles, as seguintes:</p>
    <p>1. O uso do domicilio conxugal sito na rúa Gayoso, nº 49, de Caldas de Reis atribúese a Rosa María Fernández Costa.</p>
    <p>2. Non procede o establecemento dunha pensión compensatoria a favor de ningún dos cónxuxes.</p>
    <p>De conformidade co previsto no artigo 95 do Código civil, a sentenza, unha vez firme, producirá, respecto dos bens do matrimonio, a disolución do réxime económico matrimonial.</p>
    <p>Non se fai pronunciamento sobre as custas causadas.</p>
    <p>Unha vez firme esta resolución comuníquese, con testemuño desta, ao Rexistro Civil de Caldas de Reis para os efectos legais oportunos.</p>
    <p>Notifíquese a presente resolución ás partes facéndolles saber que non é firme e que contra ela cabe interpor recurso de apelación ante a Audiencia Provincial de Pontevedra, que se interporá por escrito ante este xulgado no prazo de 20 días desde a súa notificación. A admisión do devandito recurso exixirá, agás para o Ministerio Fiscal, que no momento de interpolo se consigne como depósito o importe de 50 euros na conta de depósitos e consignacións do xulgado, o que deberá ser acreditado de forma que faga fe, requisito sen o cal non se admitirá o recurso.</p>
    <p>Así o pronuncio, mando e asino por esta miña sentenza».</p>
    <p>E encontrándose o devandito demandado Sakhr Azouani en paradoiro descoñecido, de conformidade co disposto no artigo 497.2 da LAC, expídese este edicto a fin de que lle sirva de notificación en forma.</p>
    <p>Caldas de Reis, 25 de febreiro de 2021</p>
    <footer><p>O letrado da Administración de xustiza</p></footer>

