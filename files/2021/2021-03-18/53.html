---
date: '2021-03-18'
id: L206-120321-0002
page: 15521
number: 53
agency: Concello de Cambados
section: VI. Anuncios. b) Administración local.
title: >-
  ANUNCIO de información pública do Plan especial de ordenación do porto de San
  Tomé-Tragove.
range: Anuncio
url: >-
  https://www.xunta.gal/dog/Publicados/2021/20210318/AnuncioL206-120321-0002_gl.html
---
<p>A Xunta de Goberno local do Concello de Cambados, en sesión extraordinaria que tivo lugar o 4 de marzo de 2021, adoptou acordo de aprobación inicial do Plan especial de ordenación do porto de San Tomé-Tragove.</p>
    <p>De conformidade co disposto no artigo 75.1.a) da Lei 2/2016, do 10 de febreiro, do solo de Galicia, sométese o expediente a información pública durante o prazo de dous meses, contados desde o día seguinte ao da última publicación do presente anuncio no <em>Diario Oficial de Galicia</em> e no <em>Diario de Arousa</em>.</p>
    <p>Durante o dito prazo poderá ser examinado por calquera interesado/a en días hábiles na Casa do Concello (praza do Concello, 1, das 9.00 ás 14.00 horas), así como no taboleiro de anuncios da sede electrónica da entidade (https://cambados.sedelectronica.gal, na categoría de Urbanismo) e no portal de transparencia da web municipal (www.cambados.es), para formular as alegacións que se consideren pertinentes.</p>
    <p>De acordo co disposto no artigo 47 da Lei 2/2016, do 10 de febreiro, do solo de Galicia, e no artigo 86 do Decreto 143/2016, do 22 de setembro, suspéndese o outorgamento de licenzas naqueles ámbitos do territorio cuxas novas determinacións supoñan a modificación da ordenación urbanística vixente, coas excepcións previstas no Regulamento da Lei do solo.</p>
    <p>Esta suspensión terá unha duración máxima de dous anos, contados desde esta aprobación inicial e, en calquera caso, extinguirase coa aprobación definitiva do plan especial.</p>
    <p>Cambados, 5 de marzo de 2021</p>
    <footer><p>Fátima Abal Roma<br>Alcaldesa</p></footer>

