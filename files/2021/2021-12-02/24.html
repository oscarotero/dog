---
date: '2021-12-02'
id: G0596-051121-0009
page: 58952
number: 232
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 5 de novembro de 2021, da Xefatura Territorial da Coruña, pola
  que se concede a autorización administrativa previa e de construción dunha
  instalación eléctrica no concello da Pobra do Caramiñal (expediente IN407A
  2021/188-1).
range: Resolución
url: >-
  https://www.xunta.gal/dog/Publicados/2021/20211202/AnuncioG0596-051121-0009_gl.html
---
<p>Visto o expediente para o outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Frigonor Coldstore, S.L.</p>
    <p>Domicilio social: avenida Serafín Avendaño, 5, baixo, 36201 Vigo.</p>
    <p>Denominación: proxecto reformado de instalación eléctrica en AT de centro de transformación 2×1.250 kVA en edificio prefabricado para subministración a un complexo industrial para transformación e conservación de produtos pesqueiros.</p>
    <p>Situación: polígono industrial A Tomada, parcelas 1C, 2C, 3C, 15940 A Pobra do Caramiñal.</p>
    <p>Características técnicas: </p>
    <p>Liña de alta tensión con inicio e fin na liña de distribución MT PMR805, no tramo comprendido entre o apoio con matrícula 9JKG4TED/17 e o centro de transformación 15CKKV, logo de entrar e saír no CS proxectado. Condutor RHZ1-2OL 12/20 kV 3×(1×240 mm2), Al, 3+3 m de lonxitude. </p>
    <p>Centro de secionamento en edificio prefabricado con tres celas con interruptor-secionador (a de saída e a de cliente, telecontroladas) e unha cela para SSAA con elementos de protección e transformador bifásico 20.000/230 V (24 kV, 400 A, 16 kA).</p>
    <p>Cumpridos os trámites ordenados na Lei 24/2013, do 26 de decembro (BOE núm. 310), do sector eléctrico; no título VII, capítulo II, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 5/2017, do 19 de outubro, de fomento da implantación de iniciativas empresariais, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da dita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p> O prazo de vixencia da autorización é dun ano, contado a partir do día seguinte ao da publicación desta resolución no <em>Diario Oficial de Galicia.</em></p>
    <p>A presente autorización entenderase outorgada, salvo o dereito de propiedade e sen prexuízo do de terceiro, e non poderá ser invocada para excluír ou diminuír a responsabilidade civil ou penal en que puidese incorrer o beneficiario no exercicio da actividade ou na explotación da instalación autorizada.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra o presente acordo, que non é definitivo na vía administrativa, cabe interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes, contado a partir do día seguinte ao da súa notificación ou publicación nos termos establecidos nos artigos 112, 115, 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 5 de novembro de 2021</p>
    <footer><p>Isidoro Martínez Arca<br>Xefe territorial da Coruña</p></footer>

