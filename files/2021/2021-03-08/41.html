---
date: '2021-03-08'
id: G0532-180221-0002
page: 13751
number: 45
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 17 de febreiro de 2021, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada outorgada a
  Cooperativa Agroganadera de A Piúca, SCG, para a explotación de porcas
  reprodutoras chamada Fonte Arcada, no concello dos Blancos (Ourense)
  (expediente 2019-IPPC-M-61).
range: Anuncio
url: >-
  https://www.xunta.gal/dog/Publicados/2021/20210308/AnuncioG0532-180221-0002_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31 de decembro), regula a revisión das autorizacións ambientais integradas.</p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19 de outubro de 2013), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a do Real decreto 815/2013, do 18 de outubro, sométese a información pública, durante un período de 20 días hábiles contados a partir do día seguinte ao da publicación deste anuncio no <em>Diario Oficial de Galicia</em>, a documentación presentada polo titular, para que calquera persoa interesada poida consultala e, de ser o caso, presentar dentro do citado prazo as alegacións, suxestións ou observacións que considere convenientes. </p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación. </p>
    <p>A documentación estará á disposición das persoas administradas nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, 15781 Santiago de Compostela). </p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>Santiago de Compostela, 17 de febreiro do 2021</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO </h2>
    <p>Expediente: 2019-IPPC-M-61.</p>
    <p>Número da autorización ambiental integrada: 2007/0083_NAA/IPPC_158.</p>
    <p>Categoría principal da actividade: anexo I, categoría 9.3.c, do Real decreto lexislativo 1/2016, do 16 de decembro</p>
    <p>Titular: Cooperativa Agroganadera de A Piúca, SCG.</p>
    <p>Localización da instalación: Fonte Arcada, s/n, 32750 Os Blancos, Ourense (parcelas con referencia catastral 32013A03300118 e 32013A03300382).</p>
    <p>Actividade principal: granxa de porcas reprodutoras que conta con 5 naves: dúas naves de xestación, unha nave de parto-lactación, unha nave de pre-ceba e unha nave de recría. A súa capacidade total é de 1.959 animais, cunha produción de 67.189 leitóns ao ano.</p>
    <p>Verteduras: as augas de limpeza das naves e as augas residuais dos aseos e vestiarios xestiónanse conxuntamente co xurro. As augas residuais da vivenda diríxense a dous depósitos estancos no exterior da vivenda, e posteriormente trátanse conxuntamente co xurro. O xurro xestiónase como fertilizante en parcelas agrícolas. As augas pluviais déixanse discorrer libremente polo terreo.</p>

