---
date: '2021-03-08'
id: G0597-220221-0004
page: 13747
number: 45
agency: Consellería de Facenda e Administración Pública
section: VI. Anuncios. a) Administración autonómica.
title: >-
  RESOLUCIÓN do 18 de febreiro de 2021, da Secretaría Xeral Técnica e do
  Patrimonio da Consellería de Facenda e Administración Pública, pola que se
  acorda a incoación do procedemento para a declaración da Comunidade Autónoma
  de Galicia como herdeira ab intestato de Cesáreo Vázquez Portomeñe.
range: Resolución
url: >-
  https://www.xunta.gal/dog/Publicados/2021/20210308/AnuncioG0597-220221-0004_gl.html
---
<p>Cesáreo Vázquez Portomeñe, con DNI 34192470A, nado en Monterroso (Lugo) o 17 de xuño de 1928, faleceu o 30 de outubro de 2011, no centro Geriatros de Monforte de Lemos (Lugo), tendo o finado derradeiro domicilio, segundo o padrón municipal de habitantes, na rúa Morín de Monforte de Lemos (Lugo), datos que figuran comprobados, xunto co da súa veciñanza civil galega, no informe preliminar do 18 de febreiro de 2021, do Servizo de Protección e Defensa Patrimonial da Subdirección Xeral do Patrimonio, emitido logo da realización das actuacións previas precisas que levan a considerar procedente a apertura de procedemento administrativo para a declaración da Comunidade Autónoma de Galicia como herdeira ab intestato do causante, pola presunta ausencia doutros herdeiros con dereito a suceder preferente ao da Administración autonómica, de conformidade co disposto na Lei 2/2006, de dereito civil de Galicia.</p>
    <p>Segundo o anterior, en exercicio das competencias atribuídas á Secretaría Xeral Técnica e do Patrimonio nos artigos 4 da Lei 5/2011, do patrimonio da Comunidade Autónoma de Galicia, e 4 e 7 do Decreto 30/2017, polo que se establece a estrutura orgánica da Consellería de Facenda e Administración Pública, de acordo co artigo 20 bis da Lei 33/2003, de patrimonio das administracións públicas,</p>
    <h2>ACORDO: </h2>
    <p>1º. Incoar procedemento para a declaración da Comunidade Autónoma de Galicia como herdeira ab intestato de Cesáreo Vázquez Portomeñe.</p>
    <p>2º. Publicar a presente resolución no Boletín Oficial del Estado, no Diario Oficial de Galicia e na páxina web da Consellería de Facenda e Administración Pública, área temática de Patrimonio, anuncio que se pode consultar na seguinte ligazón: http://www.conselleriadefacenda.es/areas-tematicas/patrimonio/anuncios</p>
    <p>Unha copia desta resolución será remitida para a súa exposición pública, por prazo non inferior a un mes, no taboleiro de anuncios dos concellos de Monterroso e Monforte de Lemos, así como no de calquera outro no cal durante a instrución do procedemento se detecten bens da persoa causante.</p>
    <p>O prazo máximo ordinario para a resolución deste procedemento é dun ano contado desde a data de adopción deste acordo.</p>
    <p>Con anterioridade á resolución do procedemento, calquera interesado poderá presentar alegacións ou achegar documentos ou outros elementos de xuízo que considere oportunos, que se dirixirán á Consellería de Facenda e Administración Pública, Secretaría Xeral Técnica e do Patrimonio, Subdirección Xeral do Patrimonio, código expediente ABI/2015/0027, Edificio Administrativo San Caetano, bloque nº 3, 15781 Santiago de Compostela. </p>
    <p>Contra esta resolución non se poderá interpoñer recurso, conforme o establecido no artigo 112 da Lei 39/2015, do procedemento administrativo común das administracións públicas, sen prexuízo de que as alegacións de oposición a este acto de trámite sexan consideradas na resolución que poña fin a este procedemento, contra a que se poderá presentar en tempo e forma o correspondente recurso.</p>
    <p>Santiago de Compostela, 18 de febreiro de 2021</p>
    <footer><p>Mª Socorro Martín Hierro<br>Secretaria xeral técnica e do Patrimonio da Consellería de Facenda e<br>Administración Pública</p></footer>

