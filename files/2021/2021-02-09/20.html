---
date: '2021-02-09'
id: G1534-280121-0001
page: 8116
number: 26
agency: Fondo Galego de Garantía Agraria
section: III. Outras disposicións.
title: >-
  RESOLUCIÓN do 21 de xaneiro de 2021 pola que se dá publicidade dos convenios
  de colaboración subscritos no terceiro cuadrimestre do ano 2020.
range: Resolución
url: >-
  https://www.xunta.gal/dog/Publicados/2021/20210209/AnuncioG1534-280121-0001_gl.html
---
<p>O artigo 15 da Lei 1/2016, do 18 de xaneiro, de transparencia e bo goberno (DOG núm. 30, do 15 de febreiro), impón a cada consellería ou entidade da Xunta de Galicia a obriga de publicar no Diario Oficial de Galicia unha relación dos convenios de colaboración subscritos no cuadrimestre anterior.</p>
    <p>En consecuencia, e para dar cumprimento a esa obriga,</p>
    <h2>DISPOÑO:</h2>
    <p>Artigo único</p>
    <p>Dar publicidade á relación dos convenios subscritos polo Fondo Galego de Garantía Agraria (Fogga) no terceiro cuadrimestre do ano 2020, que se incorpora como anexo a esta resolución.</p>
    <p>Santiago de Compostela, 21 de xaneiro de 2021</p>
    <footer><p>Silvestre José Balseiros Guinarte<br>Director do Fondo Galego de Garantía Agraria</p></footer>
    <h2>ANEXO</h2>
    <h2>Convenios de colaboración subscritos polo Fondo Galego de Garantía Agraria (Fogga) no terceiro cuadrimestre do ano 2020</h2>
    <table>
     <thead>
      <tr>
       <td>Título</td>
       <td>Obxecto</td>
       <td>Data de sinatura</td>
       <td>Achega económica da consellería (€)</td>
      </tr>
     </thead>
     <tbody>
      <tr>
       <td>Addenda de modificación ao convenio entre o Fondo Español de Garantía Agraria O.A. e a Comunidade Autónoma de Galicia, para a realización de traballos de control sobre o terreo por teledetección-satélite nas campañas 2018-2020.</td>
       <td>Prorrogar a duración do convenio, que estende os seus efectos ata o 31.12.2021 e, como consecuencia do anterior, modificar 3 anexos (I, II e III) respecto á actualización dos prezos unitarios e á adecuación do número de zonas e custo por campaña dos traballos de fotointerpretación e visita rápida de campo nas zonas solicitadas pola Comunidade Autónoma, así como regular a opción de pagamento na anualidade que se engade 2021.</td>
       <td>27.11.2020</td>
       <td>A prórroga que se recolle na addenda terá un custo para a Comunidade Autónoma de Galicia de 239.771,78 € para a anualidade 2021, e será financiado polo Fogga.</td>
      </tr>
      <tr>
       <td>Addenda de prórroga ao convenio interadministrativo entre o Fondo Español de Garantía Agraria O.A. e a Comunidade Autónoma de Galicia, para o mantemento da aplicación informática para a xestión, control e cálculo do pagamento das axudas directas da política agrícola común e medidas de desenvolvemento rural establecidas no ámbito do sistema integrado para as anualidades 2017, 2018, 2019 e 2020.</td>
       <td>Prorrogar por dous anos o convenio de colaboración para o mantemento da aplicación SGA que permite o desenvolvemento das accións necesarias para a xestión da PAC en Galicia, que estende os seus efectos desde o 1.1.2021 ata o 31.12.2022, quedando o resto das cláusulas sen alteracións.</td>
       <td>17.12.2020</td>
       <td>Esta prórroga supón un compromiso económico para a Consellería do Medio Rural, que se imputará ao Fondo Galego de Garantía Agraria (Fogga) e que ascende a un total de 137.322,32 €, coa seguinte distribución por anualidades: 68.661,16 € euros para a anualidade 2021 e 68.661,16 € euros para a anualidade 2022.</td>
      </tr>
     </tbody>
    </table>

