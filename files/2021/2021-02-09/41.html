---
date: '2021-02-09'
id: G0596-150121-0001
page: 8208
number: 26
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 18 de xaneiro de 2021, da Xefatura Territorial da Coruña, polo que
  se somete a información pública a solicitude de autorización administrativa
  previa, a declaración de utilidade pública, en concreto, a autorización
  administrativa de construción, o estudo de impacto ambiental e o proxecto
  sectorial de incidencia supramunicipal do proxecto da subestación colectora
  30/66 kV A Ruña e LAT 66 kV A Ruña-Regolle, nos concellos de Mazaricos e
  Dumbría (A Coruña) (expediente IN408A 2018/31).
range: Acordo
url: >-
  https://www.xunta.gal/dog/Publicados/2021/20210209/AnuncioG0596-150121-0001_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 21/2013, do 9 de decembro, de avaliación ambiental; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental (modificada pola Lei 5/2017, do 19 de outubro, de fomento da implantación de iniciativas empresariais en Galicia); na Lei 10/1995, do 23 de novembro, de ordenación do territorio de Galicia; no Decreto 80/2000, do 23 de marzo, polo que se regulan os plans e proxectos sectoriais de incidencia supramunicipal; e demais normas vixentes de aplicación, sométese a información pública a solicitude relacionada coa instalación que se describe a seguir:</p>
    <p>Solicitante/promotor: Eurus Desarrollos Renovables, S.L.U. NIF B70381090.</p>
    <p>Enderezo social: rúa Carreira do Conde, nº 2-1º B, 15701 Santiago de Compostela (A Coruña).</p>
    <p>Denominación do proxecto: subestación colectora 30/66 kV A Ruña e LAT 66 kV A Ruña-Regolle.</p>
    <p>Concellos afectados: Mazaricos e Dumbría (A Coruña).</p>
    <p>Orzamento total (execución material): 2.772.703,27 €.</p>
    <p>Localización:</p>
    <table>
     <tbody>
      <tr>
       <td rowspan="3">Subestación</td>
       <td colspan="2">Concello de Mazaricos</td>
      </tr>
      <tr>
       <td colspan="2">ETRS89 H29</td>
      </tr>
      <tr>
       <td>UTM-X</td>
       <td>UTM-Y</td>
      </tr>
      <tr>
       <td>1</td>
       <td>494.865,9</td>
       <td>4.754.557,2</td>
      </tr>
     </tbody>
    </table>
    <p>Obxecto:</p>
    <p>Co fin de evacuar a enerxía xerada polos parques eólicos PE A Ruña II (expediente IN661A 2010/010 xa autorizado) e PE A Ruña III (expediente IN408A/2017/43 en tramitación) proxéctase unha subestación colectora A Ruña (30/66 kV) no concello de Mazaricos e unha liña de alta tensión de 66 kV con inicio en pórtico metálico situado no interior dea dita subestación e final no pórtico metálico situado no interior da subestación colectora Regoelle (actual Lagoa) (30-66/220 kV) (expediente IN407A 2016/3040-1 xa autorizado) no concello de Dumbría.</p>
    <p>Características técnicas das instalacións:</p>
    <p>• Subestación A Ruña con transformador de potencia intemperie, trifásico, en baño de aceite, de potencia 40-50 MVA ONAN/ONAF, relación de transformación 30/66 kV, disposta da seguinte forma: </p>
    <p>• Parque de 66 kV en intemperie en esquema de simple barra formado por:</p>
    <p>– 1 posición de liña para enlace co punto de conexión da rede.</p>
    <p>– 1 posición de transformador 66/30 kV.</p>
    <p>– Dispoñerase de espazo para unha posición de transformación e unha posición de liña adicional.</p>
    <p>• Parque de 30 kV en esquema de simple barra, tipo interior, en celas de illamento en SF6 composto por un grupo de celas (un por cada transformador) formados, á súa vez, cada un deles por 4 celas de liña e 1 cela de transformador. </p>
    <p>• No edificio tamén se situará o centro de control, xunto coas comunicacións, proteccións e un transformador de servizos auxiliares de tipo seco de 100 kVA e relación de transformación 30/0,4 kV.</p>
    <p>• Liña de alta tensión de 66 kV A Ruña-Regoelle que constará dun simple circuíto de condutor tipo LA-455, tendido sobre 34 apoios metálicos de celosía. A súa lonxitude aproximada será de 8.528,31 metros (sen incluír os vans de condutor nu destensado LA-455 entre os pórticos das subestacións A Ruña e Regoelle (actual Lagoa) e, respectivamente, os apoios nº 1 e nº 34. A potencia total prevista de transporte será de 36 MW .</p>
    <p>Obxecto da información pública:</p>
    <p>• A autorización administrativa previa, a declaración de utilidade pública, en concreto, a autorización administrativa de construción, o estudo de impacto ambiental e o proxecto sectorial de incidencia supramunicipal das instalacións. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa, dos bens e dereitos afectados necesarios para o establecemento destas instalacións.</p>
    <p>• Documentación que se expón:</p>
    <p>1. O proxecto de execución (agosto 2020-visado 1.9.2020).</p>
    <p>1.1. A relación concreta e individualizada dos propietarios de bens e dereitos afectados polo proxecto (RBDA), que figura no anexo que se insire neste acordo.</p>
    <p>1.2. Plano xeral do proxecto.</p>
    <p>1.3. Planos individuais dos predios afectados polo proxecto.</p>
    <p>2. O estudo de impacto ambiental (EIA) (outubro 2020-asinado 8.10.2020).</p>
    <p>3. O proxecto sectorial de incidencia supramunicipal (agosto 2020-visado 16-9-2020).</p>
    <p>O que se fai público, de conformidade co artigo 33.8 da Lei 8/2009, do 22 de decembro, pola que se regula o aproveitamento eólico en Galicia e se crea o canon eólico e o Fondo de Compensación Ambiental (modificada pola Lei 5/2017, do 19 de outubro, de fomento da implantación de iniciativas empresariais en Galicia), para o coñecemento xeral, así como, en particular, dos propietarios dos predios que figuran nas relacións anexas a este acordo, e das persoas que, sendo titulares de dereitos reais ou intereses económicos sobre os bens afectados que fosen omitidas, para que poidan examinar a documentación técnica anteriormente relacionada, e se é o caso, presentar as alegacións ou observacións que estimen oportunas dentro do prazo de trinta (30) días, que se contará a partir do día seguinte ao da última publicación deste acordo.</p>
    <p>A documentación estará á disposición dos interesados nas dependencias da sección de Enerxía desta Xefatura Territorial da Coruña da Vicepresidencia Segunda e Consellería de Economía, Empresa e Innovación (rúa Vicente Ferrer, núm. 2, 2º andar, 15071 A Coruña, das 9.00 as 14.00 horas, de luns a venres, con cita previa no correo electrónico seccion.enerxia.coruna@xunta.es ou nos teléfonos 981 18 49 83 e 18 49 23), así como nos concellos de Mazaricos e Dumbría (A Coruña). Ademais, tamén se poderá consultar no portal web da Vicepresidencia Segunda e Consellería de Economía, Empresa e Innovación, a través del seguinte enlace:</p>
    <p>https://ceei.xunta.gal/transparencia/instalacions-xeracion/aruna-regolle.</p>
    <p>O estudo de impacto ambiental estará tamén dispoñible, durante o mesmo prazo, nas dependencias da Xefatura Territorial da Coruña da Consellería de Medio Ambiente, Territorio e Vivenda. </p>
    <p>A Coruña, 18 de xaneiro de 2021</p>
    <footer><p>Isidoro Martínez Arca<br>Xefe territorial da Coruña</p></footer>

