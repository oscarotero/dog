---
date: '2021-02-09'
id: G0003-270121-0002
page: 8162
number: 26
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 25 de xaneiro de 2021, da Xerencia da Área Sanitaria de
  Pontevedra e O Salnés, pola que se resolve a convocatoria pública para a
  provisión, polo sistema de libre designación, de postos de supervisión de Área
  Funcional.
range: Resolución
url: >-
  https://www.xunta.gal/dog/Publicados/2021/20210209/AnuncioG0003-270121-0002_gl.html
---
<p>En virtude das competencias atribuídas polo Decreto 134/2019, do 10 de outubro, polo que se regulan as áreas sanitarias e os distritos sanitarios do Sistema público de saúde de Galicia (DOG nº 204, do 25 de outubro), o xerente da Área Sanitaria de Pontevedra e O Salnés </p>
    <h2>RESOLVE:</h2>
    <p>Primeiro. Adxudicar os postos de Supervisión de Área Funcional na Área Sanitaria Pontevedra e O Salnés aos/ás aspirantes seleccionados/as relacionados no anexo.</p>
    <p>Segundo. O/A aspirante deberá cesar na praza que desempeñe dentro dos tres días hábiles seguintes a aquel en que se publique a resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberá efectuarse dentro dos tres días hábiles seguintes ao do cesamento. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada do/da interesado/a os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo, percibíndose os correspondentes haberes de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita excedencia voluntaria por interese particular, e será declarado/a nesa situación polo órgano competente, quen non se incorpore ao posto adxudicado no prazo establecido.</p>
    <p>Terceiro. Contra a presente resolución poderá interpoñerse recurso de alzada ante a Dirección Xeral de Recursos Humanos do Servizo Galego de Saúde, no prazo de un mes, contado desde o día seguinte ao da publicación desta resolución, segundo o establecido nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Pontevedra, 25 de xaneiro de 2021</p>
    <footer><p>José Ramón Gómez Fernández<br>Xerente Área Sanitaria Pontevedra e O Salnés</p></footer>
    <h2>ANEXO</h2>
    <h3> Adxudicación de prazas </h3>
    <table>
     <tbody>
      <tr>
       <td>Apelidos e nome</td>
       <td>DNI</td>
       <td>Código</td>
       <td>Denominación</td>
       <td>Servizo/Unidade</td>
      </tr>
      <tr>
       <td>Gutérrez Ferreira, María Dolores</td>
       <td>***1294**</td>
       <td>S-A2-02</td>
       <td>Supervisión Área Funcional 
        Recursos Materiais</td>
       <td>Área Sanitaria 
        Pontevedra e O Salnés</td>
      </tr>
      <tr>
       <td>Sueiro Otero, María Isabel</td>
       <td>***1281**</td>
       <td>S-A2-02</td>
       <td>Supervisión Área Funcional Servizos Centrais Área Médica</td>
       <td>Complexo Hospitalario Universitario Pontevedra</td>
      </tr>
      <tr>
       <td>Casal Arias, Loreto de 
        La Concepción</td>
       <td>***0340**</td>
       <td>S-A2-02</td>
       <td>Supervisión Área Funcional
        da Atención ao Usuario e 
        Humanización</td>
       <td>Área Sanitaria
        Pontevedra e O Salnés</td>
      </tr>
     </tbody>
    </table>
    <p>(*) Ocúltase parcialmente o número do DNI para preservar os datos de carácter persoal, de acordo coa Lei orgánica 3/2018, do 5 de decembro.</p>

