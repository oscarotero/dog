---
date: '2021-10-21'
id: G0595-111021-0006
page: 51273
number: 203
agency: 'Vicepresidencia primeira e Consellería de Presidencia, Xustiza e Turismo'
section: III. Outras disposicións.
title: >-
  EXTRACTO da Resolución do 11 de outubro de 2021, da Secretaría Xeral da
  Emigración, pola que se aproban as bases reguladoras para a concesión, en
  réxime de concorrencia non competitiva, de subvencións para promover o
  autoemprego e a actividade emprendedora e de subvencións COVID-19 para
  mantemento do autoemprego, na Comunidade Autónoma galega, das persoas
  emigrantes galegas retornadas, e se procede á segunda convocatoria no ano 2021
  (código de procedemento PR937A).
range: Resolución
url: >-
  https://www.xunta.gal/dog/Publicados/2021/20211021/AnuncioG0595-111021-0006_gl.html
---
<p>BDNS (Identif.): 590168.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. <em>Persoas beneficiarias</em></p>
    <p>Poderán ser beneficiarias destas subvencións as seguintes persoas que, residindo fóra de España, se establezan na Comunidade Autónoma galega:</p>
    <p>1. As persoas galegas e nacidas en Galicia.</p>
    <p>2. Os cónxuxes ou persoas con unión análoga á conxugal e os descendentes por consanguinidade das persoas galegas e nacidas en Galicia.</p>
    <p>Segundo. <em>Obxecto</em></p>
    <p>1. Esta resolución ten por obxecto aprobar as bases que regularán o procedemento de concesión, en réxime de concorrencia non competitiva, das dúas liñas de subvencións dirixidas a persoas emigrantes galegas retornadas que exerzan a súa actividade laboral ou profesional na Comunidade Autónoma galega (código de procedemento PR937A):</p>
    <p>– Liña 1 subvencións para promover o autoemprego e a actividade emprendedora: teñen por finalidade fomentar o seu establecemento como persoas traballadoras autónomas ou por conta propia.</p>
    <p>– Liña 2 subvencións COVID-19 para mantemento do autoemprego: destinadas a compensar as perdas provocadas pola redución da actividade económica das persoas traballadoras autónomas ou por conta propia no contexto actual de pandemia.</p>
    <p>2. Así mesmo, ten por obxecto proceder á segunda convocatoria para conceder as ditas subvencións para o ano 2021.</p>
    <p>Terceiro. <em>Bases reguladoras</em></p>
    <p>Resolución do 11 de outubro de 2021, da Secretaría Xeral da Emigración, pola que se aproban as bases reguladoras para a concesión, en réxime de concorrencia non competitiva, de subvencións para promover o autoemprego e a actividade emprendedora e de subvencións COVID-19 para mantemento do autoemprego, na Comunidade Autónoma galega, das persoas emigrantes galegas retornadas, e se procede á segunda convocatoria no ano 2021 (código de procedemento PR937A).</p>
    <p>Cuarto. <em>Importe</em></p>
    <p>Para a concesión destas dúas liñas de subvencións destinarase un crédito de catrocentos cincuenta mil euros (450.000 €) con cargo á aplicación orzamentaria 04.30.312C.470.0 dos orzamentos xerais da Comunidade Autónoma de Galicia para o ano 2021. Este importe poderase incrementar nos supostos previstos no artigo 31.2 da Lei 9/2007, do 13 de xuño, de subvencións de Galicia.</p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes será dun mes, contado a partir do día seguinte ao da publicación desta resolución no <em>Diario Oficial de Galicia</em>. Para estes efectos, entenderase como último día do prazo o correspondente ao mesmo ordinal do día da publicación. Se o último día de prazo for inhábil, entenderase prorrogado ao primeiro día hábil seguinte, e se no mes de vencemento non houber día equivalente ao inicial do cómputo, entenderase que o prazo expira o derradeiro día do mes.</p>
    <p>Santiago de Compostela, 11 de outubro de 2021</p>
    <footer><p>Antonio Rodríguez Miranda<br>Secretario xeral da Emigración</p></footer>

