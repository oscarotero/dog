---
date: '2021-03-30'
id: G0598-230321-0001
page: 17277
number: 60
agency: 'Consellería de Cultura, Educación e Universidade'
section: IV. Oposicións e concursos.
title: >-
  ORDE do 18 de marzo de 2021 pola que se anuncia a convocatoria pública para a
  provisión, polo sistema de libre designación, de varios postos vacantes nesta
  consellería.
range: Orde
url: >-
  https://www.xunta.gal/dog/Publicados/2021/20210330/AnuncioG0598-230321-0001_gl.html
---
<p>De conformidade co establecido no artigo 92 da Lei 2/2015, do 29 de abril, do emprego público de Galicia, e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.2.c) da citada lei, esta consellería</p>
    <h2>DISPÓN:</h2>
    <p>Primeiro. Anunciar a convocatoria para cubrir, polo sistema de libre designación, varios postos de traballo vacantes que se relacionan no anexo I desta orde.</p>
    <p>Segundo. Poderán concorrer a ela os/as funcionarios/as de carreira que reúnan as condicións para os postos de traballo que se sinalan no anexo I.</p>
    <p>Terceiro. As solicitudes para participar nesta convocatoria presentaranse no Rexistro Xeral da Xunta de Galicia ou por calquera dos medios que establece o artigo 16 da Lei 39/2015, do 1 de outubro, do procedemento administrativo común das administracións públicas, no prazo de quince (15) días, contados a partir do seguinte ao da publicación desta orde no Diario Oficial de Galicia, segundo o modelo que se inclúe como anexo II.</p>
    <p>Cuarto. As persoas aspirantes deberán xuntar á súa solicitude un curriculum vitae e xustificar, mediante certificación ou copia compulsada, os méritos que aleguen.</p>
    <p>Quinto. Esta convocatoria será resolta pola Consellería de Cultura, Educación e Universidade. No caso de que resulte seleccionado/a para ocupar algún posto de traballo que se anuncia no anexo I desta orde un/unha funcionario/a de carreira con destino noutra Administración pública, tramitarase o seu traslado a esta comunidade autónoma conforme o previsto no artigo 67 do Real decreto 364/1995, do 10 de marzo, e demais disposicións concordantes.</p>
    <p>Sexto. A resolución desta convocatoria farase pública no Diario Oficial de Galicia e poderase declarar deserta total ou parcialmente, de considerarse oportuno.</p>
    <p>Sétimo. O prazo de toma de posesión será de tres días hábiles se non implica cambio de residencia ou de sete días hábiles se comporta cambio de residencia. Cando o/a adxudicatario/a do posto obteña coa súa toma de posesión o reingreso ao servizo activo, o prazo será de vinte días hábiles.</p>
    <p>O prazo posesorio cóntase a partir do día seguinte ao do cesamento, que se deberá producir dentro dos tres días hábiles seguintes ao da publicación da resolución no Diario Oficial de Galicia, ou desde a data en que se comunique a resolución do traslado á Comunidade Autónoma, para o caso de funcionarios/as doutras administracións públicas. Se a resolución comporta o reingreso ao servizo activo, o prazo de toma de posesión cóntase a partir do día seguinte ao da publicación da resolución no Diario Oficial de Galicia.</p>
    <p>Oitavo. Contra esta orde, que esgota a vía administrativa, as persoas interesadas poderán interpoñer recurso potestativo de reposición, perante o conselleiro de Cultura, Educación e Universidade, no prazo dun mes contado a partir do día seguinte ao da súa publicación no Diario Oficial de Galicia, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente, perante o xulgado do contencioso-administrativo competente, no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 18 de marzo de 2021</p>
    <footer><p>Román Rodríguez González<br>Conselleiro de Cultura, Educación e Universidade</p></footer>
    <h2>ANEXO I</h2>
    <p>Código do posto: ED.201.00.001.15770.001.</p>
    <p>Denominación do posto: vicesecretario/a xeral.</p>
    <p>Centro directivo: Secretaría Xeral Técnica.</p>
    <p>Localidade: Santiago de Compostela.</p>
    <p>Tipo de posto: S.</p>
    <p>Corpo ou escala: xeral.</p>
    <p>Grupo: A1.</p>
    <p>Nivel: 30.</p>
    <p>Complemento específico: 23.026,22 euros.</p>
    <p>Tipo de adscrición: (A11) adscrición indistinta a funcionarios/as da Xunta de Galicia, Estado e comunidades autónomas.</p>
    <p>Formación específica: (640) para persoal doutra Administración, curso de perfeccionamento de galego (R.I.).</p>
    <p>Código do posto: CU.201.00.002.15770.001.</p>
    <p>Denominación do posto: subdirector/a xeral de Coordinación Económica e Contratación.</p>
    <p>Centro directivo: Secretaría Xeral Técnica.</p>
    <p>Localidade: Santiago de Compostela.</p>
    <p>Tipo de posto: S.</p>
    <p>Corpo ou escala: xeral.</p>
    <p>Grupo: A1.</p>
    <p>Nivel: 30.</p>
    <p>Complemento específico: 23.026,22 euros.</p>
    <p>Tipo de adscrición: (A11) adscrición indistinta a funcionarios/as da Xunta de Galicia, Estado e comunidades autónomas.</p>
    <p>Formación específica: (640) para persoal doutra Administración, curso de perfeccionamento de galego (R.I.).</p>
    <p>Código do posto: CU.201.00.001.15770.001.</p>
    <p>Denominación do posto: subdirector/a xeral de Coordinación Administrativa e Réxime Xurídico.</p>
    <p>Centro directivo: Secretaría Xeral Técnica.</p>
    <p>Localidade: Santiago de Compostela.</p>
    <p>Tipo de posto: S.</p>
    <p>Corpo ou escala: xeral/docente.</p>
    <p>Grupo: A1.</p>
    <p>Nivel: 30.</p>
    <p>Complemento específico: 23.026,22 euros.</p>
    <p>Tipo de adscrición: (A17) adscrición indistinta a funcionarios/as da Xunta de Galicia, Estado e comunidades autónomas, e persoal docente con destino na Comunidade Autónoma de Galicia.</p>
    <p>Formación específica: (640) para persoal doutra Administración, curso de perfeccionamento de galego (R.I.).</p>

