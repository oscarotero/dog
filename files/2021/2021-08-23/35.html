---
date: '2021-08-23'
id: G0181-060821-0001
page: 42338
number: 161
agency: Axencia Galega de Infraestruturas
section: VI. Anuncios. a) Administración autonómica.
title: >-
  RESOLUCIÓN do 30 de xullo de 2021, do Servizo Provincial de Pontevedra, pola
  que se sinala a data para o levantamento de actas previas á ocupación e
  formalización de actas de ocupación dos bens e dereitos afectados polo
  proxecto de Plan de seguridade viaria de Galicia 2016-2020: MSV no contorno
  TCA na estrada PO-511, punto quilométrico 21+100 a punto quilométrico 23+000,
  de clave PO/17/148.06, nos concellos de Cangas e Moaña.
range: Resolución
url: >-
  https://www.xunta.gal/dog/Publicados/2021/20210823/AnuncioG0181-060821-0001_gl.html
---
<p>O artigo 28 do Estatuto de autonomía de Galicia establece no seu punto 2º a competencia da Comunidade Autónoma galega no desenvolvemento lexislativo e na execución da lexislación do Estado en materia de expropiación forzosa.</p>
    <p>Con data do 26 de maio de 2021, a Xunta de Galicia procedeu á declaración de utilidade pública e urxente ocupación dos bens e dereitos afectados polo proxecto de Plan de seguridade viaria de Galicia 2016-2020: MSV no contorno TCA na estrada PO-511, p.q. 21+100 a p.q. 23+000, de clave PO/17/148.06, nos concellos de Cangas e Moaña, polo Decreto 86/2021, publicado no D<em>iario Oficial de Galicia </em>do 9 de xuño. Con data do 21 de maio de 2021, a Dirección Xeral da Axencia Galega de Infraestruturas aprobou o proxecto de Plan de seguridade viaria de Galicia 2016-2020: MSV no contorno TCA na estrada PO-511, p.q. 21+100 a p.q. 23+000, de clave PO/17/148.06, nos concellos de Cangas e Moaña.</p>
    <p>A tramitación do expediente expropiatorio debe axustarse ao disposto nos artigos 52 da vixente Lei de expropiación forzosa, do 16 de decembro de 1954, e 56 e seguintes do seu Regulamento do 26 de abril de 1957.</p>
    <p>En consecuencia, este servizo, en virtude da competencia delegada mediante a Orde do 7 de setembro de 2017, sobre delegación de competencias no secretario xeral técnico e noutros órganos e entidades públicas adscritos a esta consellería, publicada no DOG nº 179, do 20 de setembro, resolveu convocar os titulares de bens e dereitos afectados que figuran na relación exposta no taboleiro de anuncios dos concellos de Cangas e Moaña, para que comparezan no lugar, na data e nas horas que se detallan a continuación, co fin de proceder ao levantamento das actas previas á ocupación, en que se recollerán os datos necesarios para determinar os dereitos afectados, o valor destes e os prexuízos determinantes da rápida ocupación, sen prexuízo de se trasladaren ao lugar dos predios se o consideran necesario.</p>
    <p>Termo municipal de Cangas.</p>
    <p>Lugar: salón de plenos do Concello. </p>
    <p>Data: 18 de outubro de 2021, das 10.00 ás 13.00 horas. </p>
    <p>Termo municipal de Moaña.</p>
    <p>Lugar: salón de plenos do Concello. </p>
    <p>Data: 19 de outubro de 2021, das 10.00 ás 14.00 horas. </p>
    <p>Data: 20 de outubro de 2021, das 10.00 ás 14.00 horas. </p>
    <p>A relación de titulares cos bens e dereitos afectados, así como o plano parcelario correspondente estarán expostos nos concellos de Cangas e Moaña, e no Servizo Provincial da Axencia Galega de Infraestruturas de Pontevedra (avenida María Victoria Moreno, nº 43, 1º, 36003 Pontevedra), e publicaranse na seguinte ligazón da páxina web da consellería:</p>
    <p>https://infraestruturasemobilidade.xunta.gal/avisos?content=/Portal-Web/Contidos/Aviso/aviso_0275.html</p>
    <p>Así mesmo, realizarase a convocatoria aos interesados ao levantamento das actas previas mediante notificación individual.</p>
    <p>Ao dito acto deberán acudir os titulares afectados persoalmente ou ben representados pola persoa debidamente autorizada para actuar no seu nome, xuntando os documentos acreditativos da súa titularidade, documento nacional de identidade (e, de ser o caso, outra documentación que se requira, xustificante do pagamento do IBI...), así como certificado de conta con códigos IBAN e BIC, co fin de realizar os sucesivos pagamentos que sexan procedentes mediante transferencia bancaria, e poderán ir acompañados polas súa conta, se o consideran oportuno, dos seus peritos e notarios.</p>
    <p>Así mesmo, en cumprimento do disposto no artigo 49 do Regulamento de expropiación forzosa do 26 de abril de 1957, este servizo, unha vez levantadas as actas previas á ocupación e habilitado o crédito oportuno, realizará o pagamento, mediante transferencia bancaria, do importe dos depósitos previos e indemnizacións por rápida ocupación. No suposto de non ter presentado o certificado de titularidade da conta bancaria, con códigos IBAN e BIC, e a copia do DNI, consignarase o importe na Caixa Xeral de Depósitos, conforme o disposto no artigo 51 do Regulamento de expropiación forzosa do 26 de abril de 1957.</p>
    <p>En cumprimento do artigo 55 do Regulamento de expropiación forzosa do 26 de abril de 1957, neste mesmo acto convócase ao acto de formalización das actas de ocupación, o cal terá lugar, logo de se producir o aboamento dos depósitos previos e indemnizacións por rápida ocupación, no lugar e na data que se indican: </p>
    <p>Termo municipal de Cangas.</p>
    <p>Lugar: salón de plenos do Concello. </p>
    <p>Data: 12 de xaneiro de 2022, das 10.00 ás 13.00 horas. </p>
    <p>Termo municipal de Moaña.</p>
    <p>Lugar: salón de plenos do Concello. </p>
    <p>Data: 13 de xaneiro de 2022, das 10.00 ás 14.00 horas. </p>
    <p>Data: 14 de xaneiro de 2022, das 10.00 ás 14.00 horas. </p>
    <p>No mesmo acto ofertaránselles aos propietarios as valoracións establecidas pola Administración para cada un dos predios en concepto de mutuo acordo.</p>
    <p>O presente acordo faise público, para xeral coñecemento, advertindo os titulares de que na acta figurarán os donos da cousa ou titulares do dereito expropiado, non se admitirá representación senón por medio de poder debidamente autorizado (notarial, xudicial ou do consulado), xa sexa xeral ou particular para este caso, deberán achegar a documentación necesaria para acreditar a sucesión en caso de figurar o terreo a nome de herdeiros e que deberán identificarse co documento nacional de identidade.</p>
    <p>Co fin de que os actos de formalización de actas derivadas dos procedementos expropiatorios se realicen de acordo coas medidas preventivas do risco de contaxio ante a situación provocada polo coronavirus COVID-19, a Axencia Galega de Infraestruturas aprobou o protocolo de actuación que deberán respectar todos os asistentes aos actos. Para tales efectos, é necesario poñer en coñecemento dos interesados as seguintes indicacions: </p>
    <p>– Os interesados poderán confirmar a data e a hora fixadas para a realización do acto ou, no caso de concorreren motivos de inconveniencia por razóns de saúde e/ou de adopción de medidas que afecten favorablemente a prevención de contaxios, poderán propoñer outro horario diferente para este, logo de cita confirmada polo persoal de contacto.</p>
    <p>– No momento de atención, tanto o persoal da Administración e da asistencia técnica coma o expropiado usarán máscara de protección ou os sistemas de protección individual que nese momento sexan obrigatorios, respectando en todo momento a distancia de seguridade fixada. Para tales efectos, establécese a obriga de asistir ao acto provisto dos sistemas de protección individual (EPI) que en cada momento determine a autoridade competente. Non obstante, a Administración facilitará EPI no caso de que os expropiados non dispoñan deles.</p>
    <p>– En caso de detectarse posibles síntomas compatibles coa COVID-19 nalgunha persoa presente, seguiranse obrigatoriamente as indicacións realizadas polas autoridades sanitarias para o efecto.</p>
    <p>– Deberán asistir unicamente as persoas estritamente necesarias para realizar o trámite.</p>
    <p>– Establécese a obriga de permanecer no local de reunión o tempo estritamente necesario.</p>
    <p>– Non se poderá acudir no caso de presentar febre (&gt;37º) ou síntomas de problemas respiratorios.</p>
    <p>Pontevedra, 30 de xullo de 2021 </p>
    <footer><p>Manuel Ángel González Juanatey<br>Xefe do Servizo Provincial de Pontevedra</p></footer>

