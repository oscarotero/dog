---
date: '2021-04-20'
id: G0596-260321-0003
page: 20168
number: 73
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 25 de marzo de 2021, da Xefatura Territorial de Pontevedra, pola
  que se somete a información pública a petición de autorización administrativa
  e de declaración de utilidade pública, en concreto, dunha instalación
  eléctrica no concello de Forcarei (expediente IN407A 2021/55-4).
range: Resolución
url: >-
  https://www.xunta.gal/dog/Publicados/2021/20210420/AnuncioG0596-260321-0003_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométese a información pública a petición de autorización administrativa e de declaración de utilidade pública, en concreto, e a urxente ocupación que leva implícita da instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: reforzo LMTA, LMTS na LMT LAL 805.</p>
    <p>Situación: Forcarei.</p>
    <p>Características técnicas: </p>
    <p>LMT aérea a 20 kV, con condutor LA-56, en dúas actuacións: </p>
    <p>437 metros; orixe: apoio C-2000/12 existente; final: apoio C-2000/12 proxectado, paso aéreo subterráneo (PAS).</p>
    <p>129 metros; orixe: apoio C-2000/14 proxectado (PAS); final: apoio C-2000/13 existente. </p>
    <p>LMT subterránea a 20 kV, con condutor RHZ1, de 517 metros, con orixe no apoio C-2000-12 proxectado (PAS) e final no apoio C-2000/14 proxectado (PAS). </p>
    <p>A instalación está situada en Cachafeiro, municipio de Forcarei.</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións nesta xefatura territorial, avenida María Victoria Moreno, 43, 36003 Pontevedra, no prazo máximo de trinta días, a partir da última publicación ou notificación individual. </p>
    <p>O proxecto encóntrase á disposición do público para a súa consulta no portal da Vicepresidencia Segunda e Consellería de Economía, Empresa e Innovación (http://ceei.xunta.gal/transparencia/documentos-sometidos-a-informacion-publica) durante o prazo de trinta días hábiles, contados a partir do día seguinte ao da publicación deste anuncio no <em>Diario Oficial de Galicia.</em></p>
    <p>Durante o dito período calquera persoa poderá achegar, por escrito, os datos oportunos para rectificar posibles erros na relación de persoas, bens e dereitos afectados, así como formular as posibles alegacións por razón do disposto no artigo 145 do Real decreto 1955/2000 anteriormente citado.</p>
    <p>Pontevedra, 25 de marzo de 2021</p>
    <footer><p>Tomás Nogueiras Nieto<br>Xefe territorial de Pontevedra</p></footer>
    <h2>ANEXO</h2>
    <h2>Relación de bens e dereitos afectados</h2>
    <p>Predio 1. Municipio: Forcarei; lugar: Millerada; titular: José Máximo López Vilaboa; afección: 17,32 m2 para o apoio nº 1 e 0,88 m2 para 0.1 m de liña subterránea. </p>
    <p>Predio 2. Municipio: Forcarei; lugar: Carballiño; titular: Azucena Guzmán Cardesín; afección: 8,81 m2 para o apoio nº 2.</p>

