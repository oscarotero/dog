---
date: '2021-09-09'
id: G1096-250821-0001
page: 44556
number: 174
agency: Axencia de Protección da Legalidade Urbanística
section: VI. Anuncios. a) Administración autonómica.
title: >-
  ANUNCIO do 25 de agosto de 2021 polo que se notifica a orde de suspensión de
  obras derivada do expediente de reposición da legalidade urbanística
  PON/303/2020-S1.
range: Anuncio
url: >-
  https://www.xunta.gal/dog/Publicados/2021/20210909/AnuncioG1096-250821-0001_gl.html
---
<p>O director da Axencia de Protección da Legalidade Urbanística ditou, o día 5 de agosto de 2021, resolución ordenando a inmediata suspensión das obras consistentes en movementos de terras no lugar de Alcouce-Figueirido, termo municipal de Vilaboa, provincia de Pontevedra.</p>
    <p>Ao non poderse realizar a notificación persoal daquela resolución á interesada con documento nacional de identidade 35298736S, mediante este anuncio, e ao abeiro do disposto no artigo 44 da Lei 39/2015, do 1 de outubro, do procedemento administrativo común das administracións públicas, notifícase á interesada a devandita resolución por medio dun anuncio publicado no Boletín Oficial del Estado.</p>
    <p>Tendo en conta que, en atención ao previsto no artigo 46 da Lei 39/2015, do 1 de outubro, do procedemento administrativo común das administracións públicas, o acto non se publica na súa integridade, faise saber á interesada que o texto íntegro da resolución que se notifica está ao seu dispor nas dependencias da Axencia de Protección da Legalidade Urbanística sitas no Edificio Witland, Salgueiriños, en Santiago de Compostela, para a súa consulta no prazo de 10 días hábiles, que se contarán desde o día seguinte ao da publicación desta cédula no Boletín Oficial del Estado. Transcurrido o dito prazo, a notificación entenderase producida.</p>
    <p>Contra a dita resolución, que pon fin á vía administrativa, a interesada pode interpoñer recurso de reposición no prazo dun mes, contado a partir do día seguinte a aquel en que se teña producido a notificación, ante o director da Axencia de Protección da Legalidade Urbanística, ou ben, se non exerce o seu dereito a presentar recurso potestativo de reposición, pode interpoñer directamente recurso contencioso-administrativo, no prazo de dous meses, ante o xulgado do contencioso-administrativo en cuxa circunscrición radique o inmoble afectado, conforme o disposto no artigo 14.1, regra terceira, da Lei 29/1998, reguladora da xurisdición contencioso-administrativa.</p>
    <p>Para que conste e lle sirva de notificación á citada interesada, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas, expido e asino este anuncio.</p>
    <p>Santiago de Compostela, 25 de agosto de 2021</p>
    <footer><p>O director da Axencia de Protección da Legalidade Urbanística<br>P.S. (Artigo 3 do Decreto 51/2008, do 6 de marzo)<br>Olalla Flores Fernández<br>Subdirectora da Axencia de Protección da Legalidade Urbanística</p></footer>

