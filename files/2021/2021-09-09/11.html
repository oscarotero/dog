---
date: '2021-09-09'
id: G0596-020921-0003
page: 44533
number: 174
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 2 de setembro de 2021, da Xefatura Territorial da Coruña, polo que
  se someten a información pública a solicitude de autorización administrativa
  previa, a autorización administrativa de construción, o estudo de impacto
  ambiental e o proxecto sectorial de incidencia supramunicipal (proxecto de
  interese autonómico-PIA) do proxecto do parque eólico Barrosino, no concello
  da Baña (expediente IN408A 2019/30).
range: Acordo
url: >-
  https://www.xunta.gal/dog/Publicados/2021/20210909/AnuncioG0596-020921-0003_gl.html
---
<p>En cumprimento do disposto na Lei 24/2013, do 26 de decembro, do sector eléctrico; na Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2001, do 25 de febreiro, de simplificación administrativa e de apoio á reactivación económica de Galicia; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica; na Lei 21/2013, do 9 de decembro, de avaliación ambiental; na Lei 1/2021, do 8 de xaneiro, de ordenación do territorio de Galicia, e demais normas vixentes de aplicación, sométese a información pública a solicitude relacionada coa instalación que se describe a seguir:</p>
    <p>Solicitante/promotora: Green Capital Power, S.L. (CIF: B85945475).</p>
    <p>Domicilio social: Torre Serrano, rúa Marqués de Villamagna, nº 3, 5ª planta, 28001 Madrid.</p>
    <p>Domicilio para os efectos de notificacións: rúa das Hedras, nº 6, baixo i, 15895 O Milladoiro-Ames (A Coruña).</p>
    <p>Denominación do proxecto: parque eólico Barrosino.</p>
    <p>Municipio afectado: A Baña (A Coruña).</p>
    <p>Potencia que se instalará: 13,5 MW.</p>
    <p>Nº de aeroxeradores que se van instalar: 3 ud. × 4,5 MW de potencia nominal unitaria.</p>
    <p>Produción media neta estimada: 43.425 Mwh/ano.</p>
    <p>Horas netas anuais equivalentes a potencia nominal: 3.217 horas.</p>
    <p>Orzamento de execución material: 11.160.152,80 €.</p>
    <p>Prazo de execución: tres (3) meses.</p>
    <p>Localización (área de afección):</p>
    <table>
     <tbody>
      <tr>
       <td colspan="2">Parque eólico Barrosino</td>
      </tr>
      <tr>
       <td>A.D.E.</td>
       <td>ADE I-9-1 Alto da Pedrida Santa Mariña</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Parque eólico Barrosino</td>
      </tr>
      <tr>
       <td rowspan="2">Vértice poligonal</td>
       <td colspan="2">Coordenadas UTM fuso 29 ETRS89</td>
       <td rowspan="2">Concellos</td>
      </tr>
      <tr>
       <td>X</td>
       <td>Y</td>
      </tr>
      <tr>
       <td>P1</td>
       <td>518.455,00</td>
       <td>4.759.208,00</td>
       <td>A Baña</td>
      </tr>
      <tr>
       <td>P2</td>
       <td>521.820,00</td>
       <td>4.759.208,00</td>
       <td>A Baña</td>
      </tr>
      <tr>
       <td>P3</td>
       <td>521.820,00</td>
       <td>4.755.065,00</td>
       <td>A Baña</td>
      </tr>
      <tr>
       <td>P4</td>
       <td>518.455,00</td>
       <td>4.754.065,00</td>
       <td>A Baña</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Parque eólico Barrosino</td>
      </tr>
      <tr>
       <td rowspan="2">Aeroxerador</td>
       <td colspan="2">Coordenadas UTM fuso 29 ETRS89</td>
       <td rowspan="2">Concellos</td>
      </tr>
      <tr>
       <td>X</td>
       <td>Y</td>
      </tr>
      <tr>
       <td>BA1</td>
       <td>520.435</td>
       <td>4.757.977</td>
       <td>A Baña</td>
      </tr>
      <tr>
       <td>BA2</td>
       <td>519.924</td>
       <td>4.758.296</td>
       <td>A Baña</td>
      </tr>
      <tr>
       <td>BA3</td>
       <td>520.926</td>
       <td>4.756.626</td>
       <td>A Baña</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Parque eólico Barrosino</td>
      </tr>
      <tr>
       <td rowspan="2">Torre meteorolóxica</td>
       <td colspan="2">Coordenadas UTM fuso 29 ETRS89</td>
       <td rowspan="2">Concello</td>
      </tr>
      <tr>
       <td>X</td>
       <td>Y</td>
      </tr>
      <tr>
       <td>TM</td>
       <td>520.462</td>
       <td>4.757.500</td>
       <td>A Baña</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Parque eólico Barrosino</td>
      </tr>
      <tr>
       <td rowspan="2">Centro de seccionamento</td>
       <td colspan="2">Coordenadas UTM fuso 29 ETRS89</td>
       <td rowspan="2">Concello</td>
      </tr>
      <tr>
       <td>X</td>
       <td>Y</td>
      </tr>
      <tr>
       <td>C.S.</td>
       <td>520.132</td>
       <td>4.757.658</td>
       <td>A Baña</td>
      </tr>
     </tbody>
    </table>
    <table>
     <tbody>
      <tr>
       <td colspan="4">Parque eólico Barrosino</td>
      </tr>
      <tr>
       <td rowspan="2">Vértices da envolvente C.S.</td>
       <td colspan="2">Coordenadas UTM fuso 29 ETRS89</td>
       <td rowspan="2">Concello</td>
      </tr>
      <tr>
       <td>X</td>
       <td>Y</td>
      </tr>
      <tr>
       <td>P1</td>
       <td>520.120,93</td>
       <td>4.757.669,73</td>
       <td>A Baña</td>
      </tr>
      <tr>
       <td>P2</td>
       <td>520.166,98</td>
       <td>4.757.676,41</td>
       <td>A Baña</td>
      </tr>
      <tr>
       <td>P3</td>
       <td>520.167,50</td>
       <td>4.757.651,22</td>
       <td>A Baña</td>
      </tr>
      <tr>
       <td>P4</td>
       <td>520.120,69</td>
       <td>4.757.644,43</td>
       <td>A Baña</td>
      </tr>
     </tbody>
    </table>
    <p>Características técnicas da instalación:</p>
    <p>• Tres (3) aeroxeradores tripá, de 4,5 MW de potencia nominal unitaria, con velocidade variable e paso variable, altura ata a buxa de 127,5 m e un diámetro do rotor de 145 m.</p>
    <p>• Tres (3) centros de transformación trifásicos montados no interior das góndolas dos aeroxeradores, potencia aparente unitaria 5.350 kVA e relación de transformación 0,69/30 kV, coas súas correspondentes celas metálicas de seccionamento, manobra e protección.</p>
    <p>• Unha (1) torre meteorolóxica de medición de ata 127,5 metros de altura total.</p>
    <p>• Un (1) centro de seccionamento formado por dous edificios prefabricados cun sistema de 30 kV, da seguinte maneira:</p>
    <p>– Un edificio prefabricado de celas de media tensión, dedicado a albergar as celas de posición de liña, dúas (2) para a chegada das liñas de cada circuíto desde o parque eólico e unha (1) da saída de liña, unha (1) cela de transformador de servizos auxiliares e unha (1) cela de medida de tensión de barra.</p>
    <p>– Un edificio prefabricado de control, onde se instalarán os cadros de control, servizos auxiliares e proteccións correspondentes, xunto cos equipamentos de mando control e protección de 30 kV e os servizos comúns.</p>
    <p>– A superficie construída é de aproximadamente 32,28 m2.</p>
    <p>• O sistema colector de media tensión está formado por dous (2) circuítos de 30 kV en instalación subterránea e ten como obxecto a canalización da enerxía xerada polas aeroturbinas ata o centro de seccionamento de 30 kV. O primeiro dos circuítos enlaza os aeroxeradores BA01 e BA02 co centro de seccionamento do parque, mentres que o segundo circuíto fai o oportuno co terceiro aeroxerador BA03. O tipo de cable utilizado para a rede colectora de media tensión será RHZ1-2OL H16 Cu 18/30 kV Al sen armadura de seccións 95 e 150 mm².</p>
    <p>• A posta á terra da rede de media tensión está constituída por un cable de cobre nu, de sección mínima 50 mm², tendido ao longo da canalización de media tensión e á mesma profundidade ca esta. O sistema de posta á terra será único para a totalidade do parque eólico.</p>
    <p>• Pola mesma gabia das citadas liñas de media tensión instalarase unha rede de comunicacións que utilizará como soporte un cable de fibra óptica monomodo con 24 fibras de 9/125 μm, armado con fibra de vidro, e que se empregará para a monitorización e o control do parque eólico.</p>
    <p>• O centro de control do parque instalarase na subestación do clúster (Troitomil), non incluído neste proxecto.</p>
    <p>• Desde o centro de seccionamento, a enerxía evacuarase a través dunha liña aérea de 30 kV obxecto doutro proxecto (IN408A 2020/158) ata a subestación do clúster (SET Troitomil 30/132 kV, expediente IN408A 2017/24), onde se elevará a tensión para evacuar conxuntamente cos demais parques do clúster ata o punto de conexión á rede. As ditas instalacións son obxecto de proxectos independentes.</p>
    <p>Obxecto da información pública:</p>
    <p>A solicitude de autorización administrativa previa, a autorización administrativa de construción, o estudo de impacto ambiental e o proxecto sectorial de incidencia supramunicipal (proxecto de interese autonómico-PIA) das instalacións.</p>
    <p>• Documentación que se expón:</p>
    <p>1. O proxecto de execución (agosto 2021-vsdo. 5.8.2021).</p>
    <p>1.1. Plano xeral do proxecto do parque eólico.</p>
    <p>2. O estudo de impacto ambiental (EIA) (agosto 2021-asdo. 5.8.2021).</p>
    <p>3. O proxecto sectorial de incidencia supramunicipal (proxecto de interese autonómico-PIA) (novembro 2020_rev 1-vsdo. 5.8.2021).</p>
    <p>O que se fai público, de conformidade co artigo 33.10 da Lei 8/2009, do 22 de decembro, pola que se regula o aproveitamento eólico en Galicia e se crean o canon eólico e o Fondo de Compensación Ambiental, modificada pola Lei 5/2017, do 19 de outubro, de fomento da implantación de iniciativas empresariais en Galicia, e pola Lei 9/2021, do 25 de febreiro, de simplificación administrativa e de apoio á reactivación económica de Galicia, para o coñecemento xeral e para que se poida examinar a documentación técnica anteriormente relacionada e, de ser o caso, presentar as alegacións ou observacións que se consideren oportunas dentro do prazo de trinta (30) días, que se contará a partir do día seguinte ao da última publicación deste acordo.</p>
    <p>A documentación estará á disposición dos interesados nas dependencias da Sección de Enerxía desta Xefatura Territorial da Coruña da Vicepresidencia Segunda e Consellería de Economía, Empresa e Innovación (rúa Vicente Ferrer, nº 2, 2º andar, 15071 A Coruña, das 9.00 ás 14.00 horas, de luns a venres, con cita previa no correo electrónico seccion.enerxia.coruna@xunta.es ou nos teléfonos 981 18 49 83 e 18 49 62, así como no Concello da Baña (A Coruña). Ademais, tamén se poderá consultar no portal web da Vicepresidencia Segunda e Consellería de Economía, Empresa e Innovación a través da seguinte ligazón:</p>
    <p>https://ceei.xunta.gal/transparencia/parque-eolico/barrosino</p>
    <p>O estudo de impacto ambiental estará tamén dispoñible, durante o mesmo prazo, nas dependencias da Xefatura Territorial da Coruña da Consellería de Medio Ambiente, Territorio e Vivenda.</p>
    <p>A Coruña, 2 de setembro de 2021</p>
    <footer><p>Isidoro Martínez Arca<br>Xefe territorial da Coruña</p></footer>

