---
date: '2021-11-09'
id: G0427-291021-0001
page: 54775
number: 215
agency: Consellería do Mar
section: III. Outras disposicións.
title: >-
  RESOLUCIÓN do 23 de outubro de 2021 pola que se autoriza o plan de xestión de
  pesca coa arte de bou de vara e a arte de rapeta ou bou de man, tempada
  2021-2022.
range: Resolución
url: >-
  https://www.xunta.gal/dog/Publicados/2021/20211109/AnuncioG0427-291021-0001_gl.html
---
<p>Base legal.</p>
    <p>Os artigos 109.1 e 113.1 do Decreto 15/2011, do 28 de xaneiro, polo que se regulan as artes, aparellos, útiles, equipamentos e técnicas permitidos para a extracción profesional dos recursos mariños vivos en augas de competencia da Comunidade Autónoma de Galicia (DOG nº 31, do 15 de febreiro), establecen que tanto a utilización da arte de bou de vara como a arte da rapeta ou bou de man soamente poderán autorizarse a través do oportuno plan de xestión. As devanditas artes son de arrastre multiespecíficas, dirixidas a determinadas pescas en función do momento do ano ou da zona de traballo onde se utilizan.</p>
    <p>Segundo a descrición dada polo artigo 106 do citado Decreto 15/2011, do 28 de xaneiro, o bou de vara caracterízase porque a apertura da arte se mantén polo efecto dunha vara transversal e a acción de remolque exercida polo motor da embarcación.</p>
    <p>Así mesmo, o artigo 110 establece que a rapeta ou bou de man é unha arte mixta de remolque e cerco, en que a acción de remolque se efectúa por medio de halador ou á man.</p>
    <p>Por outra banda, cómpre subliñar que o bou de vara soamente poderá autorizarse no ámbito da ría de Arousa, tal como establece o número 2 do artigo 109 do devandito Decreto 15/2011. No entanto, o bou de man poderá autorizarse nas rías de Arousa, Pontevedra e Vigo (artigo 113.2).</p>
    <p>Polo exposto, esta consellería</p>
    <h2>RESOLVE:</h2>
    <p>Autorizar a citada pesca baixo os seguintes termos e condicións:</p>
    <p>1. Participantes. Unicamente participarán no plan as embarcacións que teñan no seu permiso de explotación autorizada a arte de bou de vara ou a de bou de man.</p>
    <p>2. Período. O período autorizado será desde o 1 de novembro de 2021 ata o 31 de marzo de 2022, ambos incluídos.</p>
    <p>3. Horario. O emprego das artes de bou de vara e bou de man realizarase de luns a venres, entre as 8.00 e as 14.30 horas.</p>
    <p>Non obstante, o uso desta arte para a captura da nécora francesa ou conguito (<em>Liocarcinus corrugatus</em>) terá horario nocturno, desde o ocaso ata o orto, e deberase rexistrar a actividade expresamente para este recurso.</p>
    <p>Os horarios diúrno e nocturno serán excluíntes entre si.</p>
    <p>4. Arte. As artes que se usarán serán:</p>
    <p>a) O bou de vara, segundo as seguintes características técnicas:</p>
    <p>1º. Lonxitude do calón: 6 metros como máximo.</p>
    <p>2º. Lonxitude do cope: 6 metros como máximo.</p>
    <p>3º. Lonxitude de vara: 6 metros como máximo.</p>
    <p>4º. Chumbada: 10 kg como máximo.</p>
    <p>5º. Altura: 3,5 metros como máximo.</p>
    <p>6º. Dimensión de malla mínima: calón, 60 milímetros; cope, 50 milímetros.</p>
    <p>b) O bou de man, segundo as seguintes características técnicas:</p>
    <p>1º. Lonxitudes das ás: 30 metros como máximo.</p>
    <p>2º. Lonxitude do cope: 6 metros como máximo.</p>
    <p>3º. Chumbada: chumbos de 1 kg como máximo cada 4 metros.</p>
    <p>4º. Dimensión de malla mínima: calón de 80 milímetros; cope de 50 milímetros.</p>
    <p>5. Limitacións de uso (para ambas as artes). Cando se empreguen as citadas artes de bou de vara e bou de man en polígonos de cultivos mariños, terá que manterse a distancia suficiente para evitar afectar as cordas das bateas.</p>
    <p>Nas canles de navegación só se permitirá pescar nas beiras, considerando a posición onde está a arte correspondente e non onde está a embarcación.</p>
    <p>Nas zonas de libre marisqueo soamente poderán utilizarse en profundidades superiores a 10 metros. Esta profundidade corresponderá á posición onde traballa a arte correspondente e non onde está a embarcación.</p>
    <p>A potencia máxima das embarcacións que faenen con estas artes será de 50 CV.</p>
    <p>6. Zonas de pesca. As zonas autorizadas de traballo, segundo a arte que se utilice son:</p>
    <p>– Para a arte de bou de vara:</p>
    <p>Ría de Arousa.</p>
    <p>– Para a arte de bou de man:</p>
    <p>1. Ría de Arousa.</p>
    <p>2. Ría de Pontevedra.</p>
    <p>3. Ría de Vigo.</p>
    <p>As embarcacións que faenen nas devanditas zonas de traballo, deberán adecuarse ao establecido no punto 5 desta resolución.</p>
    <p>7. Especies. O obxecto da captura serán a volandeira e a zamburiña, así como outras especies demersais.</p>
    <p>Todas as especies deberán cumprir cos tamaños mínimos exixidos segundo o disposto na Orde do 27 de xullo de 2012 pola que se regulan os tamaños mínimos de diversos produtos pesqueiros na Comunidade Autónoma de Galicia, non estar en veda e cumprir coas disposicións legais que lles sexan de aplicación. Os individuos que non acaden o tamaño legal deberán ser devoltos ao mar inmediatamente.</p>
    <p>8. Punto de control e venda. Zonas de pesca, lonxas e puntos de venda autorizados.</p>
    <p>9. Control e seguimento da actividade pesqueira.</p>
    <p>a) Despachos telemáticos. Deberán despachar as embarcacións no apartado de adhesión a plan de explotación: [«BOU DE VARA (RÍA DE AROUSA) (19A); BOU DE MAN (RÍA DE AROUSA) (20A); BOU DE MAN (RÍA DE PONTEVEDRA) (20B); BOU DE MAN (RÍA DE VIGO) (20C) // PLAN BOU DE VARA + BOU DE MAN 2021−2022 (RÍAS DE AROUSA, PONTEVEDRA E VIGO)»]. Por tanto, as embarcacións que despachen a un plan de explotación só poderán faenar no mesmo día no ámbito do correspondente plan e non poderán usar ningunha outra arte que teñan no seu permiso de explotación.</p>
    <p>Por outra banda, advírtese de que, ao remate da vixencia deste plan, se non se realiza un novo rexistro de actividade pesqueira, a embarcación pasará á situación de «pendente rexistro actividade».</p>
    <p>b) Remisión de datos de capturas. Con periodicidade mensual a confraría deberá remitir datos de extracción por especie, utilizando como modelo o que como anexo se xunta, ao Servizo de Pesca da Dirección Xeral de Pesca, Acuicultura e Innovación Tecnolóxica, por correo electrónico ao enderezo serviciopesca@xunta.gal. A non inclusión de datos dalgunha das embarcacións no período estipulado terá como consecuencia a súa baixa definitiva do plan.</p>
    <p>c) Mostraxes. Durante o período de vixencia do plan, técnicos da Consellería poderán realizar, en calquera das embarcacións autorizadas, mostraxes para control, seguimento e avaliación do plan; os armadores deben colaborar de tal xeito que se permita acadar os obxectivos propostos. A falta de colaboración neste eido ocasionará a baixa definitiva do plan.</p>
    <p>10. Extracción e comercialización. A presente resolución queda condicionada ao estrito cumprimento da normativa vixente en materia de extracción e comercialización de produtos da pesca fresca.</p>
    <p>11. Infraccións e sancións. O incumprimento das condicións establecidas neste plan, poderá ser sancionado segundo o establecido na Lei 11/2008, do 3 de decembro, de pesca de Galicia, modificada pola Lei 6/2009, do 11 de decembro.</p>
    <p>Contra esta resolución, que esgota a vía administrativa, poderá interpoñerse recurso de reposición no prazo dun mes, contado desde o día seguinte ao da súa notificación, ante a conselleira do Mar, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 23 de outubro de 2021</p>
    <footer><p>Rosa Mª Quintana Carballo<br>Conselleira do Mar</p></footer>
    <h2>ANEXO</h2>
    <h2>DECLARACIÓN DE CAPTURAS DE EMBARCACIÓNS</h2>
    <p>NOME DO PLAN: ________________ ANO: ________ MES: ____________ HORARIO: _________</p>
    <table>
     <tbody>
      <tr>
       <td>Nº CFPO</td>
       <td>NOME EMBARCACIÓN</td>
       <td>MATRÍCULA E&amp;nbsp;FOLIO</td>
       <td>T.R.B</td>
       <td>NASAS (1)</td>
       <td>Nº TRIPULANTES</td>
       <td>Nº DÍAS TRABALLADOS</td>
       <td>ZONA EXTRACCIÓN</td>
       <td>ESPECIE (2)</td>
       <td>kg</td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
      <tr>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
       <td></td>
      </tr>
     </tbody>
    </table>
    <p>(1) CÚBRASE UNICAMENTE NAQUELES PLANS EN QUE SE EMPREGA ESTA ARTE.</p>
    <p>(2) CANDO UNHA EMBARCACIÓN CAPTURE VARIAS ESPECIES NO MESMO MES, DEBERÁ CUBRIRSE UNHA CASA POR CADA ESPECIE.</p>

