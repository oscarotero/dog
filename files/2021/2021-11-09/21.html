---
date: '2021-11-09'
id: G0595-251021-0011
page: 54936
number: 215
agency: 'Vicepresidencia primeira e Consellería de Presidencia, Xustiza e Turismo'
section: VI. Anuncios. a) Administración autonómica.
title: >-
  ANUNCIO do 21 de outubro de 2021 polo que se notifican os acordos de incoación
  de expedientes sancionadores por incumprimento das medidas de prevención e
  contención en materia sanitaria do Concello de Trasmiras (expediente
  SCOVID/TRASMIRAS/0002).
range: Anuncio
url: >-
  https://www.xunta.gal/dog/Publicados/2021/20211109/AnuncioG0595-251021-0011_gl.html
---
<p>O Concello de Trasmiras acordou a incoación dos expedientes sancionadores número SCOVID/TRASMIRAS/0002 por vulneración da normativa sanitaria.</p>
    <p>Intentada a notificación do acordo de incoación por correo certificado con xustificante de recepción no domicilio que consta no correspondente expediente sancionador, esta foi devolta polo servizo de Correos. Por este motivo, e de conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, a notificación do inicio do procedemento sancionador en materia sanitaria ás persoas interesadas que figuran no anexo efectúase por medio dun anuncio publicado no <em>Boletín Oficial del Estado</em> (BOE), que previamente se publica no <em>Diario Oficial de Galicia</em>.</p>
    <p>Dado que neste acto non se publica na súa integridade a notificación referida, de conformidade co artigo 46 da Lei 39/2015, do 1 de outubro, do procedemento administrativo común das administracións públicas, o texto íntegro do acto que se notifica atópase á disposición das persoas interesadas, xunto co resto do expediente, no prazo máximo de dez (10) días hábiles contados desde o día seguinte ao desta publicación no <em>Boletín Oficial del Estado</em>, nas oficinas municipais do Concello de Trasmiras, situadas na rúa Otero Pedrayo, 174, Trasmiras, Ourense, das 9.00 ás 14.00 horas, de luns a venres. Advírtese ás persoas interesadas que, de non compareceren no referido prazo, a notificación entenderase producida, para todos os efectos, o día seguinte ao do vencemento do prazo.</p>
    <p>As persoas interesadas dispoñen do prazo indicado no parágrafo anterior para achegaren ante a persoa instrutora do expediente cantas alegacións, documentos ou informacións xulguen convenientes e, de ser o caso, propoñeren proba concretando os medios de que pretendan valerse, de conformidade co artigo 64.2.f) da Lei 39/2015, do 1 de outubro, do procedemento administrativo común das administracións públicas. De non efectuaren alegacións no referido prazo, o acordo de inicio poderá ser considerado proposta de resolución.</p>
    <p>De conformidade co disposto nos artigos 85 da Lei 39/2015, do 1 de outubro, do procedemento administrativo común das administracións públicas, e 44.bis.5 da Lei 8/2008, do 10 de xullo, de saúde de Galicia, infórmanse as persoas interesadas que a sanción que se indica no acordo de incoación poderá estar suxeita ás seguintes reducións: o 25 % no caso de recoñecemento da súa responsabilidade ou de pagamento voluntario da sanción antes da resolución do procedemento, ou o 50% no caso de recoñecemento da súa responsabilidade e de pagamento voluntario da sanción antes da resolución do procedemento. A efectividade de calquera destas reducións estará condicionada á desistencia ou renuncia de calquera acción ou recurso na vía administrativa contra a sanción.</p>
    <p>Este anuncio realízase ao abeiro do establecido no convenio asinado o 27 de novembro de 2020 entre a Vicepresidencia Primeira e Consellería de Presidencia, Xustiza e Turismo e a Federación Galega de Municipios e Provincias (Fegamp) para articular a encomenda de xestión á Xunta de Galicia para a realización de actuacións auxiliares e de colaboración material na tramitación dos procedementos sancionadores competencia dos concellos de Galicia, en relación co incumprimento das medidas de prevención aprobadas para a loita contra a COVID-19.</p>
    <p>Santiago de Compostela, 21 de outubro de 2021</p>
    <footer><p>Sonia Rial Barreiro<br>Funcionaria da unidade tramitadora</p></footer>
    <h2>ANEXO</h2>
    <table>
     <tbody>
      <tr>
       <td>Número de expediente</td>
       <td>DNI/CIF persoa interesada</td>
       <td>Infracción imputada</td>
       <td>Precepto cualificador</td>
       <td>Precepto sancionador</td>
       <td>Sanción proposta</td>
      </tr>
      <tr>
       <td>SCOVID/TRASMIRAS/0002</td>
       <td>05421621S</td>
       <td>Non utilizar a máscara obrigatoria nos termos establecidos na normativa vixente e non atoparse, de forma xustificada, en ningunha das excepcións á devandita obriga</td>
       <td>Artigo 57.2. c).1º da Lei 33/2011, do 4 de outubro, xeral de saúde</td>
       <td>Artigo 58.1.c) da Lei 33/2011
        Artigo 31.2 do Real decreto lei 21/2020</td>
       <td>100 euros</td>
      </tr>
     </tbody>
    </table>

