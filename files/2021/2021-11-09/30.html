---
date: '2021-11-09'
id: G0596-181021-0008
page: 54968
number: 215
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 15 de outubro de 2021, da Xefatura Territorial de Ourense, polo que
  se somete a información pública a solicitude das autorizacións administrativas
  previa e de construción e da declaración de utilidade pública, en concreto,
  dunha instalación eléctrica nos concellos de Cenlle e San Amaro (expediente
  IN407A 2021/144-3).
range: Acordo
url: >-
  https://www.xunta.gal/dog/Publicados/2021/20211109/AnuncioG0596-181021-0008_gl.html
---
<p>En cumprimento do disposto na Lei 24/2013, do 26 de decembro, do sector eléctrico; no Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 9/2021, do 25 de febreiro, de simplificación administrativa e de apoio á reactivación económica de Galicia, sométese a información pública a solicitude relacionada coas instalacións que se describen a seguir: </p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: regulamentación LMTA ALB804, apoio nº 36-53.</p>
    <p>Situación: lugar de Cima de Vila (Cenlle e San Amaro).</p>
    <p>Características principais recollidas no proxecto:</p>
    <p>– Substitución na LMTA ALB804, a 20 kV, dos apoios números 36-51, 36-52 e 36-53, de tipo HV, por deterioración ou por seren inadecuados para a nova situación, instalando no seu lugar novos apoio de celosía metálica con retensamento do condutor existente de tipo LA-30.</p>
    <p>O obxecto da información pública será a autorización administrativa previa, a autorización administrativa de construción e a declaración de utilidade pública, en concreto, a necesidade de urxente ocupación que iso implica, da citada instalación eléctrica. A declaración de utilidade pública levará implícita, de acordo co artigo 56 da Lei 24/2013, do 26 de decembro, do sector eléctrico, a necesidade da urxente ocupación para os efectos da expropiación forzosa dos bens e dereitos afectados necesarios para o establecemento destas instalacións.</p>
    <p>Documentación que se expón:</p>
    <p>1. O proxecto de execución, asinado polo enxeñeiro industrial David Núñez Fernández, colexiado núm. 1534 do ICOIIG, en Ourense o 5 de marzo de 2021. </p>
    <p>2. A relación concreta e individualizada dos propietarios de bens e de dereitos afectados que figura no anexo a este acordo.</p>
    <p>3. Planos parcelarios do proxecto.</p>
    <p>O que se fai público, para o coñecemento xeral, así como, en particular, dos propietarios dos predios que figuran na relación anexa a este acordo, e das persoas que, sendo titulares de dereitos reais ou intereses económicos sobre os bens afectados, fosen omitidas, para que poidan examinar a documentación técnica anteriormente relacionada e, se for o caso, presentar as alegacións ou observacións que coiden oportunas dentro do prazo de trinta (30) días, que se contará a partir do día seguinte ao da publicación deste acordo no <em>Diario Oficial de Galicia.</em></p>
    <p>Toda a documentación se pode examinar na Xefatura Territorial da Vicepresidencia Segunda e Consellería de Economía, Empresa e Innovación en Ourense, rúa Curros Enríquez, nº 1, 32003 Ourense, e na seguinte ligazón web da consellería:</p>
    <p>http://ceei.xunta.gal/transparencia/documentos-sometidos-a-informacion-publica</p>
    <p>Ourense, 15 de outubro de 2021</p>
    <footer><p>Pablo Fernández Vila<br>Xefe territorial de Ourense</p></footer>
    <h2>ANEXO</h2>
    <h2>Relación de bens e dereitos afectados</h2>
    <p>Núm. de expediente: IN407A 2021/144-3.</p>
    <p>Termo municipal: Cenlle e San Amaro.</p>
    <p>Denominación da instalación: regulamentación LMTA ALB804, apoio núm. 36-53.</p>
    <p>Predio núm. en proxecto: 1/1-San Amaro.</p>
    <p>Lugar: Xesto.</p>
    <p>Cultivo: mato.</p>
    <p>Titular: hdros. Higinio Lamas Lorenzo.</p>
    <p>Afección: superficie 1 m2 de ocupación para o apoio núm. 36-51.</p>
    <p>Predio núm. en proxecto: 1-San Amaro.</p>
    <p>Lugar: Lameiro.</p>
    <p>Cultivo: mato.</p>
    <p>Titular: María Fernández Vázquez.</p>
    <p>Afección: superficie 1 m2 de ocupación para o apoio núm. 36-51.</p>
    <p>Predio núm. en proxecto: 3-Cenlle.</p>
    <p>Lugar: Rodal.</p>
    <p>Cultivo: monte alto.</p>
    <p>Titular: Manuel Fernández Seoane.</p>
    <p>Afección: superficie 2 m2 de ocupación para o apoio núm. 36-53.</p>

