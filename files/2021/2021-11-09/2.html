---
date: '2021-11-09'
id: G0596-291021-0001
page: 54764
number: 215
agency: 'Vicepresidencia segunda e Consellería de Economía, Empresa e Innovación'
section: III. Outras disposicións.
title: >-
  RESOLUCIÓN do 27 de outubro de 2021, da Dirección Xeral de Comercio e Consumo,
  pola que se dá públicidade do esgotamento de crédito da Orde do 9 de agosto de
  2021 pola que se establecen as bases reguladoras para a concesión, en réxime
  de concorrencia non competitiva, de subvencións para a creación e lanzamento
  de plataformas de marketplace para produtos agroalimentarios no medio rural, e
  se procede á súa convocatoria para o ano 2021 (código de procedemento CO300H).
range: Resolución
url: >-
  https://www.xunta.gal/dog/Publicados/2021/20211109/AnuncioG0596-291021-0001_gl.html
---
<p>Primeiro. A Orde do 9 de agosto de 2021, da Vicepresidencia Segunda e Consellería de Economía, Empresa e Innovación (DOG núm. 166, do 30 de agosto), establece as bases reguladoras para a concesión, en réxime de concorrencia non competitiva, de subvencións para a creación e o lanzamento de plataformas de marketplace para produtos agroalimentarios no medio rural, e procede á súa convocatoria para o ano 2021 (código de procedemento CO300H).</p>
    <p>Segundo. O artigo 2 do anexo I da orde de convocatoria establece que a concesión das subvencións queda condicionada á existencia de crédito adecuado e suficiente no momento da resolución de concesión.</p>
    <p>Pola súa parte, o artigo 1 do anexo I da citada orde de convocatoria dispón que o procedemento de concesión das ditas subvencións se tramitará en réxime de concorrencia non competitiva. As solicitudes resolveranse por orde de entrada no Rexistro da solicitude e ata o esgotamento do crédito, do cal se dará a correspondente publicidade tal e como establece o artigo 4 da orde de convocatoria.</p>
    <p>Terceiro. O artigo 1 da orde de convocatoria dispón que as subvencións convocadas ao abeiro da citada orde se financiarán cos seguintes créditos:</p>
    <table>
     <tbody>
      <tr>
       <td>Aplicación orzamentaria</td>
       <td>Importe (€)</td>
       <td>Beneficiarios</td>
      </tr>
      <tr>
       <td>06.03.751A.761.3</td>
       <td>400.000,00</td>
       <td>Artigo 3.a) do anexo I</td>
      </tr>
      <tr>
       <td>06.03.751A.781.1</td>
       <td>150.000,00</td>
       <td>Artigo 3.b) do anexo I</td>
      </tr>
      <tr>
       <td>06.03.751A.781.1</td>
       <td>250.000,00</td>
       <td>Artigo 3.c) do anexo I</td>
      </tr>
     </tbody>
    </table>
    <p>Cuarto. Unha vez revisadas e ordenadas todas as solicitudes presentadas, a última solicitude que se puido conceder ás entidades beneficiarias establecidas no artigo 3.a) do anexo I da orde de convocatoria foi a CO300H-2021-CO012, presentada na sede electrónica o día 8 de setembro de 2021, ás 13.54 horas.</p>
    <p>En virtude do anterior, a persoa titular da Dirección Xeral de Comercio e Consumo, por delegación do vicepresidente segundo e conselleiro de Economía, Empresa e Innovación (Orde do 24 de xuño de 2021; DOG núm. 127, do 6 de xullo),</p>
    <h2>RESOLVE:</h2>
    <p>Ordenar a publicación, no Diario Oficial de Galicia, do esgotamento do crédito con cargo á aplicación orzamentaria 06.03.751A.761.3 con data do 8 de setembro de 2021, ás 13.54 horas, ao abeiro da Orde do 9 de agosto de 2021, da Vicepresidencia Segunda e Consellería de Economía, Empresa e Innovación (DOG núm. 166, do 30 de agosto), pola que se establecen as bases reguladoras para a concesión, en réxime de concorrencia non competitiva, de subvencións para a creación e lanzamento de plataformas de marketplace para produtos agroalimentarios no medio rural, e se procede á súa convocatoria para o ano 2021 (código de procedemento CO300H).</p>
    <p>Santiago de Compostela, 27 de outubro de 2021</p>
    <footer><p>Manuel Heredia Pérez<br>Director xeral de Comercio e Consumo</p></footer>

