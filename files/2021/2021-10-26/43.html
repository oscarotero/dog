---
date: '2021-10-26'
id: L381-041021-0001
page: 52472
number: 206
agency: Concello de Toén
section: VI. Anuncios. b) Administración local.
title: ANUNCIO de requirimento de xestión da biomasa (expediente 405/2021).
range: Anuncio
url: >-
  https://www.xunta.gal/dog/Publicados/2021/20211026/AnuncioL381-041021-0001_gl.html
---
<p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia, e dado que os titulares dos bens que se relacionan a continuación son descoñecidos e resulta imposible a súa notificación, comunícaselles ás persoas responsables a súa obriga legal de xestión da biomasa, e retirada de especies arbóreas prohibidas nas parcelas que se describen, imposta polo artigo 22.1 da Lei 3/2007, do 9 de abril, de prevención e defensa contra os incendios forestais de Galicia:</p>
    <table>
     <tbody>
      <tr>
       <td>Data da acta inspección</td>
       <td>Ref. catastral</td>
       <td>Localización/polígono/parcela</td>
       <td>Expediente</td>
       <td>Persoa responsable</td>
      </tr>
      <tr>
       <td>26.8.2021</td>
       <td>32082A09300363</td>
       <td>Vilar/93/363</td>
       <td>356/2021</td>
       <td>Descoñecida</td>
      </tr>
      <tr>
       <td>31.8.2021</td>
       <td>32082A11100018</td>
       <td>Mugares/111/18</td>
       <td>364/2021</td>
       <td>Descoñecida</td>
      </tr>
      <tr>
       <td>31.8.2021</td>
       <td>32082A11100020</td>
       <td>Mugares/111/18</td>
       <td>364/2021</td>
       <td>Descoñecida</td>
      </tr>
      <tr>
       <td>23.9.2021</td>
       <td>32082A06600115</td>
       <td>Feá/66/115</td>
       <td>405/2021</td>
       <td>Descoñecida</td>
      </tr>
      <tr>
       <td>23.9.2021</td>
       <td>32082A06600116</td>
       <td>Feá/66/116</td>
       <td>405/2021</td>
       <td>Descoñecida</td>
      </tr>
      <tr>
       <td>23.9.2021</td>
       <td>32082A06600117</td>
       <td>Feá/66/117</td>
       <td>405/2021</td>
       <td>Descoñecida</td>
      </tr>
     </tbody>
    </table>
    <p>1º. En virtude do que antecede, comunícase que na acta de inspección referenciada se comprobou que nas referidas parcelas se incumpre o establecido no artigo 21 da Lei 3/2007. Polo tanto, dispoñen dun prazo máximo de 15 días naturais para o cumprimento voluntario para xestionar a biomasa nas parcelas citadas, que se iniciará o día seguinte ao da recepción desta notificación.</p>
    <p>2º. En caso de persistencia no incumprimento transcorrido o devandito prazo, o Concello procederá sen máis trámites á execución subsidiaria con repercusión dos custos de xestión da biomasa e, se é o caso, comiso das especies arbóreas prohibidas retiradas pola Administración, nas condicións establecidas no artigo 22.2 da precitada Lei 3/2007, do 9 de abril, de prevención e defensa contra os incendios forestais de Galicia, sen prexuízo da instrución do procedemento sancionador que corresponda. As persoas titulares dos terreos ou dos dereitos de aproveitamento terán a obriga legal de facilitar o necesario acceso para a realización dos traballos de xestión de biomasa e retirada das especies arbóreas prohibidas. O suxeito que realice os traballos de execución subsidiaria terá a facultade de acceder sen consentimento da persoa titular, agás nos supostos excepcionais previstos legalmente, cando o acceso afecte, dentro da parcela, a espazos físicos susceptibles de merecer a cualificación de domicilio para os efectos do artigo 18.2 da Constitución española.</p>
    <p>3º. No caso de proceder á execución subsidiaria, o Concello procederá á liquidación provisional dos custos a que previsiblemente dará lugar, coa advertencia de que se procederá á súa exacción inmediata en caso de persistencia no incumprimento, logo do transcurso do prazo outorgado, sen prexuízo da liquidación definitiva unha vez rematados os traballos, de ser o caso. </p>
    <table>
     <tbody>
      <tr>
       <td>Nº de expediente</td>
       <td>Ref. catastral</td>
       <td>ha afectadas&lt;br&gt;por execución subsidiaria</td>
       <td>Liquidación provisional €</td>
      </tr>
      <tr>
       <td>356/2021</td>
       <td>32082A09600363</td>
       <td>0,071</td>
       <td>380</td>
      </tr>
      <tr>
       <td>364/2021</td>
       <td>32082A11100018</td>
       <td>0,014</td>
       <td>&amp;nbsp;75</td>
      </tr>
      <tr>
       <td>364/2021</td>
       <td>32082A11100020</td>
       <td>0,018</td>
       <td>&amp;nbsp;95</td>
      </tr>
      <tr>
       <td>405/2021</td>
       <td>32082A06600115</td>
       <td>0,019</td>
       <td>100</td>
      </tr>
      <tr>
       <td>405/2021</td>
       <td>32082A06600116</td>
       <td>0,045</td>
       <td>240</td>
      </tr>
      <tr>
       <td>405/2021</td>
       <td>32082A06600117</td>
       <td>0,039</td>
       <td>210</td>
      </tr>
     </tbody>
    </table>
    <p>4º. En caso de persistencia no incumprimento, e transcorrido o prazo outorgado, iniciarase tamén o correspondente procedemento sancionador segundo o previsto no título VII da Lei 3/2007: </p>
    <p>a) Administración competente para sancionar (artigo 54 da Lei 3/2007):</p>
    <p>1. Será competente para incoar o procedemento sancionador para as infraccións cometidas en terreos agrícolas, forestais e de influencia forestal a persoa titular da xefatura territorial da consellería con competencias en materia forestal por razón do territorio en que se cometeu a infracción ou daquel con maior superficie afectada.</p>
    <p>2. Serán competentes para a resolución dos procedementos sancionadores por infraccións tipificadas nesta lei e incoados no ámbito da consellería con competencia en materia forestal:</p>
    <p>a) A persoa titular da xefatura territorial da consellería competente en materia forestal, para a imposición de sancións pola comisión de infraccións leves. </p>
    <p>b) O órgano competente en materia forestal, para a imposición de sancións pola comisión de infraccións graves. </p>
    <p>c) A persoa titular da consellería que teña asignada a competencia en materia forestal, para a imposición de sancións pola comisión de infraccións moi graves.</p>
    <p>3. A incoación do procedemento sancionador en aplicación desta lei, por ausencia de ordenanzas municipais ao respecto, para as infraccións cometidas en terreos urbanos, de núcleo rural e urbanizables delimitados será competencia da respectiva Administración local. A resolución dos expedientes pola comisión de infraccións leves e graves corresponderalle á persoa titular da Alcaldía e a dos expedientes pola comisión de infraccións moi graves ao Pleno do Concello, de conformidade co establecido no artigo 21.ter.2 desta lei.</p>
    <p>b) Cualificación da infracción: infracción leve (51.3.a) da Lei 3/2007, do 9 de abril, de prevención e defensa contra os incendios forestais de Galicia, sen prexuízo do establecido no artigo 51.2.g) para as faltas graves.</p>
    <p>c) Contía máxima da sanción pecuniaria que se poida impoñer no caso de infracción leve: 1.000,00 € (artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007. No caso de ser considerada infracción grave a contía máxima da sanción será de 100.000,00 € (artigo 74.b).</p>
    <p>d) Procederase ao comiso cautelar da madeira resultante da corta das especies arbóreas que deban ser retiradas de acordo co establecido no artigo 22.2 da Lei 3/2007.</p>
    <p>Toén, 1 de outubro de 2021</p>
    <footer><p>Ricardo González Gómez<br>Alcalde</p></footer>

