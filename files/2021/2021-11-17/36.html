---
date: '2021-11-17'
id: G0427-261021-0002
page: 56543
number: 221
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 25 de outubro de 2021 pola que se modifica a Orde do 23 de
  agosto de 1989 pola que se autoriza a transmisión inter vivos da concesión
  administrativa e da batea Pouso I.
range: Resolución
url: >-
  https://www.xunta.gal/dog/Publicados/2021/20211117/AnuncioG0427-261021-0002_gl.html
---
<p>Visto o expediente instruído para os efectos da transmisión da concesión administrativa e da Pouso I, resulta: </p>
    <p>a) Antecedentes:</p>
    <p>Primeiro. O 28 de febreiro de 1986, emitiuse autorización previa de transmisión inter vivos da concesión administrativa e da batea Pouso I a favor de Rafael Pouso Davila, de acordo co establecido no artigo 13 da Lei 15/1985, do 23 de outubro (DOG nº 236). </p>
    <p>Segundo. O 12 de maio de 1986, outórgase escritura pública de compra venda en que consta como único comprador o solicitante, publicándose a orde de cambio de dominio no DOG nº 186, do 27 de setembro de 1989.</p>
    <p>Terceiro. O 23 de xullo de 2021, presenta solicitude de transmisión inter vivos a favor de María de los Ángeles Rodríguez Frutos.</p>
    <p>Cuarto. O interesado manifesta, con posterioridade, que non pode levar a cabo a transmisión inter vivos a favor de María de los Ángeles Rodríguez Frutos xa que é titular con carácter ganancial da batea e da concesión administrativa que pretendía transmitir. </p>
    <p>Quinto. Unha vez feitas as comprobacións oportunas nos arquivos da Consellería e á vista da copia do libro de familia achegado, verifícase que Rafael Pouso Davila e María de los Ángeles Rodríguez Frutos contraeron matrimonio entre a data da autorización de transmisión previa do 26 de febreiro de 1986 e a compra venda do ben feita o 12 de maio de 1986.</p>
    <p>Sexto. O 28 de setembro de 2021, o interesado achega acta notarial de manifestacións en que se indica que contraeron matrimonio o 5 de abril de 1986 e que o 12 de maio de 1986 Rafael Pouso Davila adquiriu o viveiro de cultivo de mexillón Pouso I, facendo constar por erro que estaba solteiro e tendo neste caso o ben carácter ganancial.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente consonte a Lei 11/2008, do 3 de decembro de pesca de Galicia (DOG número 243, do 16 de decembro), modificada pola Lei 6/2009, do 11 de decembro (DOG número 243, do 15 de decembro), e a Orde do 8 de setembro de 2017 de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. O expediente seguiu todos os trámites establecidos na Lei 39/2015, do 1 de outubro, do procedemento administrativo común das administracións públicas (BOE número 236, do 2 de outubro), coas especialidades previstas no Decreto 406/1996, do 7 de novembro, polo que se aproba o Regulamento de viveiros de cultivos mariños nas augas de Galicia (DOG número 228, do 21 de novembro), e na Orde do 15 de xuño de 1999 pola que se regula o procedemento para a transmisión da titularidade das concesións das bateas de cultivos mariños nas augas de Galicia (DOG número 126, do 2 de xullo).</p>
    <p>Por todo o anterior, resolvo:</p>
    <p>Modificar a Orde do 23 de agosto de 1989 (DOG nº 186, do 27 de setembro), quedando a titularidade do seguinte xeito:</p>
    <p>Identificación:</p>
    <p>Tipo: batea.</p>
    <p>Nome: Pouso I.</p>
    <p>Ubicación: </p>
    <p>Cuadrícula nº: 38.</p>
    <p>Polígono: B.</p>
    <p>Distrito: Caramiñal (A Coruña).</p>
    <p>Especie autorizada: mexillón (Mytilus galloprovincialis).</p>
    <p>Título habilitante: concesión de actividad.</p>
    <p>Orde de outorgamento: 8.11.1974.</p>
    <p>Remate da vixencia: 15.12.2029.</p>
    <p>Actual titular: Rafael Pouso Davila (***3088**).</p>
    <p>Novos titulares: Rafael Pouso Davila (***3088**) e María de los Ángeles Rodríguez Frutos (***5026**).</p>
    <p>Os novos titulares da concesión quedan subrogados nos dereitos e nas obrigas do anterior.</p>
    <p>Contra a presente resolución, que esgota a vía administrativa, poderase interpoñer recurso potestativo de reposición, no prazo dun mes, ante a conselleira do Mar, ou recurso contencioso-administrativo, ante a xurisdición contencioso-administrativa, que se interporá no prazo de dous meses, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e no artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>A Coruña, 25 de outubro de 2021</p>
    <footer><p>A conselleira do Mar<br>P.D. (Orde do 8.9.2017)<br>María José Cancelo Baquero<br>Xefa territorial da Coruña</p></footer>

