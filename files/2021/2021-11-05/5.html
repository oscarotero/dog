---
date: '2021-11-05'
id: C3K1-271021-0002
page: 54253
number: 213
agency: Consellería de Sanidade
section: III. Outras disposicións.
title: >-
  RESOLUCIÓN do 6 de setembro de 2021 pola que se delega na persoa titular da
  Xerencia do Servizo Galego de Saúde o exercicio de competencias en relación
  cos expedientes disciplinarios 14/19-F e 15/19-F.
range: Resolución
url: >-
  https://www.xunta.gal/dog/Publicados/2021/20211105/AnuncioC3K1-271021-0002_gl.html
---
<p>Por unha banda, o artigo 23 da Lei 40/2015, do 1 de outubro, de réxime xurídico do sector público, prevé as causas e circunstancias xeradoras de abstención para as autoridades e o persoal ao servizo das administracións públicas, así como o deber da súa apreciación e comunicación.</p>
    <p>Por outra banda, o artigo 6 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, prevé que o exercicio de competencias cuxa titularidade corresponda a órganos da Administración autonómica se poderá delegar noutros órganos da propia Administración, sempre que o suposto non se encontre nalgún dos casos previstos no parágrafo 4 do artigo 6 antes citado. Ademais, o parágrafo 3 do artigo 6 da Lei 16/2010, do 17 de decembro, determina que, no caso de que un órgano da Administración xeral da Comunidade Autónoma delegue o exercicio de competencias nun órgano dunha entidade instrumental do sector autonómico, abondará coa decisión do órgano delegante cando este sexa titular da consellería de adscrición da dita entidade instrumental.</p>
    <p>Neste sentido, o artigo 2.2 do Decreto 136/2019, do 10 de outubro, polo que se establece a estrutura orgánica da Consellería de Sanidade, establece que está adscrito a esta o Servizo Galego de Saúde, como organismo autónomo de carácter administrativo.</p>
    <p>Tendo en conta que nos expedientes disciplinarios 14/19-F e 15/19-F podería concorrer unha causa de abstención das previstas no artigo 23 da Lei 40/2015, do 1 de outubro, de réxime xurídico do sector público, resulta procedente e xustificado facer uso da posibilidade de delegación prevista legalmente, polo que, por medio desta,</p>
    <h2>RESOLVO:</h2>
    <p>1. Delegar na persoa titular da Xerencia do Servizo Galego de Saúde o exercicio das competencias atribuídas á persoa titular da Consellería de Sanidade en relación cos expedientes disciplinarios 14/19-F e 15/19-F, polas causas indicadas anteriormente. </p>
    <p>2. Ordenar que esta resolución se publique no <em>Diario Oficial de Galicia</em>, de conformidade co previsto no artigo 6.6 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia.</p>
    <p>De conformidade co previsto no artigo 6.7 da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, os actos e as resolucións administrativas ditados por delegación farán constar esta circunstancia e consideraranse ditados polo órgano delegante.</p>
    <p>Santiago de Compostela, 6 de setembro de 2021</p>
    <footer><p>Julio García Comesaña<br>Conselleiro de Sanidade</p></footer>

