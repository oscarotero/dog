---
date: '2021-11-05'
id: G0598-211021-0003
page: 54301
number: 213
agency: 'Consellería de Cultura, Educación e Universidade'
section: VI. Anuncios. a) Administración autonómica.
title: >-
  ANUNCIO do 20 de outubro de 2021, da Dirección Xeral de Centros e Recursos
  Humanos, polo que se emprazan as persoas interesadas no recurso
  contencioso-administrativo (procedemento ordinario 0000381/2021) interposto
  pola Asociación Nacional de Editores de Libros e Material de Ensino (ANELE).
range: Anuncio
url: >-
  https://www.xunta.gal/dog/Publicados/2021/20211105/AnuncioG0598-211021-0003_gl.html
---
<p>A Dirección Xeral de Centros e Recursos Humanos recibiu da Sala do Contencioso-Administrativo do Tribunal Superior de Xustiza de Galicia providencia pola que se admite a trámite o recurso contencioso-administrativo procedemento ordinario 0000381/2021, interposto pola Asociación Nacional de Editores de Libros e Material de Ensino (ANELE), contra a Orde do 6 de maio de 2021 pola que se regula a participación no fondo solidario de libros de texto e se convocan as axudas para adquirir libros de texto e material escolar en educación primaria, educación secundaria obrigatoria e educación especial nos centros docentes sostidos con fondos públicos, no curso 2021/22.</p>
    <p>En consecuencia, esta dirección xeral acordou nesta data e de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo á referida sala, o que se notifica para xeral coñecemento de todas as persoas interesadas no procedemento, que son emprazadas para que poidan comparecer como parte no procedemento ante a Sección Primeira da Sala do Contencioso-Administrativo do Tribunal Superior de Xustiza de Galicia no prazo de 9 (nove) días, contados desde o seguinte ao da publicación desta anuncio no <em>Diario Oficial de Galicia</em>.</p>
    <p>Santiago de Compostela, 20 de outubro de 2021</p>
    <footer><p>Jesús Manuel Álvarez Bértolo<br>Director xeral de Centros e Recursos Humanos</p></footer>

