---
date: '2021-10-25'
id: G0427-081021-0001
page: 52102
number: 205
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 7 de outubro de 2021, da Xefatura Territorial de Vigo, pola que
  se acorda a remisión do expediente e o emprazamento aos interesados no
  procedemento ordinario 125/2021, do Xulgado Contencioso-Administrativo número
  1 de Vigo, contra a resolución pola que se publica a lista definitiva de
  aspirantes seleccionados e non seleccionados no proceso selectivo para o
  acceso ao permiso de explotación na modalidade de marisqueo a pé no ámbito
  territorial da Confraría de Pescadores de Pontevedra.
range: Resolución
url: >-
  https://www.xunta.gal/dog/Publicados/2021/20211025/AnuncioG0427-081021-0001_gl.html
---
<p>A Xefatura Territorial da Consellería do Mar en Vigo recibiu un decreto do Xulgado do Contencioso-Administrativo número 1 de Vigo en que se require a remisión do expediente e práctica dos emprazamentos relativos ao procedemento ordinario 125/2021 formulado por Eloy García Besada fronte á desestimación do recurso de alzada interposto contra a Resolución do 22 de xuño de 2020, da Xefatura Territorial da Consellería do Mar en Vigo, pola que se publica a lista definitiva de aspirantes seleccionados e non seleccionados no proceso selectivo para o acceso ao permiso de explotación na modalidade de marisqueo a pé no ámbito territorial da Confraría de Pescadores de Pontevedra.</p>
    <p>En consecuencia, esta xefatura territorial acordou, de conformidade co disposto no artigo 49 da Lei 29/1998, do 13 de xullo, reguladora da xurisdición contencioso-administrativa, a remisión do correspondente expediente administrativo ao referido tribunal. Notifícase para o xeral coñecemento de todas as persoas interesadas no procedemento, que son emprazadas para que se poidan persoar como parte, se o consideran oportuno, ante o Xulgado do Contencioso-Administrativo número 1 de Vigo, no prazo de nove (9) días, contados desde o seguinte ao da publicación desta resolución no Diario Oficial de Galicia.</p>
    <p>Vigo, 7 de outubro de 2021</p>
    <footer><p>Sonia Lorenzo Santos<br>Xefa territorial de Vigo</p></footer>

