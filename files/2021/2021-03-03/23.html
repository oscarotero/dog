---
date: '2021-03-03'
id: G0171-100221-0001
page: 12776
number: 42
agency: Xulgado do Social número 1 de Reforzo da Coruña
section: V. Administración de xustiza.
title: EDICTO de notificación de sentenza (DSP 762/2020).
range: Edicto
url: >-
  https://www.xunta.gal/dog/Publicados/2021/20210303/AnuncioG0171-100221-0001_gl.html
---
<p>Eu, María Blanco Aquino, letrada da Administración de xustiza do Xulgado do Social número 1 da Coruña, fago saber que no procedemento de despedimento/cesamentos en xeral 762/2020 deste xulgado do social, seguido por instancia de José Dual Salazar contra a empresa Fondo de Garantía Salarial, Regueira Pombo, S.L., sobre despedimento, foi ditada a resolución cuxa parte dispositiva di:</p>
    <p>«Sentenza.</p>
    <p>A Coruña, 13 de xaneiro de 2021.</p>
    <p>Vistos por Ana María Souto González, maxistrada xuíza do Xulgado do Social número 1 da Coruña, os presentes autos número 762/2020 sobre despedimento, seguidos por instancia de José Dual Salazar, asistido polo letrado Sr. Nogueira Esmorís, contra Regueira Pombo, S.L.</p>
    <p>Decido estimar a demanda interposta por José Dual Salazar, asistido polo letrado Sr. Nogueira Esmorís, contra Regueira Pombo, S.L., e declarar a improcedencia do despedimento efectuada polo demandado con efectos do 14 de setembro de 2020 e, en consecuencia, debo condenar e condeno o demandado a readmitir o traballador demandante nas mesmas condicións que rexían antes de se producir o despedimento, con aboamento dos salarios de tramitación deixados de percibir desde a data efectiva do despedimento até a notificación da sentenza a razón de 12,75 euros diarios, ou ben, á escolla do empresario, á extinción da relación laboral con aboamento á demandante da indemnización de 245,50 euros por despedimento improcedente.</p>
    <p>A opción do empresario entre a readmisión do traballador ou a indemnización por despedimento improcedente deberase exercer no prazo de 5 días contados a partir da notificación da presente resolución, mediante un escrito ou comparecencia ante este xulgado. Transcorrido o devandito prazo sen ter optado, entenderase que procede a readmisión.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación perante a Sala do Social do Tribunal Superior de Xustiza de Galicia (TSXG), que se deberá anunciar neste xulgado no prazo dos cinco días seguintes á notificación desta resolución, para o cal é suficiente a manifestación da parte ou do seu avogado, graduado social colexiado ou representante dentro do indicado prazo».</p>
    <p>E para que sirva de notificación en legal forma a Regueira Pombo, S.L., en ignorado paradoiro, expido este edicto para a súa inserción no Diario Oficial de Galicia.</p>
    <p>Advírtese ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de autos ou sentenzas, ou cando se trate de emprazamento.</p>
    <p>A Coruña, 10 de febreiro de 2021</p>
    <footer><p>A letrada da Administración de xustiza</p></footer>

