---
date: '2021-03-03'
id: G0596-100221-0007
page: 12789
number: 42
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 8 de febreiro de 2021, da Xefatura Territorial de Pontevedra, de
  autorización administrativa previa, declaración, en concreto, de utilidade
  pública e a necesidade da urxente ocupación que leva implícita e de
  autorización administrativa de construción dunha instalación eléctrica no
  concello de Nigrán (expediente IN407A 2020/001-4).
range: Resolución
url: >-
  https://www.xunta.gal/dog/Publicados/2021/20210303/AnuncioG0596-100221-0007_gl.html
---
<p>Feitos:</p>
    <p>Primeiro. O 2 de xaneiro de 2020, a empresa UFD Distribución Electricidad, S.A. solicitou a autorización administrativa previa e a autorización administrativa de construción da instalación eléctrica denominada Reforzo LMTA GON805 de derivación aos CC.TT. A Lama e Camos 2.</p>
    <p>Examinado o proxecto de execución, conclúese que a instalación consiste en liñas eléctricas aéreas a 20 kV, no cal se proxecta substitución por LA-56 (800 m, 7 vans) do cable LA-30 existente entre poste D36-45-A4 e poste D-39-45-A11-CTA; substitución de 6 postes existentes por outros de maior esforzo e altura; instalación dun interruptor telecontrolado sobre poste proxectado en substitución do poste D-39-45-A6 existente, e substitución por LA-56 (34 m, 1 van destensado) do cable LA-56 existente do primeiro van (destensado) de derivación ao CT A Lama-Camos entre os postes D39-45-A8 e D39-45-A8-1. As obras sitúanse na parroquia de Camos, no concello de Nigrán (Pontevedra).</p>
    <p>Segundo. O 23 de xaneiro de 2020, esta xefatura territorial solicitou o preceptivo informe ás distintas administracións, organismos ou, de ser o caso, empresas de servizos de interese xeral afectadas. A empresa promotora manifestou a súa conformidade cos condicionados establecidos.</p>
    <p>Terceiro. O 19 de febreiro de 2020, UFD Distribución Electricidad solicitou a declaración de utilidade pública do expediente IN407A 2020/001-4 por problemas de permisos. </p>
    <p>Cuarto. Mediante escrito do 3 de xuño de 2020, esta xefatura territorial notificou a solicitude da autorización administrativa previa, a autorización administrativa de construción e a declaración de utilidade pública da instalación eléctrica referida ás persoas que figuran afectadas pola declaración de utilidade pública na relación de bens e dereitos achegada pola empresa promotora. Ademais, para aqueles casos en que non foi posible efectuar notificacións, o 16 de xuño de 2020 e o 19 de xuño de 2020 publicouse o correspondente anuncio no <em>Diario Oficial de Galicia</em> e no taboleiro de edictos único do <em>Boletín Oficial del Estado</em>, respectivamente, co fin de realizar a notificación por comparecencia. Transcorrido o prazo establecido no dito anuncio, non compareceu ningunha persoa interesada.</p>
    <p>Quinto. O proxecto someteuse ao trámite de información pública mediante a Resolución do 3 de xuño de 2020 publicada nos seguintes medios:</p>
    <p>DOG: 26 de xuño de 2020.</p>
    <p>BOPPO: 23 de xuño de 2020.</p>
    <p>Xornal <em>Faro de Vigo</em>: 26 de xuño de 2020.</p>
    <p>Taboleiro de anuncios do Concello de Nigrán, desde o 10 de xuño de 2020 ao 2 de setembro de 2020, conforme certificado expedido polo propio Concello.</p>
    <p>Durante o mencionado trámite, recibíronse as alegacións presentadas por Gaspar Alborés Sanromán, Manuel Nandín Pérez e José Abril Fernández. A seguir resúmese o seu contido:</p>
    <p>Gaspar Alborés Sanromán propón que se desprace o apoio A10 cinco metros ao longo da liña proxectada, co fin de que coincida a carón da beira da parcela e a afecte o menos posible.</p>
    <p>José Abril Fernández alega que a servidume do apoio podería estar na confluencia co límite do lindeiro sur da súa parcela.</p>
    <p>Manuel Nandín Pérez alega que se vai instalar outro apoio na súa parcela e solicita cambio de trazado.</p>
    <p>Sexto. As alegacións presentadas foron trasladadas á empresa promotora. A continuación resúmese a contestación de UFD Distribución Electricidad, S.A.:</p>
    <p>En relación coa proposta de Gaspar Alborés Sanromán, a empresa promotora comprobou que a modificación suxerida é viable e comenta a súa disposición para poñerse en contacto co afectado coa finalidade de chegar a un mutuo acordo. O 9 de setembro de 2020, UFD achega copia do acordo acadado entre ambas as partes.</p>
    <p>No que respecta ás alegacións de José Abril Fernández, informa de que o cableado que se instalará seguirá o mesmo trazado do existente e, de igual maneira, os apoios se instalarán nos mesmos lugares que os existentes, coa diferenza de que será un apoio máis resistente e de maior altura.</p>
    <p>Con respecto ás alegacións de Manuel Nandin Pérez, a empresa aclara que a substitución do apoio existente se vai realizar coa colocación dun apoio C 16/200-H35-CA na mesma localización e vai supor unha afección de 1,69 m2 por ocupación da cimentación e 9 m2 de servidume de paso para a seguridade coa instalación das terras de apoio, manténdose a mesma servidume de voo sobre a parcela, polo que a afección é mínima.</p>
    <p>Sétimo. Os servizos técnicos da Xefatura Territorial, á vista da documentación contida no expediente, emitiron informe favorable sobre a solicitude de autorización.</p>
    <p>Consideracións legais e técnicas.</p>
    <p>Primeiro. A Xefatura Territorial de Pontevedra é competente para resolver este expediente con fundamento no Decreto 230/2020, do 23 de decembro, da Vicepresidencia Segunda e Consellería de Economía, Empresa e Innovación, polo que se establece a estrutura orgánica da Vicepresidencia Segunda e Consellería de Economía, Empresa e Innovación (DOG nº 5, do 11 de xaneiro de 2021) e no Decreto 9/2017, do 12 de xaneiro, da Consellería de Economía, Emprego e Industria, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia (DOG nº 22, do 1 de febreiro).</p>
    <p>Segundo. A lexislación de aplicación a este expediente é:</p>
    <p>Lei 24/2013, do 26 de decembro, do sector eléctrico.</p>
    <p>Lei 39/2015, do 1 de outubro, do procedemento administrativo común das administracións públicas.</p>
    <p>Lei 40/2015, do 1 de outubro, de réxime xurídico do sector público.</p>
    <p>Lei 3/2007, do 9 de abril, de prevención e defensa contra os incendios forestais de Galicia.</p>
    <p>Lei do 16 de decembro de 1954, sobre expropiación forzosa.</p>
    <p>Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>Real decreto lei 23/2020, do 23 de xuño, polo que se aproban medidas en materia de enerxía e noutros ámbitos para a reactivación económica.</p>
    <p>Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>Decreto do 26 de abril de 1957 polo que se aproba o Regulamento da Lei de expropiación forzosa.</p>
    <p>Terceiro. As características técnicas máis salientables do proxecto Reforzo LMTA GON805 de derivación aos CC.TT. A Lama e Camos 2, para a cal UFD Distribución Electricidad, S.A. solicita a autorización administrativa previa, autorización administrativa de construción e declaración de utilidade pública son:</p>
    <p>LMT aérea (actuación 1) a 20 kV con condutor tipo LA-56 de 800 metros de lonxitude con orixe no poste D39-45-A4 existente e final no poste D-39-45-A11-CTA existente. LMT aérea (actuación 2) a 20 kV con condutor tipo LA-56 de 34 metros de lonxitude con orixe no poste D39-45-A8 proxectado en substitución do existente e final no poste D-39-45-A8-1 existente. </p>
    <p>As instalacións están situadas na parroquia de Camos, no concello de Nigrán (Pontevedra).</p>
    <p>Cuarto. Con respecto ás alegacións presentadas, visto o contido destas e as respostas do promotor, exponse o seguinte:</p>
    <p>No caso concreto das alegacións presentadas por Gaspar Alborés Sanromán, cabe mencionar que ambas as partes xa acadaron un acordo.</p>
    <p>Por outra parte, no que atinxe ás demais alegacións, cómpre indicar que corresponde á fase de levantamento de actas previas, dentro do eventual procedemento expropiatorio, a determinación efectiva da titularidade dos bens e dereitos afectados e das súas características (localización, extensión, tipo de aproveitamento...), así como das afeccións reais do proxecto sobre as parcelas afectadas.</p>
    <p>Conforme con todo o indicado, </p>
    <h2>RESOLVO:</h2>
    <p>Primeiro. Outorgarlle á empresa UFD Distribución Electricidad, S.A. as autorizacións administrativas previa e de construción da instalación de distribución de enerxía eléctrica denominada Reforzo LMTA GON805 de derivación aos CC.TT. A Lama e Camos 2, cuxas características se axustarán en todas as súas partes ás que figuran no proxecto de execución, ás condicións técnicas e de seguridade establecidas nos regulamentos de aplicación e ás condicións establecidas nos condicionados dos organismos que constan no expediente.</p>
    <p>Segundo. Declarar a utilidade pública, en concreto, da citada instalación eléctrica, o que leva implícito a necesidade de ocupación dos bens ou de adquisición dos dereitos afectados e implica a urxente ocupación para os efectos do artigo 52 da Lei de expropiación forzosa.</p>
    <p>A empresa UFD Distribución Electricidad, S.A. asegurará o mantemento e a vixilancia correcta das instalacións durante a construción e despois da súa posta en servizo, co fin de garantir que en todo momento se manterán as condicións regulamentarias de seguridade. En todo momento, deberanse cumprir as normas e directrices vixentes que resulten de aplicación, en particular canto establece o Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>Esta autorización outórgase sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra esta resolución, que non é definitiva en vía administrativa, poderase interpoñer recurso de alzada, ante o vicepresidente segundo e conselleiro de Economía, Empresa e Innovación da Xunta de Galicia, no prazo dun mes contado a partir do día seguinte ao da súa notificación ou publicación, de acordo co disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Pontevedra, 8 de febreiro de 2021</p>
    <footer><p>Tomás Nogueiras Nieto<br>Xefe territorial de Pontevedra</p></footer>

