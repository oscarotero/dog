---
date: '2021-02-05'
id: L217-150121-0001
page: 7605
number: 24
agency: Concello da Estrada
section: VI. Anuncios. b) Administración local.
title: >-
  ANUNCIO de aprobación inicial do Plan especial para a fixación de aliñación no
  predio número 527 Z.C.P. de San Miguel de Barcala.
range: Anuncio
url: >-
  https://www.xunta.gal/dog/Publicados/2021/20210205/AnuncioL217-150121-0001_gl.html
---
<p>A Xunta de Goberno Local, na súa sesión con data do 28.9.2020, adoptou, entre outros, o acordo de aprobar inicialmente o documento do Plan especial para a fixación de aliñación no predio número 527 Z.C.P. de San Miguel de Barcala, asinado pola arquitecta Beatriz Abel Pazos (visado con data do 10.8.2016) e o documento técnico que incorpora as aliñacións no núcleo 07/05 Paraño, asinado por dicha arquitecta, en data outubro de 2018 (sen visar); promovido por Eva María Fariña Dios. </p>
    <p>Este acordo determina de seu a suspensión do procedemento de outorgamento de licenzas naqueles ámbitos do territorio obxecto de planeamento, no caso de que as novas determinacións deste supoñan a modificación da ordenación urbanística vixente. Esta eventual suspensión terá unha duración máxima de 2 anos, contados desde a devandita aprobación inicial, e, en calquera caso, extinguirase coa aprobación definitiva do planeamento. Durante esta poderán autorizarse usos e obras provisionais nos termos do artigo 89 da Lei 2/2016, do 10 de febreiro.</p>
    <p>O nomeado plan especial, así como o expediente administrativo de que deriva sométense a trámite de información pública durante o prazo de 2 meses, computado a partir da data de publicación deste anuncio no <em>Diario Oficial de Galicia</em>, e sen prexuízo da súa publicación nun dos xornais de maior difusión na provincia, así como da súa inserción no taboleiro municipal de edictos e anuncios e na páxina web municipal.</p>
    <p>Lugar e horario de exhibición: dependencias do Departamento de Urbanismo, Casa do Concello (3º andar), de luns a venres (agás festivos), entre as 9.00 e as 14.00 horas.</p>
    <p>A Estrada, 23 de outubro de 2020</p>
    <footer><p>José C. López Campos<br>Alcalde</p></footer>

