---
date: '2021-06-21'
id: G0532-020321-0003
page: 31210
number: 116
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 1 de marzo de 2021, da Dirección Xeral de Calidade Ambiental,
  Sostibilidade e Cambio Climático, polo que se somete a información pública o
  estudo de impacto ambiental e a solicitude de autorización ambiental integrada
  para a ampliación da fábrica de produción de pensos no polígono industrial do
  Ceao de De Heus Nutrición Animal, S.A.U., no concello de Lugo, provincia de
  Lugo (expediente 2020-IPPC-I-160).
range: Anuncio
url: >-
  https://www.xunta.gal/dog/Publicados/2021/20210621/AnuncioG0532-020321-0003_gl.html
---
<p>Para os efectos previstos no artigo 29 da Lei 5/2017, do 19 de outubro, de fomento da implantación de iniciativas empresariais de Galicia (BOE núm. 273, do 10 de novembro) faise público que por espazo de trinta (30) días hábiles, contados a partir do seguinte ao da publicación deste anuncio no Diario Oficial de Galicia, quedará exposto o documento titulado:</p>
    <p>Proyecto básico de solicitud de autorización ambiental integrada y estudio de impacto ambiental de fábrica de piensos. De Heus Nutrición Animal, S.A.U. Octubre de 2020.</p>
    <p>Para que calquera interesado poida consultalos e, se for o caso, formular no citado prazo as alegacións, suxestións ou observacións que coide oportunas, o documento estará á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental, Sostibilidade e Cambio Climático-Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal/→medioambiente e sostibilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 1 de marzo de 2021</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade<br>e Cambio Climático</p></footer>
    <h2>ANEXO</h2>
    <h2>Memoria resumo</h2>
    <p>Clave do expediente: 2020-IPPC-I-160.</p>
    <p>Peticionario: De Heus Nutrición Animal, S.A.U.</p>
    <p>CIF: A15012180.</p>
    <p>Enderezo social: plaza de Mina, nº 1, 4º dta., 15004 A Coruña.</p>
    <p>Localización da instalación: polígono industrial do Ceao, r/ Factoría, nº 118, 27003 Lugo.</p>
    <p>Actividade: fábrica de produción de pensos.</p>
    <p>Descrición: o proxecto corresponde a unha ampliación dunha fábrica de produción de pensos. A instalación consta dun edificio industrial, onde se desenvolve a actividade, e unha superficie de celas a granel. Coa ampliación substituiranse equipamentos de moenda e mestura e ampliaranse as baterías de dosificación, o parque de almacenamento de líquidos e as celas de carga a granel. O proceso que se levará a cabo consiste en recepción e almacenamento de materias primas, dosificación de materias primas, moenda, mestura, dosificación de correctores, granulamento, ensacamento ou carga a granel. Estímase unha capacidade máxima de produción de 216.000 t/ano.</p>
    <p>As augas sanitarias e fecais vértense, sen tratamento previo, á rede de saneamento do Concello. As augas pluviais vértense, sen tratamento previo, á rede de saneamento de pluviais do polígono industrial. Non se xeran augas residuais industriais no proceso.</p>
    <p>Inclúese na documentación presentada o grao de implantación das mellores técnicas dispoñibles, atendendo ao recollido na Decisión de execución 2019/2031 da Comisión do 12 de novembro de 2019 pola que se establecen as conclusións sobre as mellores técnicas dispoñibles (MTD) nas industrias de alimentación, bebida e leite, de conformidade coa Directiva 2010/75/UE do Parlamento Europeo e do Consello, sobre as emisións industriais.</p>

