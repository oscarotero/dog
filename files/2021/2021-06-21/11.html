---
date: '2021-06-21'
id: G0425-100621-0001
page: 31135
number: 116
agency: Consellería de Política Social
section: III. Outras disposicións.
title: >-
  RESOLUCIÓN do 8 de xuño de 2021, da Dirección Xeral de Xuventude,
  Participación e Voluntariado, pola que se publica a Resolución do 7 de xuño de
  2021, relativa á adxudicación do uso de instalacións xuvenís ao abeiro da Orde
  do 7 de maio de 2021 pola que se regula o uso de instalacións xuvenís para a
  realización de programas de ocio educativo e tempo libre durante a Campaña de
  verán 2021 para colectivos xuvenís (código de procedemento BS304A).
range: Resolución
url: >-
  https://www.xunta.gal/dog/Publicados/2021/20210621/AnuncioG0425-100621-0001_gl.html
---
<p>Mediante a Orde do 7 de maio de 2021 (DOG núm. 92, do 19 de maio) establecéronse as bases reguladoras e convocouse o procedemento para adxudicar o uso de instalacións xuvenís dependentes da Consellería de Política Social para a realización de programas de ocio educativo e tempo libre durante a Campaña de verán 2021 para colectivos xuvenís, nos termos establecidos na orde e coa distribución de prazas recollida no anexo I desta.</p>
    <p>De conformidade co disposto no artigo 9.5 da orde de convocatoria, o órgano competente para resolver é a Dirección Xeral de Xuventude, Participación e Voluntariado, por delegación da persoa titular da Consellería de Política Social.</p>
    <p>Así mesmo, o artigo 10 da citada orde establece que se publicarán no Diario Oficial de Galicia (DOG), de conformidade co previsto no artigo 45 da Lei 39/2015, do 1 de outubro, do procedemento administrativo común das administracións públicas, os actos administrativos e as correspondentes resolucións deste procedemento. Esta publicación producirá os efectos de notificación.</p>
    <p>Polo exposto, </p>
    <h2>RESOLVO:</h2>
    <p>Primeiro. Ordenar a publicación no Diario Oficial de Galicia do contido íntegro da Resolución do 7 de xuño de 2021, ditada no procedemento BS304A, relativa á adxudicación do uso de instalacións xuvenís ao abeiro da Orde do 7 de maio de 2021 pola que se regula o uso de instalacións xuvenís para a realización de programas de ocio educativo e tempo libre durante a Campaña de verán 2021 para colectivos xuvenís (código de procedemento BS304A).</p>
    <p>Segundo. Comunicar que a Resolución do 7 de xuño de 2021 que finaliza este procedemento esgota a vía administrativa e contra ela pode interporse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, de conformidade co disposto no artigo 46 da Lei 29/1988, do 13 de xullo, reguladora da xurisdición contencioso-administrativa, no prazo de dous meses contados a partir do día seguinte ao da súa notificación a través desta publicación no Diario Oficial de Galicia. </p>
    <p>Non obstante, poderá interporse potestativamente recurso de reposición, ante o mesmo órgano que a ditou, no prazo dun mes contado a partir do día seguinte ao da súa notificación a través desta publicación no Diario Oficial de Galicia, de acordo co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 8 de xuño de 2021</p>
    <footer><p>Cristina Pichel Toimil<br>Directora xeral de Xuventude, Participación e Voluntariado</p></footer>
    <h2>ANEXO</h2>
    <h2>Resolución do 7 de xuño de 2021, ditada no procedemento BS304A, relativa á adxudicación do uso de instalacións xuvenís ao abeiro da Orde do 7 de maio de 2021 pola que se regula o uso de instalacións xuvenís para a realización de programas de ocio educativo e tempo libre durante a Campaña de verán 2021 para colectivos xuvenís (código de procedemento BS304A)</h2>
    <p>Mediante a Orde do 7 de maio de 2021 (DOG núm. 92, do 19 de maio) establecéronse as bases reguladoras e convocouse o procedemento para adxudicar o uso de instalacións xuvenís dependentes da Consellería de Política Social para a realización de programas de ocio educativo e tempo libre durante a Campaña de verán 2021 para colectivos xuvenís, nos termos establecidos na orde e coa distribución de prazas recollida no anexo I desta.</p>
    <p>Unha vez comprobadas as solicitudes polo Instituto da Xuventude de Galicia, órgano instrutor do procedemento, a Comisión de Valoración prevista no artigo 9 da orde de convocatoria avaliou as solicitudes admitidas a trámite de acordo cos criterios de adxudicación que se recollen no artigo 8. </p>
    <p>Á vista do expediente e do informe da Comisión de Valoración, o órgano instrutor formulou a proposta de resolución conforme o regulado no artigo 9.</p>
    <p>Esta Dirección Xeral de Xuventude, Participación e Voluntariado é competente para resolver, por delegación da conselleira de Política Social, segundo o disposto no artigo 9.5 da orde de convocatoria.</p>
    <p>Con base no exposto, </p>
    <h2>RESOLVO:</h2>
    <p>Primeiro. Adxudicar o uso temporal de instalacións xuvenís dependentes da Consellería de Política Social para a realización de programas de ocio educativo e tempo libre durante a Campaña de verán 2021 para colectivos xuvenís ás entidades relacionadas no anexo I, nos termos que se expoñen na dita relación.</p>
    <p>Segundo. Denegar o uso de instalacións xuvenís dependentes da Consellería de Política Social para a realización de programas de ocio educativo e tempo libre durante a Campaña de verán 2021 para colectivos xuvenís ás entidades relacionadas no anexo II, por aplicación dos criterios de preferencia e prioridade recollidos no artigo 8 da orde de convocatoria.</p>
    <p>Terceiro. Aceptar a desistencia da solicitude presentada pola Asociación Cultural, Deportiva e Xuvenil Acuxuve (expediente 2021/7) e declarar a terminación do procedemento para este expediente.</p>
    <p>Cuarto. As entidades adxudicatarias deberán cumprir as obrigas previstas nos artigos 12, 14 e 15 da Orde do 7 de maio de 2021.</p>
    <p>A documentación indicada nos citados artigos deberán presentala no Servizo de Xuventude e Voluntariado da Xefatura Territorial da Consellería de Política Social correspondente á provincia en que estea a instalación adxudicada, conforme o sinalado nos artigos 12 e 14 da orde.</p>
    <p>Se transcorridos os prazos que se indican nos citados artigos non se cumprisen as obrigas correspondentes, declararase expresamente a revogación da adxudicación, a través da oportuna resolución, que será ditada nos termos do artigo 21 da Lei 39/2015, do 1 de outubro. </p>
    <p>Quinto. A presente resolución esgota a vía administrativa e contra ela pode interporse recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, de conformidade co disposto no artigo 46 da Lei 29/1988, do 13 de xullo, reguladora da xurisdición contencioso-administrativa, no prazo de dous meses, que comezará a contar desde o día seguinte ao da súa publicación no Diario Oficial de Galicia.</p>
    <p>Non obstante, poderá interporse potestativamente recurso de reposición, ante o mesmo órgano que a ditou, no prazo dun mes, que comezará a contar a partir do día seguinte ao da súa publicación no Diario Oficial de Galicia, de acordo co establecido nos artigos 123 e 124 da Lei 39/2015, do 1 de outubro, do procedemento administrativo común das administracións públicas.</p>
    <p>Sexto. A publicación desta resolución producirá os efectos de notificación, nos termos establecidos no artigo 10 da Orde do 7 de maio de 2021 e no artigo 45 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 7 de xuño de 2021. A conselleira de Política Social, P.D. (Artigo 9 da Orde do 7.5.2021). Cristina Pichel Toimil, directora xeral de Xuventude, Participación e Voluntariado</p>
    <h2>ANEXO I</h2>
    <h2>Entidades adxudicatarias</h2>
    <table>
     <tbody>
      <tr>
       <td>Expediente</td>
       <td>Entidade adxudicataria</td>
       <td>Localidade</td>
       <td>Instalación adxudicada</td>
       <td>Datas</td>
       <td>Prazas</td>
      </tr>
      <tr>
       <td>2021/12</td>
       <td>Asociación Cultural Xeración</td>
       <td>Ferrol 
        (A Coruña)</td>
       <td>A.X. Mariña Española</td>
       <td>01-07/09</td>
       <td>32</td>
      </tr>
      <tr>
       <td>2021/3</td>
       <td>Asociación Cultural Os Tres Reinos</td>
       <td>A Mezquita
        (Ourense)</td>
       <td>A.X. Mariña Española</td>
       <td>01-10/09</td>
       <td>20</td>
      </tr>
      <tr>
       <td>2021/1</td>
       <td>Asociación Cultural de Ocio e Tempo Libre Arrecó</td>
       <td>Ribeira
        (A Coruña)</td>
       <td>C.X. Espiñeira</td>
       <td>26-31/08</td>
       <td>50</td>
      </tr>
      <tr>
       <td>2021/8</td>
       <td>Concello de Negreira</td>
       <td>Negreira (A Coruña)</td>
       <td>C.X. Espiñeira</td>
       <td>26/08-04/09</td>
       <td>20</td>
      </tr>
      <tr>
       <td>2021/4</td>
       <td>Concello de Vedra</td>
       <td>Vedra
        (A Coruña)</td>
       <td>A.X. Area</td>
       <td>21-30/06</td>
       <td>70</td>
      </tr>
      <tr>
       <td>2021/9</td>
       <td>Federación Galega de Bandas de Música Populares</td>
       <td>Santiago de Compostela (A Coruña)</td>
       <td>R.X LUG I</td>
       <td>26-30/07</td>
       <td>30</td>
      </tr>
      <tr>
       <td>2021/11</td>
       <td>Asociación Cultural Muíños</td>
       <td>Boqueixón
        (A Coruña)</td>
       <td>A.X. As Sinas</td>
       <td>23-30/06</td>
       <td>60</td>
      </tr>
      <tr>
       <td>2021/5</td>
       <td>Asociación Grupo Scout ILEX 695</td>
       <td>Ourense</td>
       <td>C.X. Pontemaril</td>
       <td>23/08-04/09</td>
       <td>70</td>
      </tr>
     </tbody>
    </table>
    <h2>ANEXO II</h2>
    <h2>Entidades non adxudicatarias</h2>
    <table>
     <tbody>
      <tr>
       <td>Expediente</td>
       <td>Entidades non adxudicatarias</td>
       <td>Motivo</td>
      </tr>
      <tr>
       <td>2021/2</td>
       <td>Concello de Touro</td>
       <td>Aplicación dos criterios de preferencia e prioridade regulados no artigo 8 da orde.</td>
      </tr>
      <tr>
       <td>2021/6</td>
       <td>Concello da Baña</td>
       <td>Aplicación dos criterios de preferencia e prioridade regulados no artigo 8 da orde.</td>
      </tr>
      <tr>
       <td>2021/10</td>
       <td>Concello de Boqueixón</td>
       <td>Aplicación dos criterios de preferencia e prioridade regulados no artigo 8 da orde.</td>
      </tr>
      <tr>
       <td>2021/12</td>
       <td>Concello de Marín</td>
       <td>Aplicación dos criterios de preferencia e prioridade regulados no artigo 8 da orde.</td>
      </tr>
      <tr>
       <td>2021/14</td>
       <td>Arenaria Escola de Tempo Libre</td>
       <td>Aplicación dos criterios de preferencia e prioridade regulados no artigo 8 da orde.</td>
      </tr>
     </tbody>
    </table>

