---
date: '2021-09-06'
id: G0596-060821-0001
page: 44214
number: 171
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 6 de agosto de 2021, da Xefatura Territorial da Coruña, pola que
  se concede a autorización administrativa previa e de construción dunha
  instalación eléctrica no concello de Boiro (expediente IN407A 2021/33-1).
range: Resolución
url: >-
  https://www.xunta.gal/dog/Publicados/2021/20210906/AnuncioG0596-060821-0001_gl.html
---
<p>Visto o expediente para o outorgamento de autorización administrativa previa e de construción da instalación eléctrica que a seguir se cita:</p>
    <p>Solicitante: Conservas Rianxeira, S.L.U.</p>
    <p>Domicilio social: Bodión, s/n, 15930 Boiro.</p>
    <p>Denominación: proxecto de instalación eléctrica de media tensión a 20 kV de centro de transformación para subministración eléctrica a nave industrial.</p>
    <p>Situación: parque empresarial Espiñeira, 10A, Boiro.</p>
    <p>Características técnicas: </p>
    <p>Nova instalación de alta tensión, formada por:</p>
    <p>– Liña de media tensión subterránea de 20 kV, conexión na liña existente LMTS BOI803, con inicio e fin en empalmes en arqueta proxectada no tramo comprendido entre a SET Boiro e o CT 15CPM6, con entrada e saída no centro de seccionamento proxectado, condutor RHZ1 2OL 12/20 kV 1×240 mm2, Al, lonxitude 2,2 m (ida e volta).</p>
    <p>– Centro de manobra e seccionamento en edificio prefabricado, con cela compacta composta por 3 celas de liña (entrada, saída e derivación a CT), cela para SSAA e telecontrol para xestión (24 kV, 400 A, 16 kA).</p>
    <p>Cumpridos os trámites ordenados na Lei 24/2013, do 26 de decembro, do sector eléctrico (BOE núm. 310), e no título VII, capítulo II do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, na Lei 5/2017, do 19 de outubro, de fomento da implantación de iniciativas empresariais, e de acordo coa Resolución do 19 de febreiro de 2014, da Dirección Xeral de Enerxía e Minas, pola que se aproba o procedemento de autorización administrativa de construción (DOG núm. 54), esta xefatura territorial resolve:</p>
    <p>Conceder a autorización administrativa previa e a autorización administrativa de construción da dita instalación, cuxas características se axustarán en todas as súas partes ás que figuran no seu proxecto e ás condicións técnicas e de seguridade establecidas nos regulamentos de aplicación.</p>
    <p>O prazo de vixencia da autorización é dun ano, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>Esta autorización entenderase outorgada, salvo o dereito de propiedade e sen prexuízo do de terceiro, e non poderá ser invocada para excluír ou diminuír a responsabilidade civil ou penal en que podería incorrer o beneficiario no exercicio da actividade ou na explotación da instalación autorizada. </p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten aplicables e, en especial, as relativas á ordenación do territorio e ao ambiente.</p>
    <p>Contra este acordo, que non é definitivo en vía administrativa, cabe interpor recurso de alzada, ante o vicepresidente segundo e conselleiro de Economía, Empresa e Innovación, no prazo dun mes contado a partir do día seguinte ao da súa notificación ou publicación nos termos establecidos nos artigos 112, 115, 121 e 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpor calquera outro recurso que se considere pertinente.</p>
    <p>A Coruña, 6 de agosto de 2021</p>
    <footer><p>Isidoro Martínez Arca<br>Xefe territorial da Coruña</p></footer>

