---
date: '2021-10-29'
id: L225-081021-0003
page: 53310
number: 209
agency: Concello da Lama
section: VI. Anuncios. b) Administración local.
title: >-
  ANUNCIO do 8 de outubro de 2021 de notificación da comunicación e requirimento
  da execución subsidiaria para o cumprimento da obriga de xestión da biomasa
  vexetal e de retirada de especies arbóreas (expediente 207/2021).
range: Anuncio
url: >-
  https://www.xunta.gal/dog/Publicados/2021/20211029/AnuncioL225-081021-0003_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, ante a imposibilidade de notificación, por causas non imputables a esta administración, e de acordo co establecido no número 8 da Instrución 1/2018, do 26 de abril, relativa ás actuacións administrativas en materia de cumprimento das obrigas de xestión da biomasa vexetal e de retirada de especies arbóreas impostas pola Lei 3/2017, do 9 de abril, de prevención e defensa contra os incendios forestais, faise pública a resolución de comunicación e requirimento para o cumprimento da obriga de xestionar a biomasa na parcela de referencia catastral 36025A005009090000GI, que na súa parte dispositiva establece:</p>
    <p>Primeiro. Acordar a execución subsidiaria das actuacións vinculadas ao cumprimento das obrigas incumpridas en relación coa xestión da biomasa no inmoble/parcela correspondente ao transcurso dunha faixa de protección para a xestión da biomasa e de retirada de especies arbóreas prohibidas do seguinte inmoble/parcela desta localidade:</p>
    <table>
     <tbody>
      <tr>
       <td>Referencia catastral:</td>
       <td>36025A005009090000GI</td>
      </tr>
      <tr>
       <td>Localización:</td>
       <td>Ig. Brexiña-A Lama</td>
      </tr>
      <tr>
       <td>Superficie:</td>
       <td>1.186,00 m² = 0,1186 ha</td>
      </tr>
      <tr>
       <td>Rede de defensa contra os incendios:</td>
       <td>Rede secundaria de faixas de xestión da biomasa</td>
      </tr>
     </tbody>
    </table>
    <p>De acordo coa seguinte valoración:</p>
    <table>
     <thead>
      <tr>
       <td>Ud.</td>
       <td>Actuación</td>
       <td>Prezo unitario</td>
       <td>Cantidade</td>
       <td>Importe</td>
      </tr>
     </thead>
     <tbody>
      <tr>
       <td colspan="5">Roza matogueira c/ motorrozadora, ø=3-6 cm, pte.&amp;lt; 30 %</td>
      </tr>
      <tr>
       <td>ha</td>
       <td>Roza manual empregando motorrozadora dunha matogueira de diámetro basal comprendido entre 3 e 6 cm, en terreos con pendentes inferiores ao 30 %, e cunha superficie cuberta do 100&amp;nbsp;%, respectando aqueles exemplares que, por calquera motivo, deban conservarse. No caso de que a superficie cuberta sexa inferior ao 100 %, a medición verase afectada por un coeficiente redutor equivalente á proporción de superficie cuberta expresada en tanto por un.</td>
       <td>1.783,54 €</td>
       <td>0,1186</td>
       <td>211,53 €</td>
      </tr>
      <tr>
       <td colspan="5">Apeo árbores ø &amp;gt;20-&amp;lt;= 30 cm</td>
      </tr>
      <tr>
       <td>pé</td>
       <td>Corta manual de pés, con diámetro normal superior a 20 cm e inferior ou igual a 30 cm, densidade menor ou igual a 750 pés/ha.</td>
       <td>0,75 €</td>
       <td>20</td>
       <td>15,00 €</td>
      </tr>
      <tr>
       <td colspan="5">Tronzadura de fuste de ø &amp;gt;20-&amp;lt;=&amp;nbsp;30&amp;nbsp;cm</td>
      </tr>
      <tr>
       <td>m³</td>
       <td>Tronzadura mediante motoserra de árbores de diámetro normal superior a 20 cm e inferior ou igual a 30 cm, en anacos de 2,2 m.</td>
       <td>2,66 €</td>
       <td>31,4</td>
       <td>83,52 €</td>
      </tr>
      <tr>
       <td colspan="5">Recollida e encastelamento de residuos dens&amp;lt; 10 t/ha, pte.&amp;lt; 30 %</td>
      </tr>
      <tr>
       <td>ha</td>
       <td>Recollida e encastelamento de residuos forestais procedentes conxuntamente de rozas, podas e/ou claras ou clareos, con densidade inferior a 10 toneladas/hectárea, distancia máxima de recollida de 30&amp;nbsp;metros e pendente do terreo inferior ao 30 %.</td>
       <td>274,01 €</td>
       <td>0,1186</td>
       <td>32,50 €</td>
      </tr>
      <tr>
       <td colspan="5">Queima de residuos, densidade &amp;lt; 10&amp;nbsp;t/ha (Seaga)</td>
      </tr>
      <tr>
       <td>ha</td>
       <td>Queima controlada de residuos forestais encastelados procedentes de tratamentos silvícolas, con distancias entre piras inferiores a 20 m e cunha densidade de residuo inferior a 10 toneladas por hectárea.</td>
       <td>190,47 €</td>
       <td>0,1186</td>
       <td>22,59 €</td>
      </tr>
      <tr>
       <td colspan="4">&amp;nbsp;Total actuación&amp;nbsp;</td>
       <td>365,14 €</td>
      </tr>
     </tbody>
    </table>
    <p>Ao seren os gastos que diso deriven a cargo da propietaria da parcela con referencia catastral 36025A005009090000GI (en investigación na Dirección Xeral do Catastro polo artigo 47 da Lei 33/2003), como responsable da execución da xestión da biomasa e de retirada de especies arbóreas prohibidas por figurar como titular dos terreos na Dirección Xeral do Catastro.</p>
    <p>Segundo. En vista da cláusula sétima do convenio de colaboración subscrito entre a Xunta de Galicia, a Fegamp e Seaga en materia de prevención e defensa contra os incendios forestais, para o establecemento dun sistema público de xestión de biomasa nas faixas secundarias, ao cal o Concello da Lama está adherido posto que estamos ante unha parcela sita na rede secundaria de faixas de xestión da biomasa, a execución subsidiaria das actuacións executaraa Seaga (como executora do sistema público de xestión de biomasa creado polo convenio), logo da petición formulada polo Concello á Dirección Xeral de Defensa do Monte, petición que trasladará á Comisión de Seguimento do convenio para a súa aprobación.</p>
    <p>Terceiro. Remitir o presente expediente á Dirección Xeral de Defensa do Monte para que o traslade á Comisión de Seguimento do convenio para a súa aprobación, así como a Seaga, para os efectos de que inicie o correspondente expediente de execución subsidiaria.</p>
    <p>Cuarto. Notificarlles a presente resolución aos interesados.</p>
    <p>A Lama, 8 de outubro de 2021 </p>
    <footer><p>Jorge Canda Martínez<br>Alcalde presidente</p></footer>

