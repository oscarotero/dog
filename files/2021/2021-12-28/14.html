---
date: '2021-12-28'
id: G0474-221221-0002
page: 64254
number: 248
agency: Axencia Instituto Enerxético de Galicia
section: III. Outras disposicións.
title: >-
  RESOLUCIÓN do 22 de decembro de 2021 pola que se redistribúen os créditos
  orzamentarios por epígrafes recollidos na Resolución do 25 de xuño de 2021
  pola que se establecen as bases reguladoras e se anuncia a convocatoria de
  subvencións para proxectos de enerxía fotovoltaica para os anos 2021-2022,
  cofinanciadas polo Fondo Europeo de Desenvolvemento Rexional, no marco do
  programa operativo Feder-Galicia 2014-2020 (código de procedemento IN421S).
range: Resolución
url: >-
  https://www.xunta.gal/dog/Publicados/2021/20211228/AnuncioG0474-221221-0002_gl.html
---
<p>Mediante a Resolución do 25 de xuño de 2021 que foi publicada no DOG número 128, do 7 de xullo, establecéronse as bases reguladoras e se anunciou a convocatoria de subvencións para proxectos de enerxía fotovoltaica.</p>
    <p>O artigo 3.1 das bases reguladoras prevé a posibilidade de redistribuír o orzamento se nalgunha das epígrafes non se rexistraron solicitudes suficientes para esgotar os fondos dispoñibles e noutra das epígrafes existe listaxe de espera. O prazo de presentación de solicitudes rematou o día 1 de decembro e non se rexistraron solicitudes suficientes para esgotar os fondos dispoñibles na epígrafe correspondente a empresas e, porén, non se dispón de dispoñibilidade orzamentaria suficiente na epígrafe correspondente a Administración local.</p>
    <p>O artigo 31 do Decreto 11/2009 establece que cando a contía total máxima das subvencións convocadas se distribúa entre distintos créditos orzamentarios, a alteración da dita distribución non precisará de nova convocatoria pero si das modificacións que procedan no expediente de gasto e da publicación nos mesmos medios que a convocatoria. </p>
    <p>Por todo o anterior, e dado que nas aplicacións orzamentarias correspondentes existe crédito dispoñible e coa finalidade de incrementar a eficacia administrativa e a eficiencia na asignación de recurso públicos, maximizando o impulso de proxectos de enerxía fotovoltaica,</p>
    <h2>RESOLVO:</h2>
    <p>Primeiro. Redistribuír os fondos destinados ás subvencións para proxectos de enerxía fotovoltaica para as anualidades 2021-2022, en función do volume de solicitudes recibido, e modificar a táboa do artigo 3.1 da Resolución do 25 de xuño de 2021 do seguinte xeito:</p>
    <p>– Modificación orzamentaria:</p>
    <table>
     <tbody>
      <tr>
       <td>Beneficiarios axudas</td>
       <td>Fondos iniciais</td>
       <td>Modificación</td>
       <td>Fondos finais</td>
      </tr>
      <tr>
       <td>Empresas</td>
       <td>4.175.000,00 €</td>
       <td>-370.000,00</td>
       <td>3.805.000,00 €</td>
      </tr>
      <tr>
       <td>Administración local</td>
       <td>200.000,00 €</td>
       <td>370.000,00 €</td>
       <td>570.000,00 €</td>
      </tr>
      <tr>
       <td>Entidades sen ánimo de lucro</td>
       <td>125.000,00 €</td>
       <td>0,00 €</td>
       <td>125.000,00 €</td>
      </tr>
      <tr>
       <td>Total</td>
       <td>4.500.000,00 €</td>
       <td>0,00 €</td>
       <td>4.500.000,00 €</td>
      </tr>
     </tbody>
    </table>
    <p>– Dotación orzamentaria final:</p>
    <table>
     <tbody>
      <tr>
       <td>Beneficiarios axudas</td>
       <td>Anualidade 2021</td>
       <td>Anualidade 2022</td>
       <td>Aplicación orzamentaria</td>
      </tr>
      <tr>
       <td>Empresas</td>
       <td>2.930.000</td>
       <td>875.000</td>
       <td>06.A3.733A.770.7</td>
      </tr>
      <tr>
       <td>Administración local</td>
       <td>470.000</td>
       <td>100.000</td>
       <td>06.A3.733A.760.8</td>
      </tr>
      <tr>
       <td>Entidades sen ánimo de lucro</td>
       <td>100.000</td>
       <td>25.000</td>
       <td>06.A3.733A.781.7</td>
      </tr>
      <tr>
       <td>Total</td>
       <td>3.500.000</td>
       <td>1.000.000</td>
       <td>4.500.000 €&amp;nbsp;</td>
      </tr>
     </tbody>
    </table>
    <p>Segundo. A presente modificación, unha vez publicada no <em>Diario Oficial de Galicia, </em>non implicará a modificación do plazo establecido para presentar solicitudes.</p>
    <p>Santiago de Compostela, 22 de decembro de 2021</p>
    <footer><p>Paula María Uría Traba<br>Directora da Axencia Instituto Enerxético de Galicia</p></footer>

