---
date: '2021-07-06'
id: G0426-180621-0003
page: 34629
number: 127
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 17 de xuño de 2021, do Xurado Provincial de Clasificación de Montes
  Veciñais en Man Común de Lugo, polo que se comunica aos posibles titulares de
  dereitos e intereses o acordo de revisión de esbozo do monte Mudia en Bozo, do
  concello da Pastoriza (expediente 40/78).
range: Anuncio
url: >-
  https://www.xunta.gal/dog/Publicados/2021/20210706/AnuncioG0426-180621-0003_gl.html
---
<p>Como consecuencia da entrada en vigor da Lei 7/2012, do 28 de xuño, de montes de Galicia, e coa finalidade de levar a cabo o establecido na disposición transitoria décimo terceira con respecto á revisión de esbozos de montes veciñais en man común, o xurado, na reunión celebrada o 17.9.2012, acordou solicitar ao Servizo de Montes a realización de propostas de revisión e elaboración de cartografías actualizadas dos montes veciñais da provincia, susceptibles de tal adecuación.</p>
    <p>En relación con isto, na sesión celebrada polo xurado provincial o día 2.6.2021, figura o seguinte acordo:</p>
    <p>– Monte Mudia en Bozo (expediente 40/78), pertencente aos veciños da parroquia de Loboso, no concello da Pastoriza.</p>
    <p>O 18.1.2021 tivo entrada un informe (2019_53) elaborado polo Distrito Forestal X-Terra Chá, para que se proceda á revisión parcial do esbozo do monte, co obxecto de actualizar a superficie clasificada e parte dos seus límites á realidade do monte, segundo os límites catastrais. De conformidade coa nova cartografía, o monte Mudia en Bozo pasa a ter 147,65 hectáreas.</p>
    <p>Examinada a devandita proposta, o xurado, por unanimidade, acorda aceptala e proceder á incorporación do novo esbozo ao expediente.</p>
    <p>O esbozo revisado correspóndese co plano do anexo, ao final deste anuncio.</p>
    <p>Contra estes acordos, desde o día seguinte ao da súa publicación no <em>Diario Oficial de Galicia,</em> poderá interpoñerse recurso potestativo de reposición ante o Xurado Provincial de Montes Veciñais en Man Común de Lugo no prazo dun mes, ou ben directamente recurso contencioso-administrativo ante o Xulgado do Contencioso-Administrativo de Lugo no prazo de dous meses, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e co artigo 46 da Lei 29/1998, do 13 de xullo, da xurisdición contencioso-administrativa.</p>
    <p>Lugo, 17 de xuño de 2021</p>
    <footer><p>María Olga Iglesias Fontal<br>Presidenta do Xurado Provincial de Clasificación de<br>Montes Veciñais en Man Común de Lugo</p></footer>

