---
date: '2021-07-06'
id: G0532-250621-0003
page: 34531
number: 127
agency: 'Consellería de Medio Ambiente, Territorio e Vivenda'
section: IV. Oposicións e concursos.
title: >-
  ORDE do 23 de xuño de 2021 pola que se resolve a convocatoria pública para a
  provisión, polo sistema de libre designación, dun posto de traballo vacante
  nesta consellería, anunciada pola Orde do 12 de maio de 2021.
range: Orde
url: >-
  https://www.xunta.gal/dog/Publicados/2021/20210706/AnuncioG0532-250621-0003_gl.html
---
<p>Mediante a Orde do 12 de maio de 2021, publicada no <em>Diario Oficial de Galicia</em> nº 95, do 24 de maio, convocouse a provisión, polo sistema de libre designación, do posto de traballo da Consellería de Medio Ambiente, Territorio e Vivenda que se detalla no anexo desta orde.</p>
    <p>De conformidade co establecido no artigo 92 da Lei 2/2015, do 29 de abril, do emprego público de Galicia, e nos artigos 16 e 17 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e no uso das atribucións conferidas polo artigo 17.2.c) da citada lei, esta consellería</p>
    <h2>DISPÓN:</h2>
    <p>Primeiro. Resolver a convocatoria pública para a provisión, polo sistema de libre designación, dun posto de traballo vacante na Axencia de Protección da Legalidade Urbanística, anunciada pola Orde do 12 de maio de 2021 (<em>Diario Oficial de Galicia</em> nº 95, do 24 de maio) e designar a persoa funcionaria cuxos datos se sinalan no anexo desta orde para ocupar o posto que tamén se especifica.</p>
    <p>Segundo. O cesamento no actual destino efectuarase, segundo o previsto no artigo 14 do Regulamento de provisión de postos de traballo, promoción profesional e promoción interna, aprobado polo Decreto 93/1991, do 20 de marzo, no prazo de tres (3) días hábiles contados a partir do seguinte ao da publicación no <em>Diario Oficial de Galicia</em> ou, de ser o caso, segundo o establecido na normativa de aplicación na Administración de procedencia.</p>
    <p>A toma de posesión da praza adxudicada deberase realizar no prazo de tres (3) días hábiles a partir do día seguinte ao do cesamento, se non implica cambio de residencia, ou de sete (7) días hábiles se comporta cambio de residencia. Cando a persoa adxudicataria do posto obteña coa súa toma de posesión o reingreso ao servizo activo, o prazo será de vinte (20) días hábiles.</p>
    <p>O cómputo dos prazos posesorios iniciarase cando rematen os permisos ou licenzas que, de ser o caso, se concedesen á persoa; no caso de incapacidade temporal, a partir da data da alta.</p>
    <p>Terceiro. A xefatura de persoal do centro en que cause baixa o persoal funcionario, así como a daquel en que obteña destino, efectuarán, dentro do prazo sinalado no punto anterior, as correspondentes dilixencias de cesamento e de toma de posesión, das que se dará traslado á Dirección Xeral da Función Pública.</p>
    <p>Cuarto. Contra esta orde, que pon fin á vía administrativa, as persoas interesadas poderán interpoñer recurso potestativo de reposición, ante a persoa titular da Consellería de Medio Ambiente, Territorio e Vivenda, no prazo dun (1) mes contado a partir do día seguinte ao da súa publicación no <em>Diario Oficial de Galicia</em>, de conformidade co establecido na Lei 39/2015, do 1 de outubro, do procedemento administrativo común das administracións públicas, ou poderán impugnala directamente, ante o xulgado do contencioso-administrativo competente, no prazo de dous (2) meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 23 de xuño de 2021</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>
    <h2>ANEXO</h2>
    <p>Apelidos e nome: Flores Fernández, Olalla.</p>
    <p>NRP/DNI: ****** 8168 A210A.</p>
    <p>Código do posto: MA.K01.00.001.15770.001.</p>
    <p>Denominación: subdirectora xeral.</p>
    <p>Centro directivo: Axencia de Protección da Legalidade Urbanística.</p>
    <p>Localidade: Santiago de Compostela.</p>
    <p>Corpo e/ou escala: xeral/especial (escala de inspección urbanística).</p>
    <p>Grupo/subgrupo: A1.</p>
    <p>Nivel: 30.</p>
    <p>Titulación académica: 2001-2004-2062.</p>
    <p>Complemento específico: 23.026,22 €.</p>
    <p>Formación específica: 640 (para persoal doutra Administración, curso de perfeccionamento de galego-RI).</p>
    <p>Tipo de adscrición: A12 (adscrición indistinta a persoal funcionario da Xunta de Galicia, Estado e CC.AA. e Administración local). </p>
    <p>* O NRP/DNI encóntrase cifrado coa fin de protexer os datos de carácter persoal.</p>

