---
date: '2021-12-23'
id: G0595-171221-0003
page: 63561
number: 245
agency: 'Vicepresidencia primeira e Consellería de Presidencia, Xustiza e Turismo'
section: III. Outras disposicións.
title: >-
  RESOLUCIÓN do 17 de decembro de 2021, da Secretaría Xeral da Emigración, pola
  que se amplía a dotación orzamentaria da Resolución do 3 de febreiro de 2021,
  pola que se aproban as bases reguladoras para a concesión das axudas
  extraordinarias e as de reforzo COVID-19 a persoas emigrantes galegas
  retornadas e se procede á súa convocatoria para o ano 2021 (código de
  procedemento PR905A).
range: Resolución
url: >-
  https://www.xunta.gal/dog/Publicados/2021/20211223/AnuncioG0595-171221-0003_gl.html
---
<p>O 17 de febreiro de 2021 publicouse no <em>Diario Oficial de Galicia</em> a Resolución do 3 de febreiro de 2021, pola que se aproban as bases reguladoras para a concesión das axudas extraordinarias e as de reforzo COVID-19 a persoas emigrantes galegas retornadas e se procede á súa convocatoria para o ano 2021 (código de procedemento PR905A).</p>
    <p>No artigo 2 precísase que se destinará para o financiamento destas axudas un crédito de dous millóns douscentos mil euros (2.200.000 €) con cargo á aplicación orzamentaria 04.30.312C.480.2 dos orzamentos xerais da Comunidade Autónoma de Galicia para o ano 2021, e sinálase que este importe poderá ser ampliado nos casos establecidos no artigo 31.2 da Lei 9/2007, do 13 de xuño, de subvencións de Galicia, e no artigo 30.2 do Decreto 11/2009, do 8 de xaneiro, polo que se aproba o seu regulamento, en función das maiores dispoñibilidades orzamentarias que se poidan producir na devandita aplicación.</p>
    <p>Tendo en conta que o crédito inicialmente destinado a esta convocatoria resulta insuficiente debido ao gran volume de solicitudes presentadas, cómpre, mediante esta resolución, ampliar a dotación orzamentaria para a concesión das mencionadas axudas.</p>
    <p>En virtude do exposto, no exercicio das competencias atribuídas no Decreto 109/2021, do 15 de xullo, e de conformidade co disposto na Lei 9/2007, do 13 de xuño, de subvencións de Galicia; no Decreto 11/2009, do 8 de xaneiro, polo que se aproba o regulamento da referida Lei 9/2007; nos preceptos básicos da Lei 38/2003, do 17 de novembro, xeral de subvencións; na Lei 1/2016, do 18 de xaneiro, de transparencia e bo goberno; na Lei 39/2015, do 1 de outubro, do procedemento administrativo común das administracións públicas; na Lei 4/2019, do 17 de xullo, de administración dixital de Galicia, e na demais normativa de aplicación, </p>
    <h2>RESOLVO:</h2>
    <p>Artigo único. <em>Ampliación da dotación orzamentaria</em></p>
    <p>1. Ampliar a dotación orzamentaria prevista na Resolución do 3 de febreiro de 2021 pola que se aproban as bases reguladoras para a concesión das axudas extraordinarias e as de reforzo COVID-19 a persoas emigrantes galegas retornadas e se procede á súa convocatoria para o ano 2021, na contía de 300.000,00 euros, con cargo á aplicación orzamentaria 04.30.312C.480.2. A totalidade dese importe irá destinado á liña 2 de axudas de reforzo COVID-19 (código de proxecto 2021 00002). </p>
    <p>2. Esta ampliación orzamentaria non afecta o prazo de presentación de solicitudes establecido na resolución de convocatoria nin o resto dos seus artigos.</p>
    <p>Disposición derradeira única. <em>Entrada en vigor</em></p>
    <p>Esta resolución entrará en vigor o mesmo día da súa publicación no <em>Diario Oficial de Galicia</em>.</p>
    <p>Santiago de Compostela, 17 de decembro de 2021</p>
    <footer><p>Antonio Rodríguez Miranda<br>Secretario xeral da Emigración</p></footer>

