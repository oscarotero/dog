---
date: '2021-12-23'
id: G2018-131221-0007
page: 63640
number: 245
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 10 de decembro de 2021 pola que se aproba e se fai pública a
  listaxe provisional de persoas admitidas e excluídas no proceso selectivo para
  cubrir dúas prazas da categoría profesional de técnico/a especialista de
  investigación, especialidade de bioloxía (acuicultura), grupo III, pola quenda
  de acceso libre.
range: Resolución
url: >-
  https://www.xunta.gal/dog/Publicados/2021/20211223/AnuncioG2018-131221-0007_gl.html
---
<p>Mediante Resolución do 12 de xullo de 2021 (DOG do 27 de xullo e BOE do 26 de outubro) convocáronse probas selectivas para cubrir dúas prazas da categoría profesional de técnico/a especialista de investigación, especialidade de bioloxía (acuicultura), grupo III, pola quenda de acceso libre. Finalizado o prazo de presentación de solicitudes, </p>
    <h2>RESOLVO:</h2>
    <p>Primeiro. Declarar aprobada e facer pública a listaxe provisional de persoas admitidas e excluídas ás citadas probas pola quenda de acceso libre.</p>
    <p>Segundo. Indicar que a listaxe provisional de persoas aspirantes admitidas e excluídas está exposta no taboleiro electrónico da USC e na web http://www.usc.es/gl/servizos/plan_pas/convocatorias.html</p>
    <p>Terceiro. As persoas aspirantes excluídas ou que non figuren na relación de admitidas, dispoñen dun prazo de dez días hábiles, contados a partir do seguinte ao da publicación desta resolución no <em>Diario Oficial de Galicia</em>, para poderen emendar os defectos que motivasen a exclusión ou a omisión.</p>
    <p>Cuarto. Para emendar a exclusión ou omisión cubrirase o formulario de emendas do catálogo de procedementos na seguinte ligazón: https://sede.usc.es/formularios/solicitudes/emendaSelecPersoalLaboral.htm</p>
    <p>Quinto. As persoas aspirantes que, dentro do prazo sinalado, non emenden a exclusión ou aleguen a omisión, xustificando o dereito a seren incluídas na relación de persoas admitidas, serán definitivamente excluídas da realización das probas.</p>
    <p>Santiago de Compostela, 10 de decembro de 2021</p>
    <footer><p>Antonio López Díaz<br>Reitor da Universidade de Santiago de Compostela</p></footer>

