---
date: '2021-12-07'
id: L168-151121-0001
page: 59545
number: 234
agency: Concello de Ponteceso
section: VI. Anuncios. b) Administración local.
title: ANUNCIO de requirimento de xestión da biomasa forestal.
range: Anuncio
url: >-
  https://www.xunta.gal/dog/Publicados/2021/20211207/AnuncioL168-151121-0001_gl.html
---
<p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia, e tras intentar a notificación á persoa responsable sen que fose posible efectuala por causas non imputables ao Concello de Ponteceso, mediante este anuncio ponse de manifesto o incumprimento por parte das persoas responsables que a seguir se indican da obriga de xestión da biomasa e retirada de especies arbóreas prohibidas en relación coa parcela que se describe, imposta polo artigo 22.1 da Lei 3/2007, do 9 de abril, de prevención e defensa contra os incendios forestais de Galicia:</p>
    <table>
     <tbody>
      <tr>
       <td>Data da acta inspección</td>
       <td>Ref. catastral</td>
       <td>Localización/polígono/parcela</td>
       <td>Persoa responsable</td>
      </tr>
      <tr>
       <td>20.8.2019</td>
       <td>3406321NH0930N0001QE</td>
       <td>Bo Campo, Ponteceso, A Coruña</td>
       <td>Laura Cousillas Lamas</td>
      </tr>
      <tr>
       <td>11.11.2020</td>
       <td>15069A006000330000PU</td>
       <td>Mato Redondo, Ponteceso, A Coruña
        6
        33</td>
       <td>Jesús Souto Varela</td>
      </tr>
      <tr>
       <td>25.11.2020</td>
       <td>15069A006002570000PH</td>
       <td>Carballalba, Ponteceso, A Coruña
        6
        257</td>
       <td>Benedicta Isabel García Martínez</td>
      </tr>
      <tr>
       <td>25.11.2020</td>
       <td>15069A006000380000PY</td>
       <td>Carballeira, Ponteceso, A Coruña
        6
        38</td>
       <td>José Martínez Ures</td>
      </tr>
      <tr>
       <td>12.1.2020</td>
       <td>15069A006000360000PA</td>
       <td>Carballeira, Ponteceso, A Coruña
        6
        36</td>
       <td>José García Pose</td>
      </tr>
      <tr>
       <td>17.11.2020</td>
       <td>15069A174013490000LK</td>
       <td>Mina, Ponteceso, A Coruña
        174
        1349</td>
       <td>Herdeiros de Basilisa Pérez Costa</td>
      </tr>
      <tr>
       <td>11.11.2020</td>
       <td>15069A174013460000LF</td>
       <td>Petón, Ponteceso, A Coruña
        174
        1346</td>
       <td>Herdeiros de Carmen Pérez Varela</td>
      </tr>
     </tbody>
    </table>
    <p>1º. En virtude do que antecede, comunícaselle que na acta de inspección referenciada se comprobou que na referida parcela se incumpre o establecido no artigo 21 da Lei 3/2007. Polo tanto, dispón dun prazo máximo de 15 días naturais para o cumprimento voluntario para xestionar a biomasa na parcela citada, que se iniciará o día seguinte ao da última publicación desta notificación no <em>Diario Oficial de Galicia </em>(DOG) e no <em>Boletín Oficial del Estado</em> (BOE).</p>
    <p>2º. En caso de persistencia no incumprimento, transcorrido o devandito prazo, o Concello procederá sen máis trámites á execución subsidiaria con repercusión dos custos de xestión da biomasa e, de ser o caso, comiso das especies arbóreas prohibidas retiradas pola Administración, nas condicións establecidas no artigo 22.2 da citada Lei 3/2007, do 9 de abril, de prevención e defensa contra os incendios forestais de Galicia, sen prexuízo da instrución do procedemento sancionador que corresponda. As persoas titulares dos terreos ou dos dereitos de aproveitamento terán a obriga legal de facilitar o necesario acceso para a realización dos traballos de xestión da biomasa e retirada das especies arbóreas prohibidas. O suxeito que realice os traballos de execución subsidiaria terá a facultade de acceder sen consentimento da persoa titular, agás nos supostos excepcionais previstos legalmente, cando o acceso afecte, dentro da parcela, a espazos físicos susceptibles de mereceren a cualificación de domicilio, para os efectos do artigo 18.2 da Constitución española.</p>
    <p>3º. No caso de proceder á execución subsidiaria, o Concello procederá á liquidación provisional dos custos a que previsiblemente dará lugar, coa advertencia de que se procederá á súa exacción inmediata, no caso de persistencia no incumprimento, logo do transcurso do prazo outorgado, sen prexuízo da liquidación definitiva unha vez rematados os traballos, de ser o caso. Neste caso, a liquidación provisional dos traballos necesarios para xestionar a biomasa nas faixas secundarias establécese na cantidade estimada que se reflicte na seguinte táboa:</p>
    <table>
     <tbody>
      <tr>
       <td>Nº de expediente</td>
       <td>Ref. catastral</td>
       <td>Ha afectadas por execución subsidiaria</td>
       <td>Liquidación provisional</td>
      </tr>
      <tr>
       <td>2019/X999/000256</td>
       <td>3406321NH0930N0001QE</td>
       <td>0,00636</td>
       <td>157,30 €</td>
      </tr>
      <tr>
       <td>2019/X999/000355</td>
       <td>15069A006000330000PU</td>
       <td>0,07229</td>
       <td>874,71 €</td>
      </tr>
      <tr>
       <td>2019/X999/000371</td>
       <td>15069A006002570000PH</td>
       <td>0,00403</td>
       <td>1.151,92 €</td>
      </tr>
      <tr>
       <td>2019/X999/000372</td>
       <td>15069A006000380000PY</td>
       <td>0,00466</td>
       <td>758,91 €</td>
      </tr>
      <tr>
       <td>2019/X999/000384</td>
       <td>15069A006000360000PA</td>
       <td>0,05103</td>
       <td>878,94 €</td>
      </tr>
      <tr>
       <td>2019/X999/000411</td>
       <td>15069A174013490000LK</td>
       <td>0,03516</td>
       <td>1.830,97 €</td>
      </tr>
      <tr>
       <td>2019/X999/000414</td>
       <td>15069A174013460000LF</td>
       <td>0,41373</td>
       <td>5.506,75 €</td>
      </tr>
     </tbody>
    </table>
    <p>4º. En caso de persistencia no incumprimento, e transcorrido o prazo outorgado, iniciarase tamén o correspondente procedemento sancionador, segundo o previsto no título VII da Lei 3/2007:</p>
    <p>a) Administración competente para sancionar (artigo 54 da Lei 3/2007):</p>
    <p>1. Será competente para incoar o procedemento sancionador para as infraccións cometidas en terreos agrícolas, forestais e de influencia forestal a persoa titular da xefatura territorial da consellería con competencias en materia forestal por razón do territorio en que se cometeu a infracción ou daquel con maior superficie afectada.</p>
    <p>2. Serán competentes para a resolución dos procedementos sancionadores por infraccións tipificadas nesta lei e incoados no ámbito da consellería con competencia en materia forestal:</p>
    <p>a) A persoa titular da xefatura territorial da consellería competente en materia forestal, para a imposición de sancións pola comisión de infraccións leves.</p>
    <p>b) O órgano competente en materia forestal, para a imposición de sancións pola comisión de infraccións graves.</p>
    <p>c) A persoa titular da consellería que teña asignada a competencia en materia forestal, para a imposición de sancións pola comisión de infraccións moi graves.</p>
    <p>3. A incoación do procedemento sancionador en aplicación desta lei, por ausencia de ordenanzas municipais ao respecto, para as infraccións cometidas en solo urbano, de núcleo rural e urbanizable será competencia do correspondente concello. A resolución dos expedientes pola comisión de infraccións leves, graves e moi graves corresponderalle á persoa titular da alcaldía, de conformidade co establecido no número 3 do artigo 21 ter.</p>
    <p>b) Cualificación da infracción: infracción leve (51.3.a) da Lei 3/2007, do 9 de abril, de prevención e defensa contra os incendios forestais de Galicia, sen prexuízo do establecido no artigo 51.2.g) para as faltas graves.</p>
    <p>c) Contía máxima da sanción pecuniaria que se poida impoñer no caso de infracción leve: 1.000,00 € (artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007. No caso de ser considerada infracción grave, a contía máxima da sanción será de 100.000,00 € (artigo 74.b).</p>
    <p>d) Procederase ao comiso cautelar da madeira resultante da corta das especies arbóreas que deban ser retiradas, de acordo co establecido no artigo 22.2 da Lei 3/2007.</p>
    <p>Ponteceso, 15 de novembro de 2021</p>
    <footer><p>Xosé Lois García Carballido<br>Alcalde</p></footer>

