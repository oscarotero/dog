---
date: '2021-12-07'
id: G0597-261121-0005
page: 59476
number: 234
agency: Consellería de Facenda e Administración Pública
section: IV. Oposicións e concursos.
title: >-
  RESOLUCIÓN do 16 de novembro de 2021, do tribunal designado para xulgar o
  proceso selectivo, pola quenda de acceso libre, para o ingreso no corpo
  administrativo da Administración xeral da Comunidade Autónoma de Galicia,
  subgrupo C1, convocado pola Orde do 22 de novembro de 2019 (Diario Oficial de
  Galicia número 224, do 25 de novembro), pola que se dá publicidade de diversos
  acordos.
range: Resolución
url: >-
  https://www.xunta.gal/dog/Publicados/2021/20211207/AnuncioG0597-261121-0005_gl.html
---
<p>Na sesión que tivo lugar o 16 de novembro de 2021, o tribunal nomeado pola Resolución do 14 de setembro de 2020 (DOG núm. 188, do 16 de setembro), modificada pola Resolución do 23 de setembro de 2020 (DOG núm. 197, do 29 de setembro) para cualificar o proceso selectivo, pola quenda de acceso libre, para o ingreso no corpo administrativo da Administración xeral da Comunidade Autónoma de Galicia, subgrupo C1, convocado pola Orde do 22 de novembro de 2019 (DOG núm. 224, do 25 de novembro),</p>
    <p class="dog-titulo">ACORDOU:</p>
    <p>Primeiro. Unha vez revisadas as alegacións e reclamacións presentadas ao segundo exercicio do proceso selectivo, este tribunal acorda desestimalas na súa totalidade.</p>
    <p>Segundo. De conformidade co disposto na base II.1.1.2 da convocatoria, superaron o segundo exercicio as persoas aspirantes que obtiveron unha puntuación mínima de quince (15) puntos, fixándose, en virtude dos criterios de corrección fixados por este tribunal na Resolución do 21 de setembro de 2021, que superarán o segundo exercicio as persoas aspirantes presentadas que acaden as mellores puntuacións no conxunto de todas as quendas, ata completar o número máximo de trescentas sesenta e cinco (365), sempre que respondesen correctamente como mínimo a vinte e nove (29) das preguntas do suposto práctico consideradas válidas (unha vez feitas as deducións por respostas incorrectas). As preguntas non contestadas non penalizarán nin recibirán puntuación.</p>
    <p>Todas as persoas aspirantes con idéntica puntuación a aquela persoa aprobada que marque o corte consideraranse igualmente aprobadas, aínda que se supere o número de aspirantes antes indicado (365).</p>
    <p>Asignarase a valoración de 15 puntos ás persoas aspirantes que obteñan unha nota equivalente á nota de corte fixada. O resto das persoas declaradas aptas terá unha cualificación distribuída entre os 15 e os 30 puntos, proporcional ao número de respostas correctas. Do mesmo xeito, asignarase a puntuación proporcional que corresponda ás persoas aspirantes declaradas non aptas. </p>
    <p>Terceiro. Publicar as puntuacións obtidas polas persoas aspirantes presentadas ao segundo exercicio do proceso selectivo para o ingreso no corpo administrativo da Administración xeral da Comunidade Autónoma de Galicia, subgrupo C1, convocado pola Orde do 22 de novembro de 2019 (DOG núm. 224, do 25 de novembro), no portal web da Xunta de Galicia funcionpublica.xunta.gal</p>
    <p>Cuarto. De acordo co disposto na base II.1.2.8 da convocatoria, as persoas aspirantes poderán presentar as alegacións que consideren oportunas con relación ás puntuacións no prazo de 10 días hábiles contados desde o día seguinte ao da publicación desta resolución no <em>Diario Oficial de Galicia</em>.</p>
    <p>Quinto. De conformidade co disposto na base III.13 da Orde da convocatoria, contra esta resolución poderase interpoñer recurso de alzada perante o conselleiro competente en materia de Función Pública nos termos previstos nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 16 de novembro de 2021</p>
    <footer><p>Laura Suárez Fernández<br>Presidenta do tribunal</p></footer>

