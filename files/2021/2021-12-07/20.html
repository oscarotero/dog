---
date: '2021-12-07'
id: G0532-101121-0003
page: 59514
number: 234
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 9 de novembro de 2021, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión e a modificación substancial da autorización
  ambiental integrada outorgada a Codisoil, S.A. para a planta de valorización e
  almacenamento de residuos hidrocarburados situada no concello do Pereiro de
  Aguiar (Ourense) (expediente 2019-IPPC-M-196 e 2021-IPPC-M-39).
range: Anuncio
url: >-
  https://www.xunta.gal/dog/Publicados/2021/20211207/AnuncioG0532-101121-0003_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (Boletín Oficial del Estado núm. 316, do 31 de decembro) regula a revisión das autorizacións ambientais integradas.</p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (Boletín Oficial del Estado núm. 251, do 19 de outubro) regulan os procedementos de revisión e modificación substancial das autorizacións ambientais integradas.</p>
    <p>Para os efectos previstos no artigo 15 do Real decreto 815/2013 sométese a información pública, durante un período de 20 días hábiles contados a partir do día seguinte ao da publicación deste anuncio no Diario Oficial de Galicia, o documento presentado por Codisoil, S.A. para a revisión e modificación substancial da súa autorización ambiental integrada, para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que estime convenientes.</p>
    <p>O documento estará á disposición dos administrados nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>Santiago de Compostela, 9 de novembro de 2021</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO</h2>
    <p>Expedientes: 2019-IPPC-M-196 e 2021-IPPC-M-39.</p>
    <p>Número de autorización ambiental integrada: 2014-IPPC-38-275.</p>
    <p>Categoría principal da actividade: anexo I, grupo 5.6.</p>
    <p>Titular: Codisoil, S.A.</p>
    <p>CIF: A79322947.</p>
    <p>Enderezo do titular: Paseo da Castellana, 259-D, planta 50, 28046 Madrid (Madrid).</p>
    <p>Enderezo da instalación: polígono industrial Pereiro de Aguiar, parcela 14, 32710 O Pereiro de Aguiar (Ourense).</p>
    <p>Actividade principal: limpeza industrial, distribución polo miúdo de carburantes e combustibles, almacenamento e valorización de residuos perigosos.</p>
    <p>Descrición das instalacións: a planta de Codisoil, S.A. no Pereiro de Aguiar conta con 6 liñas de actividade:</p>
    <p>• Limpeza industrial: realízanse limpezas de tubaxes, arquetas, separadores de hidrocarburos, depósitos de gasóleo e fuel óleo, desatascos, aspiración de fosas sépticas, etc. Ademais, a empresa tamén realiza revestimentos e inertización de depósitos, medición de espesores e probas de estanquidade de tanques.</p>
    <p>• Distribución de AdBlue.</p>
    <p>• Distribución de carburantes e combustibles.</p>
    <p>• Almacenamento de residuos perigosos.</p>
    <p>• Valorización de residuos perigosos: os residuos que cumplan coas especificacións necesarias para poder ser tratados na planta pasan á liña de valorización na que se leva a cabo unha decantación e posterior tratamento mediante evaporación e condensación nun equipo evaporador.</p>
    <p>A modificación prevista na panta de Codisoil, S.A. consiste, basicamente, en:</p>
    <p>• Almacenamento de residuos non perigosos (nova actividade).</p>
    <p>• Un aumento das cantidades de residuos perigosos que valorizan, así como da tipoloxía dos residuos.</p>
    <p>Verteduras:</p>
    <p>• Augas industriais: proceden dos tanques de almacenamento, do proceso de valorización e do proceso de limpeza de vehículos e da instalación. Tras pasar polo proceso de decantación e evapo-concentración, as augas industriais son recollidas a través da rede de drenaxe e conducidas ao separador de hidrocarburos e desareador antes da súa vertedura á rede de saneamento do polígono industrial.</p>
    <p>• Augas pluviais contaminadas: son as recollidas na cuberta e consideradas como augas hidrocarburadas, polo que se tratan como as industriais.</p>
    <p>• Augas pluviais limpas: recóllense mediante canalizacións separadas e son vertidas a un colector con saída á rede de saneamento do polígono industrial.</p>
    <p>• Augas sanitarias: vértense á rede de saneamento do polígono industrial.</p>

