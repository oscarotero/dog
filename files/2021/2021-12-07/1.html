---
date: '2021-12-07'
id: G0533-301121-0001
page: 59424
number: 234
agency: Consellería de Infraestruturas e Mobilidade
section: III. Outras disposicións.
title: >-
  DECRETO 161/2021, do 25 de novembro, polo que se declara, en concreto, a
  utilidade pública e se dispón a urxente ocupación dos bens e dereitos
  afectados polo proxecto de construción dunha senda na AC-305, no treito A
  Casilla-O Araño-Burés, no concello de Rianxo (clave AC/19/005.06).
range: Decreto
url: >-
  https://www.xunta.gal/dog/Publicados/2021/20211207/AnuncioG0533-301121-0001_gl.html
---
<p>Antecedentes:</p>
    <p>Primeiro. Con data do 9 de agosto de 2021 publicouse no <em>Diario Oficial de Galicia </em>número 151 o Anuncio do 26 de xullo de 2021 polo que se somete ao trámite de información pública o proxecto de construción dunha senda na AC-305, no treito A Casilla-O Araño-Burés, de clave AC/19/005.06, así como a relación individual de bens, dereitos e propietarios afectados polo proxecto de referencia.</p>
    <p>Segundo. Tras a análise dos informes, alegacións e certificados presentados, o 11 de novembro de 2021 apróbase o expediente de información pública e o proxecto de construción dunha senda na AC-305, no treito A Casilla-O Araño-Burés, de clave AC/19/005.06.</p>
    <p>O obxecto do presente proxecto consiste na construción dunha senda peonil destinada á mellora da seguridade viaria entre os puntos quilométricos (pp.qq.) 9+960-10+760 (Burés-Os Xens) e 12+510-13+020 (Contrés-A Casilla) da AC-305, coa finalidade de fomentar a mobilidade alternativa e de acadar unha diminución do tráfico rodado motorizado diario que actualmente existe entre os núcleos de Burés e A Casilla.</p>
    <p>A competencia para a execución da expropiación forzosa, no ámbito das estradas non incorporadas á rede do Estado, con itinerarios que se desenvolvan integramente no seu territorio, correspóndelle á Comunidade Autónoma de Galicia, ao abeiro do punto dous do artigo 28 do Estatuto de autonomía de Galicia, aprobado pola Lei orgánica 1/1981, do 6 de abril.</p>
    <p>Correspóndelle ao Consello da Xunta de Galicia, como órgano equivalente ao Consello de Ministros, no ámbito da Administración autonómica, o recoñecemento concreto da utilidade pública e a declaración da urxente ocupación dos bens afectados pola expropiación a que dá lugar a realización da obra, segundo o previsto nos artigos 10 e 52 da Lei do 16 de decembro de 1954, de expropiación forzosa.</p>
    <p>Na súa virtude, por proposta da conselleira de Infraestruturas e Mobilidade e logo da deliberación do Consello da Xunta de Galicia na súa reunión do día vinte e cinco de novembro de dous mil vinte e un,</p>
    <h2>DISPOÑO:</h2>
    <p>Artigo único</p>
    <p>Declarar, en concreto, a utilidade pública e a necesidade de urxente ocupación, para os efectos de expropiación forzosa, dos bens e dereitos que se concretan no expediente administrativo instruído, así como en calquera das modificacións que sexa necesario realizar para a execución do proxecto de construción dunha senda na AC-305, no treito A Casilla-O Araño-Burés, de clave AC/19/005.06.</p>
    <p>Santiago de Compostela, vinte e cinco de novembro de dous mil vinte e un</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Ethel Mª Vázquez Mourelle<br>Conselleira de Infraestruturas e Mobilidade</p>

