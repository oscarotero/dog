---
date: '2021-10-01'
id: C3Q2-230921-0001
page: 48094
number: 190
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 22 de setembro de 2021 pola que se amplía a dotación
  orzamentaria da convocatoria de 2021 das axudas ao alugamento de vivenda do
  Plan estatal de vivenda 2018-2021.
range: Resolución
url: >-
  https://www.xunta.gal/dog/Publicados/2021/20211001/AnuncioC3Q2-230921-0001_gl.html
---
<p>O 30 de marzo de 2021 publicouse no DOG núm. 60 a Resolución do 5 de marzo de 2021 pola que se convocan as axudas ao alugamento de vivenda do Plan estatal de vivenda 2018-2021 para o ano 2021 (código de procedemento VI432A).</p>
    <p>O punto un do ordinal terceiro da antedita resolución establece que as axudas previstas nesa convocatoria se farían efectivas con cargo á aplicación orzamentaria 08.81.451B.480.6 dos orzamentos xerais da Comunidade Autónoma de Galicia, por un importe total de 2.272.000 euros, dos que 1.485.000 corresponden á liña A da axuda (proxecto 2018 00008) e 787.000 euros á liña B (proxecto 2018 00004).</p>
    <p>Así mesmo, no punto tres do mesmo ordinal prevese que a contía establecida nesta convocatoria poderá ser obxecto de ampliación mediante resolución ditada pola persoa titular da Dirección Xeral do Instituto Galego da Vivenda e Solo, que terá efecto logo da súa publicación no DOG, de conformidade co establecido no artigo 30 do Regulamento da Lei 9/2007, do 13 de xuño.</p>
    <p>Tendo en conta o elevado número de solicitudes recibidas ao abeiro desta convocatoria 2021 e que existen remanentes de crédito de convocatorias anteriores das axudas ao alugamento de vivenda do Plan estatal de vivenda 2018-2021, estímase necesario realizar unha ampliación do crédito establecido inicialmente.</p>
    <p>De conformidade co punto terceiro do ordinal terceiro da Resolución do 5 de marzo de 2021 é competente para ditar esta resolución a persoa titular da Dirección Xeral do Instituto Galego da Vivenda e Solo.</p>
    <p>Polo exposto,</p>
    <h2>RESOLVO:</h2>
    <p>Único. Ampliar a dotación orzamentaria para a convocatoria de axudas ao alugamento de vivenda do Plan estatal de vivenda 2018-2021 para o exercicio 2021.</p>
    <p>O incremento da dotación será de 1.055.000 euros, polo que a contía máxima que se poderá conceder no exercicio 2021 será a seguinte:</p>
    <table>
     <tbody>
      <tr>
       <td>Liñas de axudas</td>
       <td>Aplicación orzamentaria</td>
       <td>Crédito inicial</td>
       <td>Ampliación de crédito</td>
       <td>Crédito total</td>
      </tr>
      <tr>
       <td>Liña A. Axuda ao alugamento de vivenda</td>
       <td>08.81.451B.480.6
        (Proxecto 2018 00008)</td>
       <td>1.485.000,00 €</td>
       <td>1.000.000,00 €</td>
       <td>2.485.000,00 €</td>
      </tr>
      <tr>
       <td>Liña B. Axuda á mocidade para o alugamento de vivenda habitual e permanente</td>
       <td>08.81.451B.480.6
        (Proxecto 2018 00004)</td>
       <td>787.000,00 €</td>
       <td>55.000,00 €</td>
       <td>842.000,00 €</td>
      </tr>
      <tr>
       <td colspan="2">Total</td>
       <td>2.272.000,00 €</td>
       <td>1.055.000,00 €</td>
       <td>3.327.000,00 €</td>
      </tr>
     </tbody>
    </table>
    <p>Esta ampliación non implica a apertura do prazo para presentar novas solicitudes nin o inicio dun novo cómputo do prazo máximo para resolver.</p>
    <p>Esta resolución producirá efectos desde o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 22 de setembro de 2021</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>

