---
date: '2021-10-01'
id: G0597-210921-0001
page: 48118
number: 190
agency: Consellería de Facenda e Administración Pública
section: VI. Anuncios. a) Administración autonómica.
title: >-
  RESOLUCIÓN do 20 de setembro de 2021 pola que se acorda a adxudicación do
  procedemento de alleamento, mediante poxa pública, dun inmoble situado no
  concello de Lugo.
range: Resolución
url: >-
  https://www.xunta.gal/dog/Publicados/2021/20211001/AnuncioG0597-210921-0001_gl.html
---
<p>Pola Orde da Consellería de Facenda e Administración Pública do 5 de xullo de 2021 acordouse o alleamento mediante poxa dun inmoble situado no concello de Lugo.</p>
    <p>Logo de publicarse no <em>Diario Oficial de Galicia</em> núm. 139, do 22 de xullo de 2021, e nun xornal de ampla difusión (<em>El Progreso</em> do mesmo día) o Anuncio do 7 de xullo de 2021, da Secretaría Xeral Técnica e do Patrimonio, polo que se acorda o alleamento do ben citado, o día 7 de setembro de 2021 celebrouse a poxa pública anunciada, co que, á vista da acta da mesa de contratación, de conformidade co disposto no artigo 70 do Decreto 50/1989, polo que se aproba o Regulamento de patrimonio da Comunidade Autónoma de Galicia, e logo da proposta da Secretaría Xeral Técnica e do Patrimonio,</p>
    <h2>DISPOÑO:</h2>
    <p>Primeiro.</p>
    <p>Aprobar a seguinte adxudicación:</p>
    <p>A Vazmar Lucus, S.L., polo prezo de 401.938,42 €, o seguinte inmoble:</p>
    <p>Parcela nº 3, sita no termo municipal de Lugo, parte do polígono industrial denominado O Ceao, procedente doutra de maior superficie sinalada cos números 92, 93 e 94 no plano parcelario do plan parcial do dito polígono. Ten unha extensión superficial de 900 m2, correspondente a un rectángulo de 15 metros de largo por 60 metros de longo ou fondo; con nave industrial de planta baixa de 900 m2 e entreplanta de 172 m2. </p>
    <p>Linda: norte ou fronte, rúa A; sur ou fondo, parcela 28; leste ou esquerda, parcela 2; oeste ou dereita, parcela 4. </p>
    <p>Inscrita no Rexistro da Propiedade nº 1 de Lugo, a nome da Comunidade Autónoma de Galicia como finca rexistral nº 60.952, ao tomo 1937, libro 1498, folio 187. Sen cargas. </p>
    <p>Referencia catastral: 7169016PH1676N0001LL.</p>
    <p>Segundo.</p>
    <p>O pagamento do prezo do inmoble adxudicado efectuarase segundo o estipulado no artigo 70.3 do Decreto 50/1989, do 9 de marzo, polo que se aproba o Regulamento de patrimonio da Comunidade Autónoma de Galicia.</p>
    <p>Terceiro.</p>
    <p>A venda formalizarase como corpo certo en escritura pública, e serán por conta do adquirente os custos do seu outorgamento. Os tributos derivados da transmisión serán exixidos conforme o disposto na lexislación tributaria. Así mesmo, queda a cargo do adxudicatario o pagamento dos custos dos anuncios que se teñan producido neste procedemento de alleamento.</p>
    <p>Cuarto.</p>
    <p>Contra esta resolución, que pon fin á vía administrativa, poderase interpoñer recurso potestativo de reposición perante esta consellería no prazo dun mes, contado desde o día seguinte ao da súa publicación no <em>Diario Oficial de Galicia</em>, ou recurso contencioso-administrativo perante a Sala do Contencioso-Administrativo do Tribunal Superior de Xustiza de Galicia, no prazo de dous meses.</p>
    <p>Santiago de Compostela, 20 de setembro de 2021</p>
    <footer><p>O conselleiro de Facenda e Administración Pública<br>P.D. (Orde do 9.1.2012)<br>Jorge Atán Castro<br>Secretario xeral técnico e do Patrimonio <br>da Consellería de Facenda e Administración Pública</p></footer>

