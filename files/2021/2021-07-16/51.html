---
date: '2021-07-16'
id: G0477-250621-0001
page: 36663
number: 135
agency: Concello Cerdedo-Cotobade
section: VI. Anuncios. b) Administración local.
title: >-
  ANUNCIO de información pública do Plan de dotacións para a implantación dunha
  praza en San Xurxo de Sacos.
range: Anuncio
url: >-
  https://www.xunta.gal/dog/Publicados/2021/20210716/AnuncioG0477-250621-0001_gl.html
---
<p>A Xunta de Goberno Local do Concello de Cerdedo-Cotobade, en sesión que tivo lugar o 31 de maio de 2021 adoptou o acordo de aprobación inicial do Plan especial de dotacións para a implantación dunha praza en San Xurxo de Sacos. </p>
    <p>De conformidade co disposto no artigo 75.1.a) da Lei 2/2016, do 10 de febreiro, do solo de Galicia, sométese o expediente a información pública polo prazo de dous meses contados desde o día seguinte ao da última publicación do presente anuncio no Diario Oficial de Galicia e no xornal Diario de Pontevedra. </p>
    <p>Durante o dito prazo poderá ser examinado por calquera interesado/a na Casa Consistorial do Concello (Chan 11, Carballedo) das 9.00 ás 14.00 horas, para formular as alegacións que se consideren pertinentes, así como na sede electrónica da entidade (http://concellodecerdedocotobade.sedelectronica.gal/info.0).</p>
    <p>De acordo co disposto no artigo 47 da Lei 2/2016, do 10 de febreiro, do solo de Galicia, e no artigo 86 do Decreto 143/2016, do 22 de setembro, suspéndese o procedemento de outorgamento de licenzas en todo o ámbito do Plan especial de infraestruturas e dotacións.</p>
    <p>Esta suspensión terá unha duración máxima de dous anos contados desde esta aprobación inicial e, en calquera caso, extinguirase coa aprobación definitiva do plan especial.</p>
    <p>Cerdedo-Cotobade, 25 de xuño de 2021</p>
    <footer><p>Jorge Cubela López<br>Alcalde</p></footer>

