---
date: '2021-05-24'
id: O92-110521-0001
page: 25697
number: 95
agency: Instituto Galego de Promoción Económica
section: IV. Oposicións e concursos.
title: >-
  RESOLUCIÓN do 7 de maio de 2021 pola que se anuncia a convocatoria para a
  provisión, polo sistema de libre designación, de dous postos de traballo
  vacantes nesta entidade.
range: Resolución
url: >-
  https://www.xunta.gal/dog/Publicados/2021/20210524/AnuncioO92-110521-0001_gl.html
---
<p>De conformidade co establecido no artigo 92 da Lei 2/2015, do 29 de abril, do emprego público de Galicia (DOG nº 82, do 4 de maio), e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e en uso das atribucións conferidas polo artigo 17.2.c) da citada lei, esta entidade</p>
    <h2>DISPÓN: </h2>
    <p>Primeiro. Anunciar a convocatoria para cubrir, polo sistema de libre designación, os postos de traballo vacantes que se indican no anexo I desta resolución.</p>
    <p>Segundo. Poderá concorrer a ela o persoal laboral (grupo I, categoría 04) e funcionario de carreira da Xunta de Galicia e o persoal laboral fixo do Instituto Galego de Promoción Económica que reúna os requisitos sinalados no anexo I.</p>
    <p>Terceiro. As solicitudes para participar nesta convocatoria presentaranse no Rexistro do Instituto Galego de Promoción Económica (Complexo Administrativo San Lázaro, s/n), nas súas oficinas territoriais, ou nas oficinas previstas no artigo 16 da Lei 39/2015, do 1 de outubro, do procedemento administrativo común das administracións públicas (BOE nº 236, do 2 de outubro), no prazo de quince (15) días, contados a partir do seguinte ao da publicación desta orde no <em>Diario Oficial de Galicia</em>, segundo o modelo que se inclúe no anexo II. Debido á situación excepcional provocada polo COVID-19 poderase presentar a documentación para participar neste proceso a través da sede electrónica da Xunta de Galicia, no seguinte enderezo web: https://sede.xunta.gal/a-mina-sede/, utilizando o procedemento PR004A. No caso de non utilizar a sede electrónica, deberase comunicar ao correo electrónico rrhh@igape.es o feito de haber presentado a solicitude por outros procedementos.</p>
    <p>Cuarto. As persoas aspirantes deberán unir á petición un <em>curriculum vitae</em> e xustificarán documentalmente os méritos que aleguen. </p>
    <p>Quinto. A resolución desta convocatoria farase pública no <em>Diario Oficial de Galicia</em> e poderá declararse deserto o posto de traballo, de considerarse oportuno.</p>
    <p>Sexto. O prazo de toma de posesión será de tres (3) días hábiles se non implica cambio de residencia, de sete (7) días hábiles se comporta cambio de residencia, ou de vinte (20) días hábiles se comporta o reingreso ao servizo activo, conforme o establecido no artigo 14 do Decreto 93/1991, do 20 de marzo, modificado polo Decreto 166/2013, do 14 de novembro.</p>
    <p>O prazo de toma de posesión empezará a contarse a partir do día seguinte ao do cesamento, que deberá producirse dentro dos tres (3) días seguintes ao da publicación da resolución no <em>Diario Oficial de Galicia</em>.</p>
    <p>Se a resolución comporta o reingreso ao servizo activo, o prazo de toma de posesión empezará a contarse a partir do día seguinte ao da publicación da resolución no <em>Diario Oficial de Galicia</em>.</p>
    <p>Sétimo. Contra esta resolución, que pon fin á vía administrativa, as persoas interesadas poderán interpoñer recurso potestativo de reposición perante o director xeral do Instituto Galego de Promoción Económica, no prazo dun (1) mes, contado a partir do día seguinte ao da súa publicación, de conformidade co establecido na Lei 39/2015, do 1 de outubro, do procedemento administrativo común das administracións públicas (BOE nº 236, do 2 de outubro), ou poderán impugnala directamente perante o xulgado do contencioso-administrativo competente no prazo de dous (2) meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 7 de maio de 2021</p>
    <footer><p>Fernando Guldrís Iglesias<br>Director xeral do Instituto Galego de Promoción Económica</p></footer>
    <h2>ANEXO I</h2>
    <p>Código: IN.IGAPE.00.004.4050403.</p>
    <p>Consellería: Vicepresidencia Segunda e Consellería de Economía, Empresa e Innovación.</p>
    <p>Denominación do posto: subdirector/a de Internacionalización.</p>
    <p>Dependencia: Instituto Galego de Promoción Económica. Área de Internacionalización.</p>
    <p>Localidade: Santiago de Compostela.</p>
    <p>Forma de provisión: libre designación.</p>
    <p>Grupo/subgrupo: A1/I-04.</p>
    <p>Retribución anual: 54.151,79 €.</p>
    <p>Tipo de adscrición: persoal funcionario e persoal laboral da Xunta de Galicia/persoal laboral fixo do Igape.</p>
    <p>Código: IN.IGAPE.00.005.4050425.</p>
    <p>Consellería: Vicepresidencia Segunda e Consellería de Economía, Empresa e Innovación.</p>
    <p>Denominación do posto: subdirector/a de Proxectos Tractores.</p>
    <p>Dependencia: Instituto Galego de Promoción Económica. Área de Proxectos Empresariais.</p>
    <p>Localidade: Santiago de Compostela.</p>
    <p>Forma de provisión: libre designación.</p>
    <p>Grupo/subgrupo: A1/I-04.</p>
    <p>Retribución anual: 54.151,79 €.</p>
    <p>Tipo de adscrición: persoal funcionario e persoal laboral da Xunta de Galicia/persoal laboral fixo do Igape.</p>

