---
date: '2021-05-03'
id: G0532-250121-0002
page: 22263
number: 82
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 20 de xaneiro de 2021, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación da revisión da autorización ambiental integrada da planta de
  tratamento de augas hidrocarburadas que Sertego Servicios Medioambientales,
  S.L. posúe no concello de Lalín (expediente 2020-IPPC-M-16).
range: Anuncio
url: >-
  https://www.xunta.gal/dog/Publicados/2021/20210503/AnuncioG0532-250121-0002_gl.html
---
<p>Para os efectos previstos no Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), faise público que por espazo de vinte (20) días hábiles, contados a partir do día seguinte ao da publicación deste anuncio no Diario Oficial de Galicia, quedará exposto o documento titulado:</p>
    <p>– Revisión de la AAI de la planta de almacenamiento y valorización de residuos de Sertego. Lalín.</p>
    <p>Para que calquera interesado poida consultalos e, se for o caso, formular no citado prazo as alegacións, suxestións ou observacións que coide oportunas, os documentos estarán á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental e Cambio Climático, Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais poderán acceder a esta información na páxina web da Consellería de Medio Ambiente, Territorio e Vivenda ((http://cmatv.xunta.gal»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>Santiago de Compostela, 20 de xaneiro de 2021</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO</h2>
    <h2>Memoria resumo</h2>
    <p>Clave do expediente: 2020-IPPC-M-16.</p>
    <p>Peticionario: Sertego Servicios Medioambientales, S.L.</p>
    <p>CIF: B83667725.</p>
    <p>Enderezo social: Camino de Hormigueras, 171, 28031 Madrid.</p>
    <p>Localización da instalación: Polígono Industrial Lalín 2000, rúa F, parcela 3-4-5, 36500 Lalín (Pontevedra).</p>
    <p>Actividade: planta de tratamento de augas hidrocarburadas e centro de transferencia de residuos, englobada no anexo do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación; epígrafes 5.1.b) e 5.6.</p>
    <p>Descrición das instalacións: a planta consta dun centro de clasificación e almacenamento de pneumáticos fóra de uso (naves 2 e 3), zona de lavado de bidóns, centro de transferencia de residuos (nave 1), zona de residuos valorizables (silos nave 2) e planta de tratamento de augas hidrocarburadas.</p>
    <p>Verteduras:</p>
    <p>• As augas residuais fecais están conectadas directamente á rede de sumidoiros do polígono.</p>
    <p>• As augas residuais pluviais e as procedentes dos baldeos procedentes do interior e do exterior das instalacións atópanse conectadas á rede de sumidoiros do polígono, logo de pasaren polos separadores de hidrocarburos.</p>
    <p>• As augas residuais procedentes do lavado de bidóns son xestionadas por un xestor autorizado.</p>
    <p>• As augas residuais industriais xeradas na planta de tratamento de augas residuais hidrocarburadas vértense á rede de sumidoiros do polígono, despois de pasaren por un dos separadores de hidrocarburos.</p>

