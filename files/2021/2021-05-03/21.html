---
date: '2021-05-03'
id: G0003-230421-0003
page: 22224
number: 82
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 23 de abril de 2021, da Xerencia da Área Sanitaria de Ferrol,
  pola que se resolve a convocatoria pública do 28 de xaneiro para a provisión,
  polo sistema de libre designación, de dous (2) postos de supervisor/a de área
  funcional (Atención Continuada).
range: Resolución
url: >-
  https://www.xunta.gal/dog/Publicados/2021/20210503/AnuncioG0003-230421-0003_gl.html
---
<p>Convocada pola Resolución LD-02/2021, do 28 de xaneiro (DOG nº 44, do 5 de marzo), a provisión de dous (2) postos de supervisor/a de área funcional (Atención Continuada), polo sistema de libre designación, esta Xerencia de Área Sanitaria, de conformidade co establecido no Decreto 206/2005, do 22 de xullo, de provisión de prazas de persoal estatutario do Servizo Galego de Saúde, así como na Orde do 24 de maio de 2006, pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde, en virtude das competencias atribuídas polo Decreto 137/2019, do 10 de outubro (DOG nº 208, do 31 de outubro), polo que se establece a estrutura orgánica do Servizo Galego de Saúde; Decreto 134/2019, do 10 de outubro (DOG nº 204, do 25 de outubro), polo que se regulan as áreas sanitarias e os distritos sanitarios do Sistema público de saúde de Galicia, e a Orde do 22 de abril de 2020 (DOG nº 82, do 29 de abril), sobre delegación de competencias en órganos centrais e periféricos da Consellería de Sanidade e do Servizo Galego de Saúde,</p>
    <h2>DISPÓN:</h2>
    <p>Primeiro. Resolver a convocatoria pública para a provisión de dous (2) postos de supervisor/a de área funcional (Atención Continuada), realizada mediante a Resolución LD-02/2021, do 28 de xaneiro (DOG nº 44, do 5 de marzo).</p>
    <p>Segundo. Nomear, para os postos que se indican, as persoas relacionadas no anexo á presente resolución. </p>
    <p>Terceiro. De conformidade coa base décima da convocatoria, a persoa nomeada será avaliada, antes de que transcorran catro anos desde o seu nomeamento, para os efectos de prorrogar o desempeño da xefatura, por idéntico período de tempo, ou proceder á súa remoción. </p>
    <p>Cuarto. O réxime de cesamento na praza de orixe e de toma de posesión da praza adxudicada será o establecido no artigo 27 da Orde do 24 de maio de 2006 (DOG nº 106, do 5 de xuño), pola que se establecen as bases do procedemento para a provisión dos postos de xefatura e coordinación das institucións sanitarias do Servizo Galego de Saúde.</p>
    <p>Contra a presente resolución poderá interpoñerse, nos termos previstos na Lei 39/2015, do 1 de outubro, do procedemento administrativo común das administracións públicas, recurso de alzada perante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da súa publicación.</p>
    <p>Ferrol, 23 de abril de 2021</p>
    <footer><p>Ángel José Facio Villanueva<br>Xerente da Área Sanitaria de Ferrol</p></footer>
    <h2>ANEXO I</h2>
    <p>1. Posto de traballo: supervisor/a de área funcional (Atención Continuada).</p>
    <p>Nome e apelidos: Yolanda Anca Urbano.</p>
    <p>DNI: ***5973**.</p>
    <p>2. Posto de traballo: supervisor/a de área funcional (Atención Continuada).</p>
    <p>Nome e apelidos: Azucena Durán Diéguez.</p>
    <p>DNI: ***8868** .</p>

