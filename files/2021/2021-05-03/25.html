---
date: '2021-05-03'
id: G2018-230421-0001
page: 22231
number: 82
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 23 de abril de 2021 pola que se modifica a Resolución do 18 de
  marzo de 2021 pola que se convocan a concurso público prazas de persoal
  docente e investigador contratado e se abre un novo prazo de presentación de
  solicitudes para o concurso 1043/21-22.
range: Resolución
url: >-
  https://www.xunta.gal/dog/Publicados/2021/20210503/AnuncioG2018-230421-0001_gl.html
---
<p>Mediante a Resolución do 18 de marzo de 2021 (DOG nº 62, do 5 de abril) convocouse concurso público para a provisión de prazas de persoal docente e investigador contratado da Universidade de Santiago de Compostela, entre as que figura o concurso 1043/21-22, de profesor/a asociado/a da Facultade de Formación de Profesorado de Lugo.</p>
    <p>Con data do 14 de abril de 2021, o Colexio Oficial de Enxeñeiros Industriais de Galicia presenta escrito en que solicita a anulación do citado concurso 1043/21-22 e que se inclúa no requisito da titulación o título de enxeñeiro/a industrial ou do Máster en Enxeñaría Industrial. </p>
    <p>Con data do 23 de abril de 2021 ditouse resolución que aceptaba o recurso interposto contra a Resolución do 18 de marzo de 2021 no sentido de incluír no anexo I.1 do concurso 1043/21-22, na epígrafe da titulación, o título de enxeñeiro/a industrial e o Máster en Enxeñaría Industrial.</p>
    <p>Como consecuencia desta inclusión, ábrese novamente o prazo de presentación de solicitudes para o concurso 1043/21-22 en dez (10) días hábiles contados a partir do seguinte á data de publicación desta resolución no <em>Diario Oficial de Galicia</em> (DOG).</p>
    <p>Santiago de Compostela, 23 de abril de 2021</p>
    <footer><p>O reitor da Universidade de Santiago de Compostela<br>P.D. (Resolución 30.4.2020; DOG do 11 de maio)<br>Ernesto González Seoane<br>Vicerreitor de Profesorado</p></footer>

