---
date: '2021-07-13'
id: G0596-230621-0001
page: 35781
number: 132
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 22 de xuño de 2021, da Xefatura Territorial da Coruña, pola que
  se concede a autorización administrativa previa e de construción dunha
  instalación de distribución eléctrica no concello de Vedra (expediente-e
  IN407A 2019/250-1).
range: Resolución
url: >-
  https://www.xunta.gal/dog/Publicados/2021/20210713/AnuncioG0596-230621-0001_gl.html
---
<p>Expediente-e: IN407A 2019/250-1.</p>
    <p>Promotora: UFD Distribución Electricidad, S.A.</p>
    <p>Denominación da instalación: modificación 1 e anexo 1 ao proxecto de LMT, CT e RBT San Miguel de Sarandón.</p>
    <p>Concello: Vedra.</p>
    <p>Feitos:</p>
    <p>1. O día 23.12.2019, Juan José Coiradas Sambade, en nome e representación de UFD Distribución Electricidad, S.A., solicita ante esta xefatura territorial a autorización administrativa previa e autorización administrativa de construción e a declaración de utilidade pública, en concreto, das instalacións do proxecto de execución denominado LMT, CT e RBT San Miguel de Sarandón, coa finalidade de mellorar as instalacións de distribución de enerxía eléctrica no lugar de San Miguel de Sarandón, no concello de Vedra.</p>
    <p>2. O día 11.1.2021, Ana María Salgado López, en nome e representación de UFD Distribución Electricidad, S.A., solicita ante esta xefatura territorial a autorización administrativa previa e autorización administrativa de construción e a declaración de utilidade pública, en concreto, das instalacións do proxecto de execución denominado modificación 1 do proxecto LMT, CT e RBT San Miguel de Sarandón, co fin de reflectir as modificacións respecto ao proxecto orixinal, ao chegar a acordo parcial co propietario de parcela 1.</p>
    <p>3. O día 4.3.2021, Ana María Salgado López, en nome e representación de UFD Distribución Electricidad, S.A., solicita ante esta xefatura territorial a autorización administrativa previa e a autorización administrativa de construción das instalacións do proxecto de execución denominado anexo1 da modificación 1 do proxecto LMT, CT e RBT San Miguel de Sarandón, ao chegar a acordo co propietario de parcela 1.</p>
    <p>Achegan o proxecto, que inclúe memoria, planos e orzamento, conforme establece o artigo 123 do Real decreto 1955/2000, que comprende os seguintes documentos:</p>
    <p>1. Proxecto de execución denominado LMT, CT e RBT San Miguel de Sarandón, asinado por Pedro Tizón Barro, enxeñeiro técnico industrial, nº colexiado 3270 da Coruña, con nº de visado 3794/19-CO do 28.11.2019.</p>
    <p>2. Proxecto de execución denominado Modificación 1 do proxecto LMT, CT e RBT San Miguel de Sarandón, asinado por David Núñez Fernández, enxeñeiro industrial, nº de colexiado 1534 de Galicia, con nº de visado declaración responsable do 23.12.2020.</p>
    <p>3. Proxecto de execución denominado anexo 1 a modificación 1 do proxecto LMT, CT e RBT San Miguel de Sarandón, asinado por David Núñez Fernández, enxeñeiro industrial, nº de colexiado 1534 de Galicia, con declaración responsable do 25.2.2021.</p>
    <p>2. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectadas, isto é, Concello de Vedra e AESA. A empresa promotora manifestou a súa conformidade cos condicionados establecidos.</p>
    <p>3. Os servizos técnicos da xefatura territorial emitiron informe favorable sobre a dita solicitude.</p>
    <p>Consideracións legais e técnicas:</p>
    <p>1. O xefe teritorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia e o artigo 39.a) do Decreto 230/2020, do 23 de decembro (DOG do 11 de xaneiro de 2021), polo que se establece a estrutura orgánica da Vicepresidencia Segunda e Consellería de Economía, Empresa e Innovación.</p>
    <p>2. A lexislación aplicable neste expediente é a que deseguido se relaciona:</p>
    <p>a) Lei 24/2013, do 26 de decembro, do sector eléctrico.</p>
    <p>b) Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>c) Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguranza en liñas eléctricas de alta tensión e as súas instruccións técnicas complementarias ITC-LAT 01 a 09.</p>
    <p>d) Real decreto 337/2014, do 9 de maio, polo que se aproban o Regulamento sobre condicións técnicas e garantías de seguranza en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>e) Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>f) Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>3. As características técnicas da instalación son as que a seguir se describen:</p>
    <p>– Retensamento liña eléctrica de media tensión aérea, a 20 kV, cunha lonxitude de 310 m, con orixe no apoio 68-8 existente da LMT. PAI802, onde se realiza a derivación ao CT San Pedro de Sarandón (expediente 2016/1320-1), condutor tipo LA-56 mm² Al, e final no apoio 68-11 existente da LMT. PAI802 no tramo entre a derivada ao CT San Pedro de Sarandón (expediente 2016/1320-1) e a derivada ao CT Sarandón.</p>
    <p>– Centro de transformación prefabricado, cunha potencia de 100 kVA e unha relación de transformación de 20.000/400 V.</p>
    <p>– Liña de media tensión subterránea, cunha lonxitude de 34 m, con orixe no paso de áereo a subterráneo que se vai realizar no apoio nº 68-10 proxectado, que substitúe o existente da LMTA. PAI802, no tramo entre a derivada ao CT San Pedro de Sarandón (expediente 2016/1320-1) e a derivada ao CT Sarandón, condutores tipo RHZ1-2OL 12/20 kV 1×150 mm² Al, e final no novo CT San Miguel de Sarandón proxectado.</p>
    <p>4. No expediente consta un informe favorable dos servizos técnicos desta xefatura territorial.</p>
    <p>De acordo con todo o sinalado,</p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á dita instalación de distribución eléctrica.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no Diario Oficial de Galicia.</p>
    <p>3. Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>I. As declaracións de conformidade relativas ao material ou equipamento e as certificacións ou homologacións, se procede.</p>
    <p>II. Un certificado do/da director/a da montaxe no cal se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o conselleiro de Economía, Empresa e Innovación, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que consideren pertinente.</p>
    <p>Mediante este documento notifícaselle á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 22 de xuño de 2021</p>
    <footer><p>Isidoro Martínez Arca<br>Xefe territorial da Coruña</p></footer>

