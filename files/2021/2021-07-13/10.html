---
date: '2021-07-13'
id: G0198-060721-0002
page: 35630
number: 132
agency: Axencia Galega de Innovación
section: III. Outras disposicións.
title: >-
  EXTRACTO da Resolución do 22 de xuño de 2021 pola que se establecen as bases
  reguladoras e se convocan para 2021 as axudas para proxectos de I+D
  relacionados coa COVID-19 que favorezan a recuperación e a transición dixital
  das pemes galegas, programa Conecta COVID, cofinanciadas polo Fondo Europeo de
  Desenvolvemento Rexional (Feder) dentro do programa operativo Feder Galicia
  2014-2020 (código de procedemento IN852D-organismos de investigación), como
  parte da resposta da Unión Europea á pandemia da COVID-19.
range: Resolución
url: >-
  https://www.xunta.gal/dog/Publicados/2021/20210713/AnuncioG0198-060721-0002_gl.html
---
<p>BDNS (Identif.): 573935.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións:</p>
    <p>(http://www.pap.minhap.gob.es/bdnstrans/index).</p>
    <p>Primeiro. <em>Beneficiarios</em></p>
    <p>Poderán ser beneficiarios destas axudas:</p>
    <p>• Organismos de investigación e difusión de coñecementos cando participen en proxectos de investigación industrial e desenvolvemento experimental en colaboración efectiva con empresas, nos termos previstos no Marco comunitario sobre axudas estatais de investigación e desenvolvemento e innovación (2014/C 198/01). A axuda recibida non pode destinarse ao financiamento de actividades de natureza económica.</p>
    <p>As entidades beneficiarias deberán ter domicilio social ou un centro de traballo en Galicia, onde deberán desenvolver as actividades para as cales se solicita a axuda e contar con capacidade administrativa, financeira e operativa suficiente para a execución da axuda.</p>
    <p>Segundo. <em>Finalidade</em></p>
    <p>Esta resolución ten por obxecto aprobar as bases polas que se rexerá a concesión das axudas da Axencia Galega de Innovación no marco do programa Conecta COVID para proxectos de investigación industrial e desenvolvemento experimental (liña 1) que aborden a investigación relacionada coa COVID-19 para facer fronte á pandemia.</p>
    <p>Nestes proxectos poderá incluírse a investigación sobre vacinas, medicamentos e tratamentos, produtos sanitarios e equipos hospitalarios e médicos, desinfectantes e roupa e equipamentos de protección, así como as innovacións de procesos pertinentes con vistas a unha produción eficiente dos produtos necesarios.</p>
    <p>Ademais de facer fronte á pandemia, os proxectos deberán contribuír á transición dixital das pemes galegas nos ámbitos estratéxicos dos hubs galegos de innovación: DIHGIGAL e Datalife e estar orientados á recuperación da economía galega. Deste xeito, será precisa a inclusión no desenvolvemento dos proxectos das tecnoloxías dixitais ás cales se orienta cada un dos hubs no marco da súa especialización.</p>
    <p>No marco do dobre obxectivo que deberán ter os proxectos, facer fronte á pandemia e contribuír á transición dixital favorecendo a recuperación económica de Galicia, estes ademais terán que:</p>
    <p>• Estar orientados ao apoio ás pemes galegas. As empresas grandes, sempre que exerzan un efecto tractor sobre as pemes, poderán acceder a estas axudas. Este efecto tractor deberá xustificarse.</p>
    <p>• Contribuír á transición/transformación dixital das pemes galegas nos ámbitos estratéxicos dos hubs galegos de innovación dixital: DIHGIGAL e Datalife. Neste senso, será precisa a inclusión no desenvolvemento dos proxectos das tecnoloxías dixitais ás cales se orienta cada un dos hubs no marco da súa especialización.</p>
    <p>• Estar orientados ao mercado e á mellora da competitividade das pemes galegas, especialmente nos sectores máis castigados pola crise da COVID-19, permitindo unha implementación e posta en marcha de resultados concretos no tecido galego.</p>
    <p>• De xeito complementario, tamén será tida en conta a contribución dos proxectos con outros ámbitos estratéxicos como a transición verde da economía galega, así como a integración dun enfoque da I+D+i «con» e «para» as persoas, no marco da innovación responsable, en liña cos ODS (obxectivos de desenvolvemento sustentable) e na cal a perspectiva de xénero estea incluída.</p>
    <p>Ademais os proxectos:</p>
    <p>• Poderán desenvolverse de xeito individual ou en colaboración efectiva formando unha agrupación. O seu orzamento mínimo será de 150.000 euros e o máximo de 1.000.000 €. </p>
    <p>• Ser anuais ou plurianuais e nunca estar rematados materialmente antes da data de presentación da solicitude. Os proxectos non poden terse iniciado antes do 1 de febreiro de 2020.</p>
    <p>No artigo 3 inclúese o detalle do resto de requisitos que deberán cumprir os proxectos.</p>
    <p>Terceiro. <em>Bases reguladoras</em></p>
    <p>Publícanse conxuntamente coa convocatoria.</p>
    <p>Cuarto. <em>Importe</em></p>
    <p>O importe total da convocatoria é de 4.000.000 €, coa seguinte distribución anual:</p>
    <table>
     <tbody>
      <tr>
       <td>Eixe</td>
       <td>OE</td>
       <td>Beneficiarios</td>
       <td>Aplicación
        orzamentaria</td>
       <td></td>
       <td>2021 (€)</td>
       <td>2022 (€)</td>
       <td>2023 (€)</td>
       <td>Total</td>
      </tr>
      <tr>
       <td rowspan="3">1</td>
       <td rowspan="3">OE 20.1.1- OE REACT-UE 1</td>
       <td rowspan="3">Empresas pemes</td>
       <td rowspan="3">06.A2.561A.770.0</td>
       <td>Total</td>
       <td>840.000</td>
       <td>840.000</td>
       <td>240.000</td>
       <td>1.920.000</td>
      </tr>
      <tr>
       <td>Liña 1 (IN852D)</td>
       <td>490.000</td>
       <td>490.000</td>
       <td>140.000</td>
       <td>1.120.000</td>
      </tr>
      <tr>
       <td>Liña 2 (IN852E)</td>
       <td>350.000</td>
       <td>350.000</td>
       <td>100.000</td>
       <td>800.000</td>
      </tr>
      <tr>
       <td rowspan="3">1</td>
       <td rowspan="3">OE 20.1.1- OE REACT-UE 1</td>
       <td rowspan="3">Empresas grandes</td>
       <td rowspan="3">06.A2.561A.770.0</td>
       <td>Total</td>
       <td>420.000</td>
       <td>420.000</td>
       <td>120.000</td>
       <td>960.000</td>
      </tr>
      <tr>
       <td>Liña 1 (IN852D)</td>
       <td>245.000</td>
       <td>245.000</td>
       <td>70.000</td>
       <td>560.000</td>
      </tr>
      <tr>
       <td>Liña 2 (IN852E)</td>
       <td>175.000</td>
       <td>175.000</td>
       <td>50.000</td>
       <td>400.000</td>
      </tr>
      <tr>
       <td rowspan="2">1</td>
       <td rowspan="2">OE 20.1.1- OE REACT-UE 1</td>
       <td rowspan="2">Organismos de investigación e difusión</td>
       <td rowspan="2">06.A2.561A.781.0</td>
       <td>Total</td>
       <td>490.000</td>
       <td>490.000</td>
       <td>140.000</td>
       <td>1.120.000</td>
      </tr>
      <tr>
       <td>Liña 1 (IN852D)</td>
       <td>490.000</td>
       <td>490.000</td>
       <td>140.000</td>
       <td>1.120.000</td>
      </tr>
      <tr>
       <td colspan="7"></td>
       <td>Total</td>
       <td>4.000.000 €</td>
      </tr>
     </tbody>
    </table>
    <p> As axudas da presente convocatoria serán susceptibles de financiamento no marco do programa operativo Feder Galicia 2014-2020 no eixe REACT-UE (obxectivo específico OE 20.1.1- OE REACT-UE 1) como parte da resposta da Unión á pandemia da COVID-19, contribuíndo ao indicador CV33: «Entidades axudadas na loita contra a COVID». A taxa de financiamento Feder será do 100 %.</p>
    <p>As axudas que se concedan ao abeiro destas bases concederanse en forma de subvención, como unha porcentaxe do investimento subvencionable dentro dos límites de intensidade que se indican a continuación:</p>
    <p>Proxectos en colaboración efectiva (liña 1-IN852D).</p>
    <p>Segundo a categoría da participación de cada membro da agrupación no proxecto:</p>
    <table>
     <tbody>
      <tr>
       <td>Categoría da participación de cada entidade no proxecto</td>
       <td>Organismo de investigación (2)</td>
      </tr>
      <tr>
       <td>Proxectos de investigación industrial</td>
       <td>100 %</td>
      </tr>
      <tr>
       <td>Proxectos de desenvolvemento experimental</td>
       <td>100 %</td>
      </tr>
     </tbody>
    </table>
    <p>(2) Deberán participar en colaboración efectiva con empresas.</p>
    <p>A intensidade de axuda deberá determinarse para cada entidade beneficiaria, de acordo ao establecido nesta táboa, segundo a súa categoría de participación no proxecto.</p>
    <p>Serán subvencionables os custos executados a partir do 1 de xaneiro de 2021 e ata o 30 de abril de 2023.</p>
    <p>Quinto. <em>Prazo de presentación de solicitudes</em></p>
    <p>O prazo de presentación de solicitudes será dun mes contado a partir do día seguinte ao da publicación desta convocatoria no <em>Diario Oficial de Galicia</em>.</p>
    <p>Santiago de Compostela, 22 de xuño de 2021</p>
    <footer><p>Patricia Argerey Vilar<br>Directora da Axencia Galega de Innovación</p></footer>

