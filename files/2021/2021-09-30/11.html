---
date: '2021-09-30'
id: G0528-240921-0001
page: 47853
number: 189
agency: Axencia Galega da Calidade Alimentaria
section: III. Outras disposicións.
title: >-
  RESOLUCIÓN do 24 de setembro de 2021 pola que se dá publicidade da
  modificación da Resolución do 5 de xullo de 2021 pola que se establecen as
  bases reguladoras do procedemento de adxudicación de prazas de residencia e
  comedor nos centros de formación e experimentación agraria e se convocan para
  o curso académico 2021/22 (código de procedemento MR207A).
range: Resolución
url: >-
  https://www.xunta.gal/dog/Publicados/2021/20210930/AnuncioG0528-240921-0001_gl.html
---
<p>Mediante a Resolución do 5 de xullo de 2021 (DOG número 136, do 19 de xullo) establecéronse as bases reguladoras do procedemento de adxudicación de prazas de residencia e comedor nos centros de formación e experimentación agraria, convocándose para o curso académico 2021/2022.</p>
    <p>O número de prazas disposto inicialmente para cada un dos distintos centros foi recollido no artigo 1.2 da Resolución do 5 de xullo, ofertándose, para o CFEA de Sergude, un total de 52 prazas de residencia en réxime de pensión completa.</p>
    <p>A evolución favorable da crise sanitaria provocada pola enfermidade COVID-19 influíu no incremento de persoas interesadas en ocupar unha praza de residencia nese centro.</p>
    <p>Igualmente, a boa evolución da pandemia permite aumentar a oferta de prazas de residencia dispoñibles, logrando, deste modo, dar resposta á grande demanda detectada.</p>
    <p>A finalidade última desta modificación é facilitar o acceso aos ciclos formativos de grao medio e superior da familia agroforestal e fomentar e potenciar a formación da poboación do medio rural.</p>
    <p>Como consecuencia do anterior, modifícase o número de prazas de residencia ofertadas no centro de formación e experimentación de Sergude en réxime de pensión completa de 52 ata as 58 prazas.</p>
    <p>Santiago de Compostela, 24 de setembro de 2021</p>
    <footer><p>José Luis Cabarcos Corral<br>Director da Axencia Galega da Calidade Alimentaria</p></footer>

