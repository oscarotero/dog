---
date: '2021-09-30'
id: G0426-200921-0004
page: 47887
number: 189
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 7 de setembro de 2021, do Xurado Provincial de Clasificación de
  Montes Veciñais en Man Común de Ourense, polo que se publica a Resolución do 6
  de setembro de 2021 relativa ao acto de conciliación formulado polos
  representantes dos montes veciñais en man común Maxedo, pertencente á
  Comunidade de Montes Veciñais de Man Común de Pradocabalos, e Serra de Vales,
  pertencente á Comunidade de Montes Veciñais de Man Común do Castro, no
  concello de Viana do Bolo.
range: Anuncio
url: >-
  https://www.xunta.gal/dog/Publicados/2021/20210930/AnuncioG0426-200921-0004_gl.html
---
<p>Examinada a solicitude de conciliación formulada polos representantes do MVMC Maxedo, pertencente á CMVMC de Pradocabalos, e o MVMC Serra de Vales, pertencente á CMVMC do Castro, no concello de Viana do Bolo, resultan os seguintes</p>
    <p>Feitos:</p>
    <p>Primeiro. Con data do 12 de novembro de 2020 a CMVMC de Pradocabalos presentou un escrito no rexistro electrónico da Xunta de Galicia (nº 2020/rx 2181567) relativo a un acto de deslindamento entre os montes veciñais en man común de Maxedo e Serra de Vales.</p>
    <p>Coa solicitude achegou a seguinte documentación: acta de deslindamento, memoria descritiva con planos topográficos, acta de conciliación e certificado de aprobación das comunidades.</p>
    <p>Segundo. O informe do Servizo de Montes da Xefatura Territorial de Ourense do 10 de maio de 2021 considera que a solicitude se axusta ao establecido no artigo 53 da Lei 7/2012, do 28 de xuño, de montes de Galicia.</p>
    <p>Polo que o Servizo de Montes propuxo ao Xurado a aprobación do deslindamento, ben que co seguinte condicionado, a fin de respectar o acordo acadado entre a CMVMC de Pradocabalos e a CMVMC de Fornelos de Filloás:</p>
    <p>A localización do punto 7 deberá desprazarse aproximadamente 5 metros cara ao sur coincidindo coas coordenadas do punto 20 que figura na planimetría correspondente ao acordo acadado entre a CMCVM de Pradocabalos e a CMVMC de Fornelos de Filloás.</p>
    <p>O perímetro estremeiro desde este punto cara ao sur entre os montes propiedade da CMVMC de Fornelos de Filloás e a CMVMC do Castro seguirá sendo o establecido tamén na citada planimetría.</p>
    <p>Consideracións legais e técnicas:</p>
    <p>Primeiro. A presente resolución dítase ao abeiro do artigo 53 do Regulamento para a execución da Lei 13/1989, do 10 de outubro, de montes veciñais en man común, aprobado polo Decreto 260/1992, do 4 de setembro, e de conformidade co disposto na Lei 39/2015, do 1 de outubro, do procedemento administrativo común das administracións públicas.</p>
    <p>Segundo. O artigo 53 da Lei 7/2012, do 28 de xuño, de montes de Galicia, recolle o procedemento que se seguirá no deslindamento entre montes veciñais en man común e establece que o xurado provincial de montes veciñais en man común, logo do exame da documentación presentada, ditará resolución que será publicada no <em>Diario Oficial de Galicia</em> e notificada ás comunidades interesadas.</p>
    <p>De acordo cos feitos e fundamentos de dereito expostos, o Xurado Provincial acordou por unanimidade o día 23 de xuño de 2021:</p>
    <p>Aprobar o acto de conciliación acadado polas xuntas reitoras dos MVMC Maxedo, pertencente á CMVMC de Pradocabalos, e o MVMC Serra de Vales, pertencente á CMVMC do Castro, no concello de Viana do Bolo, de acordo coas consideracións realizadas no informe do Servizo de Montes do 10 de maio de 2021.</p>
    <p>Contra esta resolución, que pon fin á vía administrativa, poderase interpoñer recurso potestativo de reposición perante o Xurado Provincial de Clasificación de Montes Veciñais en Man Común de Ourense no prazo dun mes, ou ben directamente recurso contencioso-administrativo perante o Xulgado do Contencioso-Administrativo de Ourense, no prazo de dous meses contados desde o día seguinte ao desta notificación, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e nos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Ourense, 7 de setembro de 2021</p>
    <footer><p>Luis Jorge Álvarez Ferro<br>Presidente do Xurado Provincial de Clasificación<br>de Montes Veciñais en Man Común de Ourense </p></footer>

