---
date: '2021-07-14'
id: G0426-280621-0006
page: 36085
number: 133
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 25 de xuño de 2021, da Xefatura Territorial de Lugo, polo que se
  fai pública a proposta dunha liña de deslindamento con propiedades
  particulares do monte veciñal en man común Callós, Lameiras, Veiga da Torre,
  Panda, Sendeño e O Cristo da Portapena, na parroquia de San Pataleón de
  Cabanas, no concello de Ourol (Lugo) (expediente 1DES_2021).
range: Anuncio
url: >-
  https://www.xunta.gal/dog/Publicados/2021/20210714/AnuncioG0426-280621-0006_gl.html
---
<p>Para os efectos previstos no artigo 54 da Lei 7/2012, do 28 de xuño, de montes de Galicia, dáselle publicidade á proposta de deslindamento do monte veciñal en man común (MVMC) Callós, Lameiras, Veiga da Torre, Panda, Sendeño e O Cristo da Portapena con propiedades particulares, presentada pola Comunidade de San Pantaleón de Cabanas o 15.1.2021 (con mellora da documentación o 18.5.2021).</p>
    <p>Con data do 15.6.2021, o Servizo de Montes de Lugo emitiu un informe favorable ao considerar que non existe menoscabo da integridade do MVMC.</p>
    <p>Contra a proposta de deslindamento, no prazo dun mes, que comezará a contar a partir do día seguinte ao da publicación deste anuncio, as persoas interesadas poderán presentar ante a comunidade propietaria as alegacións e os títulos que acrediten a propiedade ou a posesión dos predios afectados.</p>
    <p>Durante este prazo a documentación estará dispoñible no Servizo de Montes de Lugo, sito na rolda da Muralla, 70, baixo 2º, das 9.00 ás 14.00 horas, de luns a venres, para os efectos de coñecer integramente o contido da proposta. Os interesados deberán pedir cita previa para consultar a documentación nos teléfonos 982 88 92 56 ou 982 29 45 32.</p>
    <p>Lugo, 25 de xuño de 2021</p>
    <footer><p>Mª Olga Iglesias Fontal<br>Xefa territorial de Lugo</p></footer>

