---
date: '2021-07-14'
id: G0426-070721-0001
page: 35970
number: 133
agency: Consellería do Medio Rural
section: III. Outras disposicións.
title: >-
  ORDE do 2 de xullo de 2021 pola que se amplía a dotación orzamentaria da Orde
  do 14 de maio de 2021 pola que se establece o réxime de axudas á apicultura e
  se convocan para o ano 2021 (códigos de procedemento MR506A e MR506B).
range: Orde
url: >-
  https://www.xunta.gal/dog/Publicados/2021/20210714/AnuncioG0426-070721-0001_gl.html
---
<p>Mediante a Orde do 14 de maio 2021 (DOG núm. 99, do 28 de maio) convocáronse para o ano 2021 as axudas á apicultura, que teñen por obxecto establecer as bases reguladoras das axudas para o fomento daquelas actividades destinadas a mellorar a produción e comercialización dos produtos da apicultura, en réxime de concorrencia competitiva (códigos de procedemento MR506A e MR506B).</p>
    <p>O financiamento das axudas, recollido na orde de convocatoria no artigo 17, efectuarase con cargo á aplicación orzamentaria 14.04.713E.770.2 dos orzamentos da Comunidade Autónoma de Galicia, inicialmente por un importe de setecentos vinte e catro mil cento oitenta e tres euros (724.183 €). Esta axuda está cofinanciada polo FEAGA da UE ata un 50 %, polo Ministerio de Agricultura, Pesca y Alimentación ata un 25 % e a porcentaxe restante pola Xunta de Galicia.</p>
    <p>A orde prevé no punto 3 do seu artigo 17 a posibilidade de incrementar a dotación orzamentaria previamente á resolución do expediente se existe unha xeración, ampliación ou incorporación de crédito con fondos adicionais. De acordo con isto, procede ampliar as axudas á apicultura por un importe de cincocentos setenta e cinco mil vinte e seis euros con noventa céntimos (575.026,90 €), sendo a suma total da dotación orzamentaria da convocatoria, despois da ampliación, dun millón douscentos noventa e nove mil douscentos nove euros con noventa céntimos (1.299.209,90 €).</p>
    <p>Na súa virtude, de conformidade co disposto no artigo 30.1.3 do Estatuto de autonomía de Galicia e no uso das facultades que me confiren o artigo 14 da Lei 9/2007, do 13 de xuño, de subvencións de Galicia, e a Lei 1/1983, do 22 de febreiro, de normas reguladoras da Xunta e da súa Presidencia,</p>
    <h2>DISPOÑO:</h2>
    <p>Artigo único</p>
    <p>1. A dotación orzamentaria prevista para as axudas á apicultura convocadas para o ano 2021, de acordo coa Orde do 14 de maio de 2021 (DOG núm. 99, do 28 de maio), increméntase no importe de cincocentos setenta e cinco mil vinte e seis euros con noventa céntimos (575.026,90 €) da aplicación orzamentaria 14.04.713E.770.2.</p>
    <p>2. En todo caso, a concesión das axudas reguladas na dita orde estará limitada ás dispoñibilidades orzamentarias.</p>
    <p>3. A ampliación prevista no artigo único desta orde non afecta o prazo de presentación de solicitudes establecido na Orde do 14 de maio de 2021.</p>
    <p>Disposición derradeira única. Entrada en vigor</p>
    <p>Esta orde entrará en vigor o día seguinte ao da súa publicación no Diario Oficial de Galicia.</p>
    <p>Santiago de Compostela, 2 de xullo de 2021</p>
    <footer><p>José González Vázquez<br>Conselleiro do Medio Rural</p></footer>

