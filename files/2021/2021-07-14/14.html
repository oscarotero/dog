---
date: '2021-07-14'
id: O111-020721-0002
page: 36003
number: 133
agency: Consello da Cultura Galega
section: III. Outras disposicións.
title: >-
  EXTRACTO da Resolución do 1 de xullo de 2021 pola que se aproban as bases que
  rexerán a convocatoria pública de dúas bolsas de estadía na Casa de Velázquez
  en Madrid e se anuncia a súa convocatoria (código de procedemento PR970A).
range: Resolución
url: >-
  https://www.xunta.gal/dog/Publicados/2021/20210714/AnuncioO111-020721-0002_gl.html
---
<p>BDNS (Identif.): 574319. </p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. Persoas beneficiarias</p>
    <p>Españois ou nacionais dun Estado membro da Unión Europea, que están en posesión ou en condicións de obter un título de licenciado ou de grao e que rematasen os seus estudos no curso académico 2009/10 ou posterior.</p>
    <p>Segundo. Obxecto</p>
    <p>O establecemento das bases reguladoras e as condicións polas que se rexerá a convocatoria das bolsas de estadía na Casa de Velázquez en Madrid, na cal se detallan os requisitos específicos que deben reunir os solicitantes, coa finalidade de contribuír á especialización na súa formación académica, profesional e investigadora.</p>
    <p>Terceiro. Bases reguladoras</p>
    <p><span class="dog-texto-sumario">Resolución do 1 de xullo de 2021 pola que se aproban as bases que rexerán a convocatoria pública de dúas bolsas de estadía na Casa de Velázquez en Madrid e se anuncia a súa convocatoria (código de procedemento PR970A).</span></p>
    <p>Cuarto. Contía</p>
    <p>Financiaranse estas bolsas con cargo ás aplicacións orzamentarias 03.01.111D.480.0 e 03.01.111D.480.4 dos orzamentos xerais da Comunidade Autónoma de Galicia para o ano 2021, por un importe máximo total de seis mil seiscentos euros (6.600,00 euros), que se destinarán ao pagamento das mensualidades dos bolseiros e das cotas da Seguridade Social, respectivamente. A contía mensual que percibirá cada bolseiro será de mil cen euros mensuais (1.100,00 euros).</p>
    <p>Quinto. Prazo de presentación de solicitudes</p>
    <p>O prazo de presentación de solicitudes será dun mes, que empezará a contar a partir do día seguinte ao da publicación desta resolución no Diario Oficial de Galicia. </p>
    <p>Santiago de Compostela, 1 de xullo de 2021</p>
    <footer><p>Rosario Álvarez Blanco<br>Presidenta do Consello da Cultura Galega</p></footer>

