---
date: '2021-07-19'
id: G0596-230621-0006
page: 36936
number: 136
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ACORDO do 23 de xuño de 2021, da Xefatura Territorial de Lugo, polo que se
  somete a información pública a solicitude de autorización administrativa
  previa e de construción dunha subestación no concello do Incio (expediente
  2020/08 AT).
range: Acordo
url: >-
  https://www.xunta.gal/dog/Publicados/2021/20210719/AnuncioG0596-230621-0006_gl.html
---
<p>Para os efectos previstos na Lei 24/2013, do 26 de decembro, do sector eléctrico (BOE núm. 310, do 27 de decembro), no título VII do Real decreto 1955/2000, do 1 de decembro (BOE núm. 310, do 27 de decembro), polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e a Lei 9/2021, do 25 de febreiro, de simplificación administrativa e de apoio á reactivación económica de Galicia, sométese a información pública a petición de autorización administrativa previa e de construción, en concreto, da seguinte subestación:</p>
    <p>Denominación: proxecto de execución denominado nova subestación O Incio 220 kV.</p>
    <p>Solicitante: Red Eléctrica España, S.L.U.</p>
    <p>Domicilio social: paseo Conde de los Gaitanes,177. 28109 Alcobendas (Madrid).</p>
    <p>Características técnicas principais:</p>
    <p>• Subestación 220 kV O Incio; proxéctase:</p>
    <p>Un sistema de alta tensión de 220 kV de intemperie en configuración de dobre barra, con catro posicións de liña (Belesar, Lomba, ADIF 1 e ADIF 2), unha de peche de barras (ACP) e dúas de reserva.</p>
    <p>• A composición de cada unha das posicións de liña esta formada por: </p>
    <p>Aparellaxe convencional:</p>
    <p>3 transformadores de tensión en liña.</p>
    <p>3 pararraios de óxido de cinc.</p>
    <p>Equipamento compacto con illamento en SF6.</p>
    <p>1 seccionador de liña tripolar con coitelas de posta á terra motorizado.</p>
    <p>3 transformadores de intensidade.</p>
    <p>1 interruptor tripolar.</p>
    <p>2 seccionadores de barras tripolares motorizados.</p>
    <p>• A posición de peche de barras estará formada por:</p>
    <p>3 transformadores de intensidade.</p>
    <p>2 seccionadores de barras tripolares motorizados.</p>
    <p>1 interruptor tripolar.</p>
    <p>• A medida de barras 220 kV con aparellaxe convencional estará formada por:</p>
    <p>3 trafos de tensión para medida en barras 1.</p>
    <p>3 trafos de tensión para medida en barras 2.</p>
    <p>O que se fai público facendo constar que, durante o prazo de trinta días contados a partir do día seguinte ao da publicación deste anuncio no <em>Diario Oficial de Galicia,</em> o proxecto está ao dispor do público, para a súa consulta, no Servizo de Enerxía e Minas da Xefatura Territorial de Lugo da Vicepresidencia Segunda e Consellería de Economía, Empresa e Innovación (rolda da Muralla, 70, 27071 Lugo, das 9.00 as 14.00 horas, de luns a venres, con cita previa no correo electrónico enerxia.lugo@xunta.es), así como no Concello do Incio (Lugo). Ademais, tamén se poderá consultar no portal web da Vicepresidencia Segunda e Consellería de Economía, Empresa e Innovación, a través da seguinte ligazón: </p>
    <p>https://ceei.xunta.gal/transparencia/informacion-publica/en-tramitacion/instalacions-electricas-distribucion-e-transporte</p>
    <p>As posibles alegacións presentaranse durante o prazo sinalado de trinta (30) días, dirixidas á Xefatura Territorial de Lugo da Vicepresidencia Segunda e Consellería de Economía, Empresa e Innovación, en calquera das oficinas previstas no artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Lugo, 23 de xuño de 2021</p>
    <footer><p>Gustavo José Casasola de Cabo<br>Xefe territorial de Lugo</p></footer>

