---
date: '2021-04-14'
id: G0596-290321-0004
page: 19229
number: 69
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ANUNCIO do 29 de marzo de 2021, da Secretaría Xeral Técnica da Vicepresidencia
  Segunda e Consellería de Economía, Empresa e Innovación, polo que se notifica
  a resolución do recurso de alzada RAI-LU-51.1/2020.
range: Anuncio
url: >-
  https://www.xunta.gal/dog/Publicados/2021/20210414/AnuncioG0596-290321-0004_gl.html
---
<p>O 4 de marzo de 2021, o secretario xeral técnico da Vicepresidencia Segunda e Consellería de Economía, Empresa e Innovación, en uso da competencia delegada polo conselleiro en virtude da Orde do 10 de xuño de 2016 (DOG nº 131, do 12 de xullo), ditou resolución do recurso de alzada RAI-LU-51.1/2020 interposto por Inverólica de Abella, S.L.</p>
    <p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, logo de ser intentada sen éxito a notificación persoal a través do servizo de Correos, notifícase a herdeiros de Constantino Caldeiro Rodriguez, como parte interesada, a resolución antes referida.</p>
    <p>Os interesados poderán recoller a notificación da resolución mediante comparecencia nas dependencias do Servizo Técnico Xurídico da Vicepresidencia Segunda e Consellería de Economía, Empresa e Innovación, situadas no Edificio Administrativo San Caetano, s/n, bloque 5, 4ª planta, 15781 Santiago de Compostela, no prazo de dez (10) días hábiles contados desde o seguinte ao da publicación deste anuncio no Boletín Oficial del Estado (BOE). </p>
    <p>Contra esta resolución cabe interpoñer recurso contencioso-administrativo ante, á elección do demandante, o xulgado do contencioso-administrativo na circunscrición do cal teña aquel o seu domicilio ou se encontre a sede do órgano autor do acto orixinario impugnado; todo isto, de acordo co establecido nos artigos 8.2.b) e 14.1 regra segunda da Lei 29/1998, do 13 de xullo, reguladora da xurisdición contencioso-administrativa. Consonte o disposto no artigo 46.1 da citada lei, o prazo de presentación do referido recurso é de dous meses, contados desde o día seguinte ao da notificación desta resolución, sen prexuízo de que os interesados poidan presentar calquera outro que coiden oportuno.</p>
    <p>Santiago de Compostela, 29 de marzo de 2021</p>
    <footer><p>Pablo Casal Espido<br>Secretario xeral técnico da Vicepresidencia Segunda<br>e Consellería de Economía, Empresa e Innovación</p></footer>

