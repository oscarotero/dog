---
date: '2021-05-20'
id: L130-120521-0001
page: 24889
number: 93
agency: Concello da Coruña
section: VI. Anuncios. b) Administración local.
title: >-
  ANUNCIO do acordo de suspensión cautelar de planeamento de desenvolvemento,
  instrumentos de xestión e de execución urbanística no ámbito do EL-4 non
  obtido polo concello (631/2021/85).
range: Anuncio
url: >-
  https://www.xunta.gal/dog/Publicados/2021/20210520/AnuncioL130-120521-0001_gl.html
---
<p>O Pleno do concello, na sesión ordinaria que tivo lugar o 6 de maio de 2021, adoptou, entre outros, o seguinte acordo:</p>
    <p>«Primeiro. No marco da modificación puntual do PXOM da norma zonal nº 8 relativa a equipamentos, proceder ao estudo e á análise da posible modificación da cualificación urbanística dos espazos cualificados como EL-4 non obtidos polo Concello da Coruña, para os efectos de determinar a asignación do uso do solo que mellor cumpra as finalidades do principio de desenvolvemento territorial e urbano sustentable, ponderando a necesidade da execución de aparcamentos no dito espazo ou outros usos adecuados.</p>
    <p>Segundo. Aprobar a proposta de suspensión cautelar de tramitación de instrumentos de planeamento, xestión do solo, incluídos os de expropiación forzosa, execución material e licenzas no ámbito grafado que se xunta ao presente acordo e nas seguintes parcelas catastrais: 9102032NJ4090S e 9102034NJ4090S.</p>
    <p>Así mesmo, as parcelas obxecto deste acordo de suspensión que non contan con referencia catastral son as delimitadas no plano que se xunta a este acordo.</p>
    <p>Xúntase a este acordo a delimitación do ámbito de suspensión grafada no plano que se achega, así como o resumo executivo.</p>
    <p>A duración máxima do acordo de suspensión será dun ano.</p>
    <p>Sen prexuízo do anterior, a dita medida cautelar poderá ser obxecto de levantamento no marco da tramitación da modificación puntual.</p>
    <p>A suspensión non afectará os usos e actividades sinalados no artigo 86.3 do Decreto 143/2016, do 22 de setembro, polo que foi aprobado o regulamento da Lei do solo.</p>
    <p>Terceiro. Publicar o acordo de suspensión no <em>Diario Oficial de Galicia</em> e nun dos xornais de maior difusión da provincia, así como na sede electrónica do concello.</p>
    <p>Cuarto. Notificar este acordo aos departamentos municipais implicados na execución do planeamento».</p>
    <p>Contra este acordo cabe interpoñer, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, recurso potestativo de reposición ante o órgano que o ditou, no prazo máximo dun mes, ou ben recurso contencioso-administrativo ante a sala correspondente do Tribunal Superior de Xustiza de Galicia, no prazo de dous meses, que se contarán a partir do día seguinte ao da publicación deste anuncio, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa, sen prexuízo de interpoñer calquera outro recurso que se entenda máis procedente e sexa conforme dereito.</p>
    <p>O plano e o resumo executivo a que fai referencia o acordo pódense descargar da páxina web de Urbanismo www.coruna.gal/urbanismo na epígrafe «Exposición pública».</p>
    <p>O que se publica para xeral coñecemento.</p>
    <p>A Coruña, 10 de maio de 2021</p>
    <footer><p>A alcaldesa <br>P.D. (Dispositivo terceiro, letra e), do Decreto 3847, do 27.6.2019)<br>Juan Manuel Díaz Villoslada<br>Concelleiro delegado de Urbanismo, Vivenda, <br>Infraestruturas e Mobilidade</p></footer>

