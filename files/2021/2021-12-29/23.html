---
date: '2021-12-29'
id: G2017-201221-0001
page: 64728
number: 249
agency: Universidade da Coruña
section: IV. Oposicións e concursos.
title: >-
  RESOLUCIÓN do 17 de decembro de 2021 pola que se fai pública a adxudicación
  para a provisión, polo sistema de libre designación, dunha praza desta
  universidade.
range: Resolución
url: >-
  https://www.xunta.gal/dog/Publicados/2021/20211229/AnuncioG2017-201221-0001_gl.html
---
<p>Unha vez rematado o prazo de presentación de solicitudes para participar no proceso selectivo convocado por Resolución do 11 de maio de 2021, da Universidade da Coruña (DOG do 26 de maio), pola que se anuncia a convocatoria pública para a provisión de prazas, mediante o sistema de libre designación, modificada pola Resolución do 26 de maio de 2021, pola que se corrixen erros,</p>
    <p>Esta xerencia, no uso das atribucións conferidas no artigo 40 dos estatutos desta universidade, aprobados polo Decreto 101/2004, do 13 de maio (DOG do 26 de maio), modificados polo Decreto 194/2007, do 11 de outubro, e da delegación de competencias operada por Resolución do 14 de xaneiro de 2020, </p>
    <h2>RESOLVE:</h2>
    <p>Facer pública a adxudicación dos referidos postos do xeito que se indica:</p>
    <table>
     <tbody>
      <tr>
       <td>Nº de posto</td>
       <td>Denominación</td>
       <td>Centro</td>
       <td>Apelidos e nome</td>
       <td>Nº de rexistro persoal</td>
      </tr>
      <tr>
       <td>347</td>
       <td>Secretario/a</td>
       <td>Vicerreitoría de Profesorado e Planificación Docente</td>
       <td>González Romero, Rosa María</td>
       <td>3278750857 A7495</td>
      </tr>
     </tbody>
    </table>
    <p>O cesamento no destino actual da funcionaria que obtivo a praza producirase no prazo de tres días hábiles, contados a partir do seguinte ao da data da publicación desta orde no <em>Diario Oficial de Galicia</em>. </p>
    <p>O prazo para a toma de posesión da praza adxudicada será de tres días hábiles contados a partir do seguinte ao do cesamento, se non implica cambio de residencia, ou de sete días hábiles, se comporta cambio de residencia. No caso de que os/as adxudicatarios/as obteñan coa súa toma de posesión o reingreso ao servizo activo, o prazo será de vinte días hábiles e computarase desde a data da publicación desta orde no <em>Diario Oficial de Galicia</em>, de conformidade co establecido no artigo 14 do Regulamento de provisión de postos de traballo, promoción profesional e promoción interna, aprobado polo Decreto 93/1991, do 20 de marzo. </p>
    <p>O cómputo dos prazos posesorios iniciarase cando rematen os permisos ou licenzas que, de ser o caso, fosen concedidos aos/ás interesados/as. Nos supostos de baixa temporal ou transitoria, o cómputo do prazo iniciarase a partir da correspondente alta. </p>
    <p>Contra a presente resolución, que esgota a vía administrativa, poderase interpor un recurso contencioso-administrativo no prazo de dous meses, que se contarán desde o día seguinte ao da súa notificación ou publicación, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa. Previamente, e con carácter potestativo, poderase interpor un recurso de reposición ante esta reitoría, no prazo dun mes, de acordo co establecido no artigo 123 da Lei 39/2015, do 1 de outubro, do procedemento administrativo común das administracións públicas (BOE do 2 de outubro).</p>
    <p>A Coruña, 17 de decembro de 2021</p>
    <footer><p>Ramón del Valle López<br>Xerente da Universidade da Coruña</p></footer>

