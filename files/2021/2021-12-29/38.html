---
date: '2021-12-29'
id: C3Q2-211221-0003
page: 64771
number: 249
agency: Instituto Galego da Vivenda e Solo
section: VI. Anuncios. a) Administración autonómica.
title: >-
  ANUNCIO do 21 de decembro de 2021 polo que se sinalan as datas e se citan as
  persoas interesadas para o levantamento das actas de pagamento e a ocupación
  dos bens e dereitos afectados polo expediente de expropiación forzosa, por
  taxación conxunta, que se precisan ocupar para a execución do polígono número
  dous do Plan parcial de San Paio de Navia (Vigo).
range: Anuncio
url: >-
  https://www.xunta.gal/dog/Publicados/2021/20211229/AnuncioC3Q2-211221-0003_gl.html
---
<p>Mediante a Resolución do 26 de novembro de 2021, da Consellería de Medio Ambiente, Territorio e Vivenda (DOG núm. 239, do 15 de decembro), aprobouse definitivamente o proxecto de expropiación forzosa, polo procedemento de taxación conxunta, dos bens e dereitos que se precisan ocupar para a execución do polígono número dous do Plan parcial de San Paio de Navia (Vigo) e, consecuentemente, a declaración de urxente ocupación dos bens e dereitos afectados polo proxecto de expropiación.</p>
    <p>De conformidade co artigo 118 da Lei 2/2016, do 10 de febreiro, do solo de Galicia, o pagamento ou depósito do importe da valoración establecida producirá os efectos previstos nos números 6, 7 e 8 do artigo 52 da Lei de expropiación forzosa, sen prexuízo de que continúe a tramitación do procedemento para a fixación definitiva do prezo xusto.</p>
    <p>Polo anterior, cómpre convocar e citar as persoas titulares que aparecen no expediente aprobado para proceder ao levantamento das actas de pagamento e ocupación, de conformidade co artigo 48 do regulamento da Lei de expropiación forzosa e demais normativa que resulte de aplicación.</p>
    <p>En consecuencia, </p>
    <h2>ACORDO:</h2>
    <p>Convocar e citar as persoas titulares dos bens e dereitos afectados que constan neste expediente para o levantamento das actas de pagamento e ocupación, que se levará a cabo no salón de actos do edificio administrativo da Xunta de Galicia en Vigo (sito na rúa Concepción Arenal, 8), os días 24, 25 e 26 de xaneiro de 2022, nas horas e na orde sinaladas no anexo que se xunta, para o caso de pagamento e posterior levantamento das actas. Así mesmo, o levantamento da acta de ocupación, para o caso de que se producise a consignación do prezo xusto, será o día 28 de xaneiro de 2022, ás 13.00 horas.</p>
    <p>Para estes actos deberá terse en conta:</p>
    <p>Que o pagamento do prezo xusto só se lles fará efectivo, e consignarase en caso contrario, ás persoas interesadas que acrediten na forma legal a súa titularidade e, para tal efecto, a persoa interesada achegará certificación rexistral ao seu favor, na cal conste que se redactou a nota do artigo 32 do Regulamento hipotecario ou, na súa falta, os títulos auténticos xustificativos do seu dereito previstos con certificación negativa do Rexistro da Propiedade referida ao mesmo predio descrito nos títulos. De existiren cargas, deberán comparecer os seus titulares.</p>
    <p>Para os casos de sucesión dos dereitos derivados do expediente expropiatorio, ademais, achegarán documentos suficientes acreditativos da sucesión alegada e da lexitimidade da persoa interesada para o cobramento das cantidades en cuestión (certificado de defunción, actos de última vontade, liquidación do imposto de sucesións, testamento, operacións particionais, etc.).</p>
    <p>Que se a persoa expropiada non quixese aceptar o pagamento ou non achegase títulos suficientes xustificativos do dominio, ou existise contenda respecto da titularidade do ben ou dereito expropiado ou, en xeral, se concorrese algún dos supostos do artigo 51 do regulamento da Lei de expropiación forzosa, consignarase o importe do prezo xusto na Caixa Xeral de Depósitos da Consellería de Facenda.</p>
    <p>Que para o cobramento do prezo xusto é necesaria a comparecencia da persoa interesada en por si ou debidamente representada con poder suficiente, e, no caso de que o predio ou dereito pertenza a varias persoas, é necesaria a comparecencia de todas elas en por si ou debidamente representadas con poder suficiente.</p>
    <p>Co fin de que os actos de formalización das actas derivadas do procedemento expropiatorio se realicen de acordo coas medidas preventivas do risco de contaxio ante a situación provocada polo coronavirus COVID-19, establécense as seguintes indicacións:</p>
    <p>– As persoas interesadas poderán confirmar a data e a hora fixadas para a realización do acto ou, no caso de concorreren motivos de inconveniencia por razóns de saúde e/ou de adopción de medidas que afecten favorablemente a prevención de contaxios, poderán propor outro horario diferente para este, logo de cita confirmada polo persoal de contacto.</p>
    <p>– No momento de atención, o persoal da Administración e da asistencia técnica, así como as persoas que comparezan, usarán máscara de protección ou os sistemas de protección individual que nese momento sexan obrigatorios, respectando en todo momento a distancia de seguridade fixada. Para tales efectos, establécese a obriga de asistir ao acto provisto dos sistemas de protección individual (EPI) que en cada momento determine a autoridade competente. Non obstante, a Administración facilitará o EPI no caso de que as persoas expropiadas non dispoñan deles.</p>
    <p>– En caso de se detectaren posibles síntomas compatibles coa COVID-19 nalgunha persoa presente, seguiranse obrigatoriamente as indicacións realizadas polas autoridades sanitarias para o efecto.</p>
    <p>– Deberán asistir unicamente as persoas estritamente necesarias para realizar o trámite.</p>
    <p>– Establécese a obriga de permanecer no local o tempo estritamente necesario.</p>
    <p>– Non se poderá acudir no caso de presentar febre (&gt;37º) ou síntomas de problemas respiratorios.</p>
    <p>Este anuncio publicarase no <em>Diario Oficial de Galicia</em> e no taboleiro de edictos do Concello de Vigo, e notificaráselle ao Ministerio Fiscal, para os efectos do establecido no artigo 5 da Lei de expropiación forzosa. Así mesmo, publicarase no taboleiro de edictos único do <em>Boletín Oficial del Estado</em>, o que lles servirá de notificación as persoas interesadas descoñecidas, das cales se ignore o lugar de notificación ou as que, unha vez intentada a notificación, non se puidese efectuar, de conformidade co artigo 44 da Lei 39/2015, do 1 de outubro, do procedemento administrativo común das administracións públicas.</p>
    <p>Ademais, notificáraselles individualmente aos titulares dos predios que figuran no listado anexo a data, a hora e o lugar en que se procederá ao levantamento das actas de pagamento e ocupación.</p>
    <p>Santiago de Compostela, 21 de decembro de 2021</p>
    <footer><p>Heriberto García Porto<br>Director xeral do Instituto Galego da Vivenda e Solo</p></footer>
    <h2>ANEXO</h2>
    <h2>Listaxe de parcelas e persoas titulares citadas para o levantamento das actas de pagamento e ocupación</h2>
    <table>
     <thead>
      <tr>
       <td>Núm. de orde</td>
       <td>Referencia catastral</td>
       <td>Nome</td>
       <td>Data de citación</td>
       <td>Hora de citación</td>
      </tr>
     </thead>
     <tbody>
      <tr>
       <td>293</td>
       <td>9728404NG1792N</td>
       <td>C.H. de Cándido Costas Costas</td>
       <td>24.1.2022</td>
       <td>11.30</td>
      </tr>
      <tr>
       <td>293-1</td>
       <td>9728404NG1792NBIS</td>
       <td>Costas Costas, Mercedes</td>
       <td>24.1.2022</td>
       <td>11.30</td>
      </tr>
      <tr>
       <td>301</td>
       <td>9827305NG1792N</td>
       <td>Costas Costas, Mercedes</td>
       <td>24.1.2022</td>
       <td>11.30</td>
      </tr>
      <tr>
       <td>236</td>
       <td>9733833NG1793S</td>
       <td>C.H. de Eugenio Goberna Fernández; Domínguez Pombal, María Divina</td>
       <td>25.1.2022</td>
       <td>9.30</td>
      </tr>
      <tr>
       <td>319</td>
       <td>9729222NG1792N</td>
       <td>Prado Comesaña, Guillermo</td>
       <td>25.1.2022</td>
       <td>10.00</td>
      </tr>
      <tr>
       <td>1-1</td>
       <td>0039845NG2703N</td>
       <td>Pedrosa Salgueiro, María Jesús e María José</td>
       <td>25.1.2022</td>
       <td>11.30</td>
      </tr>
      <tr>
       <td>7</td>
       <td>0039889NG2703N</td>
       <td>Cameselle Costas, María del Carmen</td>
       <td>25.1.2022</td>
       <td>11.30</td>
      </tr>
      <tr>
       <td>9</td>
       <td>0039862NG2703N</td>
       <td>Costas Barreiro, Manuel</td>
       <td>25.1.2022</td>
       <td>11.30</td>
      </tr>
      <tr>
       <td>13</td>
       <td>0039857NG2703N</td>
       <td>Amor de Dios, Hermanas del Colegio Amor de Dios en Alcabre</td>
       <td>25.1.2022</td>
       <td>12.00</td>
      </tr>
      <tr>
       <td>16</td>
       <td>0039868NG2703N</td>
       <td>Lago Iglesias, Antonio, María Dolores e Juan José</td>
       <td>25.1.2022</td>
       <td>12.00</td>
      </tr>
      <tr>
       <td>16AR</td>
       <td>0039868NG2703N-AR</td>
       <td>Dasilva Dorma, Enrique</td>
       <td>25.1.2022</td>
       <td>12.00</td>
      </tr>
      <tr>
       <td>18</td>
       <td>0039870NG2703N</td>
       <td>Pérez Rodríguez, Dolores; Codias Pérez, Isabel e Alicia</td>
       <td>25.1.2022</td>
       <td>12.30</td>
      </tr>
      <tr>
       <td>26</td>
       <td>0039856NG2703N</td>
       <td>Portabales Lago, Ángel Luis, María Concepción e Juan Manuel</td>
       <td>25.1.2022</td>
       <td>12.30</td>
      </tr>
      <tr>
       <td>28</td>
       <td>0039876NG2703N</td>
       <td>Portabales Lago, Ángel Luis, María Concepción e Juan Manuel</td>
       <td>25.1.2022</td>
       <td>12.30</td>
      </tr>
      <tr>
       <td>28AR</td>
       <td>0039876NG2703N-AR</td>
       <td>Mocalva, S.L.</td>
       <td>25.1.2022</td>
       <td>12.30</td>
      </tr>
      <tr>
       <td>29</td>
       <td>0039855NG2703N</td>
       <td>Bea Costas, José Antonio; Puentes Vilar, María de los Ángeles</td>
       <td>25.1.2022</td>
       <td>13.00</td>
      </tr>
      <tr>
       <td>231</td>
       <td>9733805NG1793S</td>
       <td>C.H. de José Fernández Vilas</td>
       <td>25.1.2022</td>
       <td>13.00</td>
      </tr>
      <tr>
       <td>39</td>
       <td>0039823NG2703N</td>
       <td>Diocese de Tui-Vigo</td>
       <td>25.1.2022</td>
       <td>13.00</td>
      </tr>
      <tr>
       <td>51</td>
       <td>0039819NG2703N</td>
       <td>Agulla Grandal, María Eugenia; Dinicola, Claudio</td>
       <td>25.1.2022</td>
       <td>13.30</td>
      </tr>
      <tr>
       <td>51AR</td>
       <td>0039819NG2703N-AR</td>
       <td>Dinicola, Claudio</td>
       <td>25.1.2022</td>
       <td>13.30</td>
      </tr>
      <tr>
       <td>54</td>
       <td>0039822NG2703N</td>
       <td>Blanco Rial, Florentina, María del Carmen, Serafín, José Antonio, Margarita, Jesús, Amparo, Emilio, Francisco Javier e Jorge Juan; Blanco Sanromán, María Belén, María Isabel, María José e Manuel</td>
       <td>25.1.2022</td>
       <td>13.30</td>
      </tr>
      <tr>
       <td>65</td>
       <td>0039810NG2703N</td>
       <td>Goberna Costas, Rosa Carmen</td>
       <td>25.1.2022</td>
       <td>13.30</td>
      </tr>
      <tr>
       <td>24</td>
       <td>0039887NG2703N</td>
       <td>Descoñecido</td>
       <td>25.1.2022</td>
       <td>13.30</td>
      </tr>
      <tr>
       <td>25</td>
       <td>0039888NG2703N</td>
       <td>Descoñecido</td>
       <td>25.1.2022</td>
       <td>13.30</td>
      </tr>
      <tr>
       <td>34</td>
       <td>0039851NG2703N</td>
       <td>Armada Costas, María del Carmen</td>
       <td>26.1.2022</td>
       <td>9.30</td>
      </tr>
      <tr>
       <td>36</td>
       <td>0039885NG2703N</td>
       <td>Alonso Costas, Pilar</td>
       <td>26.1.2022</td>
       <td>9.30</td>
      </tr>
      <tr>
       <td>242</td>
       <td>9631814NG1793S</td>
       <td>Fernández Santos, Manuel</td>
       <td>26.1.2022</td>
       <td>9.30</td>
      </tr>
      <tr>
       <td>255</td>
       <td>9631817NG1793S</td>
       <td>Landesa Losada, María Isabel</td>
       <td>26.1.2022</td>
       <td>10.00</td>
      </tr>
      <tr>
       <td>304</td>
       <td>9827321NG1792N</td>
       <td>Landesa Losada, María Isabel</td>
       <td>26.1.2022</td>
       <td>10.00</td>
      </tr>
      <tr>
       <td>315</td>
       <td>9729235NG1792N</td>
       <td>Landesa Losada, María Isabel</td>
       <td>26.1.2022</td>
       <td>10.00</td>
      </tr>
      <tr>
       <td>315-A</td>
       <td>9729237NG1792N</td>
       <td>Comesaña Comesaña, María del Carmen</td>
       <td>26.1.2022</td>
       <td>10.00</td>
      </tr>
      <tr>
       <td>270</td>
       <td>9830230NG1793S</td>
       <td>Costas Costas, Jesús</td>
       <td>26.1.2022</td>
       <td>10.00</td>
      </tr>
      <tr>
       <td>271</td>
       <td>9830231NG1793S</td>
       <td>Couso Costas, Eduardo</td>
       <td>26.1.2022</td>
       <td>10.30</td>
      </tr>
      <tr>
       <td>235</td>
       <td>9733851NG1793S</td>
       <td>López Oliveira, Isabel</td>
       <td>26.1.2022</td>
       <td>10.30</td>
      </tr>
      <tr>
       <td>274</td>
       <td>9830228NG1793S</td>
       <td>C.H. de María Teresa Alonso Comesaña; Costas Alonso, Juan Pedro</td>
       <td>26.1.2022</td>
       <td>10.30</td>
      </tr>
      <tr>
       <td>241</td>
       <td>9631821NG1793S</td>
       <td>Álvarez, Pilar</td>
       <td>26.1.2022</td>
       <td>11.00</td>
      </tr>
      <tr>
       <td>31</td>
       <td>0039854NG2703N</td>
       <td>Mariño Rodriguez, Víctor; Armada Costas, Matilde</td>
       <td>26.1.2022</td>
       <td>11.00</td>
      </tr>
      <tr>
       <td>331</td>
       <td>9827317NG1792N</td>
       <td>Rial Prado, Martín; Costas Alonso, María Teresa</td>
       <td>26.1.2022</td>
       <td>11.00</td>
      </tr>
      <tr>
       <td>305</td>
       <td>9827325NG1792N</td>
       <td>Goberna Costas, José Manuel</td>
       <td>26.1.2022</td>
       <td>11.00</td>
      </tr>
     </tbody>
    </table>

