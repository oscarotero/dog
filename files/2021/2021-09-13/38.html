---
date: '2021-09-13'
id: L130-230821-0002
page: 45007
number: 176
agency: Concello da Coruña
section: VI. Anuncios. b) Administración local.
title: >-
  ANUNCIO de notificación a titulares ilocalizables para lles lembrar o
  cumprimento da obriga de xestión da biomasa vexetal e retirada de especies
  arbóreas en San Pedro de Visma.
range: Anuncio
url: >-
  https://www.xunta.gal/dog/Publicados/2021/20210913/AnuncioL130-230821-0002_gl.html
---
<p>De conformidade co disposto no artigo 22.3 da Lei 3/2007, do 9 de abril, de prevención e defensa contra os incendios forestais de Galicia, e dado que os titulares dos bens que se relacionan a seguir son descoñecidos e/ou ignórase o lugar de notificación, ou resulta infrutuosa, e, polo tanto, a notificación imposible, comunícaselles ás persoas responsables a súa obriga legal de xestión da biomasa e retirada das especies arbóreas prohibidas nas parcelas que se relacionan, imposta polo artigo 22.1 da antedita Lei 3/2007, en cumprimento do disposto no artigo 44 da Lei 39/2015, do 1 de outubro, do procedemento administrativo común das administracións públicas: </p>
    <p>Parcelas de titulares ilocalizables incluídas dentro do ámbito da parroquia prioritaria de San Pedro de Visma.</p>
    <table>
     <thead>
      <tr>
       <td>Ref. catastral</td>
       <td>Parroquia</td>
       <td>Ha afectadas</td>
       <td>Liquidación provisional</td>
       <td>Persoa responsable</td>
      </tr>
     </thead>
     <tbody>
      <tr>
       <td>15900A01400391</td>
       <td>San Pedro de Visma</td>
       <td>0,0518</td>
       <td>45,32 €</td>
       <td>Herdeiros de Eduardo Martínez Souto</td>
      </tr>
      <tr>
       <td>15900A01400392</td>
       <td>San Pedro de Visma</td>
       <td>0,0495</td>
       <td>43,31 €</td>
       <td>Enriqueta Sande Canzobre</td>
      </tr>
      <tr>
       <td>15900A01400549</td>
       <td>San Pedro de Visma</td>
       <td>0,0474</td>
       <td>41,47 €</td>
       <td>Herdeiros de José Martínez Souto</td>
      </tr>
      <tr>
       <td>15900A01400550</td>
       <td>San Pedro de Visma</td>
       <td>0,0370</td>
       <td>32,37 €</td>
       <td>Herdeiros de Manuel Martínez Souto</td>
      </tr>
      <tr>
       <td>5919104NJ4051N</td>
       <td>San Pedro de Visma</td>
       <td>0,0131</td>
       <td>22,05 €</td>
       <td>Zarabetos, S.L.</td>
      </tr>
      <tr>
       <td>6122620NJ4062S</td>
       <td>San Pedro de Visma</td>
       <td>0,2905</td>
       <td>490,62 €</td>
       <td>Francisco Parga Vázquez</td>
      </tr>
      <tr>
       <td>15900A01400197</td>
       <td>San Pedro de Visma</td>
       <td>0,0671</td>
       <td>113,32 €</td>
       <td>Herdeiros de Manuela Pardo Vázquez</td>
      </tr>
      <tr>
       <td>15900A01300094</td>
       <td>San Pedro de Visma</td>
       <td>0,4028</td>
       <td>1.428,26 €</td>
       <td>Antonio Alvedro Blanco</td>
      </tr>
      <tr>
       <td>15900A01400363</td>
       <td>San Pedro de Visma</td>
       <td>0,3695</td>
       <td>1.310,18 €</td>
       <td>Herdeiros de Eduardo Martínez Souto</td>
      </tr>
      <tr>
       <td>15900A01400367</td>
       <td>San Pedro de Visma</td>
       <td>0,0314</td>
       <td>53,03 €</td>
       <td>Herdeiros de Eduardo Martínez Souto</td>
      </tr>
      <tr>
       <td>15900A01400395</td>
       <td>San Pedro de Visma</td>
       <td>0,0265</td>
       <td>23,19 €</td>
       <td>Herdeiros de Juan Varela Martínez</td>
      </tr>
      <tr>
       <td>4924306NJ4042N</td>
       <td>San Pedro de Visma</td>
       <td>0,0721</td>
       <td>121,77 €</td>
       <td>Herdeiros de Luis Maceiras Rodríguez</td>
      </tr>
      <tr>
       <td>4924307NJ4042N</td>
       <td>San Pedro de Visma</td>
       <td>0,0698</td>
       <td>117,88 €</td>
       <td>Francisco Maceiras Rodríguez</td>
      </tr>
      <tr>
       <td>5227410NJ4052N</td>
       <td>San Pedro de Visma</td>
       <td>0,3532</td>
       <td>1.252,38 €</td>
       <td>Herdeiros de Luis Segade Vázquez</td>
      </tr>
      <tr>
       <td>15900A01400391</td>
       <td>San Pedro de Visma</td>
       <td>0,0518</td>
       <td>45,32 €</td>
       <td>Herdeiros de Eduardo Martínez Souto</td>
      </tr>
      <tr>
       <td>15900A01400392</td>
       <td>San Pedro de Visma</td>
       <td>0,0495</td>
       <td>43,31 €</td>
       <td>Enriqueta Sande Canzobre</td>
      </tr>
      <tr>
       <td>15900A01400549</td>
       <td>San Pedro de Visma</td>
       <td>0,0474</td>
       <td>41,47 €</td>
       <td>Herdeiros de José Martínez Souto</td>
      </tr>
     </tbody>
    </table>
    <p>1. En virtude do anterior, as persoas responsables dispoñen dun prazo máximo de quince días naturais para o cumprimento voluntario da obriga de xestión da biomasa na parcela citada, que se iniciará o día seguinte ao da publicación deste anuncio.</p>
    <p>Ao atoparse as parcelas anteriores incluídas no ámbito da parroquia priorizada de San Pedro de Visma, entenderase voluntariamente cumprida a obriga de xestión da biomasa cando, con anterioridade á finalización do prazo sinalado no parágrafo anterior, a persoa responsable subscriba o contrato de xestión da biomasa con Seaga, recollido no anexo III do convenio de colaboración subscrito entre a Xunta de Galicia, a Fegamp e Seaga en materia de prevención e defensa contra os incendios forestais para o establecemento dun sistema público de xestión da biomasa nas faixas secundarias (DOG núm. 156, de 17 de agosto de 2018), debendo comunicalo a este concello dentro do dito prazo.</p>
    <p>2. Se, transcorrido o prazo sinalado anteriormente, non se tivera xestionado voluntariamente a biomasa por parte das persoas responsables, o Concello da Coruña, a través do convenio de colaboración subscrito entre a Xunta de Galicia, a Fegamp e Seaga en materia de prevención e defensa contra os incendios forestais para o establecemento dun sistema público de xestión da biomasa nas faixas secundarias (DOG núm. 156, do 17 de agosto de 2018), procederá sen máis trámites á execución subsidiaria, con repercusión dos custos e, se for o caso, comiso das especies arbóreas prohibidas retiradas pola Administración, nas condicións establecidas no artigo 22.2 da Lei 3/2007, xa dita. Para iso, o Concello procederá á liquidación provisional dos custos a que previsiblemente dará lugar a xestión da biomasa, referenciados para cada unha das parcelas nas táboas anteriores, coa advertencia expresa de que se procederá á súa exacción inmediata, sen prexuízo da liquidación definitiva unha vez rematados os traballos.</p>
    <p>O anterior, sen prexuízo da instrución do procedemento sancionador que corresponda.</p>
    <p>A persoa titular do terreo ou do dereito de aproveitamento terá a obriga legal de facilitar o necesario acceso para a realización dos traballos de xestión da biomasa e retirada das especies arbóreas prohibidas.</p>
    <p>O suxeito que realice os traballos de execución subsidiaria terá a facultade de acceder sen consentimento da persoa titular, agás nos supostos excepcionais previstos legalmente, cando o acceso afecte, dentro da parcela, espazos físicos susceptibles de merecer a cualificación de domicilio para os efectos do artigo 18.2 da Constitución española.</p>
    <p>3. Canto ao procedemento sancionador que se iniciará no caso de persistencia no incumprimento unha vez transcorrido o prazo outorgado, e segundo o previsto no título VII da Lei 3/2007, infórmase do seguinte:</p>
    <p>A) Administración competente para sancionar (artigo 54 da Lei 3/2007).</p>
    <p>1º. Será competente para incoar o procedemento sancionador para as infraccións cometidas en terreos agrícolas, forestais e de influencia forestal a persoa titular da xefatura territorial da consellería con competencias en materia forestal por razón do territorio en que se cometeu a infracción, ou daquel con maior superficie afectada.</p>
    <p>2º. Serán competentes para a resolución dos procedementos sancionadores por infraccións tipificadas na Lei 3/2007 e incoados no ámbito da consellería con competencia en materia forestal:</p>
    <p>a) A persoa titular da xefatura territorial da consellería competente en materia forestal para a imposición de sancións pola comisión de infraccións leves.</p>
    <p>b) O órgano competente en materia forestal, para a imposición de sancións pola comisión de infraccións graves.</p>
    <p>c) A persoa titular da consellería que teña asignada competencia en materia forestal, para a imposición de sancións pola comisión de infraccións moi graves.</p>
    <p>3º. A incoación do procedemento sancionador en aplicación desta lei, por ausencia de ordenanzas municipais ao respecto, para as infraccións cometidas en terreos urbanos, de núcleo rural e urbanizables delimitados será competencia da respectiva Administración local. A resolución dos expedientes pola comisión de infraccións leves e graves corresponderalle á persoa titular da alcaldía, e a dos expedientes pola comisión de infraccións moi graves ao Pleno do Concello, de conformidade co establecido no artigo 21.ter 2 da Lei 3/2007.</p>
    <p>B) Cualificación da infracción: infracción leve (artigo 51.3.a) da Lei 3/2007), sen prexuízo do establecido no artigo 51.2.g) para as faltas graves.</p>
    <p>C) Contía máxima da sanción pecuniaria que se poida impoñer no caso de infracción leve: 1.000 € (artigo 74.a) da Lei 43/2003, do 21 de novembro, de montes, en relación co disposto no artigo 50.1 da Lei 3/2007). No caso de ser considerada infracción grave, a contía máxima da sanción será de 100.000 € (artigo 74.b) da Lei 43/2003).</p>
    <p>D) Procederase ao comiso cautelar da madeira resultante da corta das especies arbóreas que deban ser retiradas de acordo co establecido no artigo 22.2 da Lei 3/2007.</p>
    <p>A Coruña, 20 de agosto de 2021</p>
    <footer><p>A alcaldesa<br>P.D. (Decreto do 26 de xuño de 2019; BOP núm. 124, do 3 de xullo)<br>Mª Esther Fontán Prado<br>Concelleira delegada de Medio Ambiente</p></footer>

