---
date: '2021-03-02'
id: G0532-010221-0005
page: 12656
number: 41
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 29 de xaneiro de 2021, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada outorgada a
  Explotaciones Porcinas As Cabanas, S.L. para a explotación porcina de porcos
  de ceba situada en Paraxe do Río, concello de Sarreaus (Ourense) (expediente
  2019-IPPC-M-099).
range: Anuncio
url: >-
  https://www.xunta.gal/dog/Publicados/2021/20210302/AnuncioG0532-010221-0005_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31 de decembro), regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19 de outubro), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, sométese a información pública, durante un período de 20 días hábiles contados a partir do día seguinte ao da publicación deste anuncio no <em>Diario Oficial de Galicia</em>, o documento titulado:</p>
    <p>Memoria de renovación de autorización ambiental integrada Explotaciones Porcinas As Cabanas, S.L. </p>
    <p>Para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que considere convenientes. </p>
    <p>O documento estará á disposición dos administrados nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade»prevención e control de actividades»autorización ambiental integrada »proxectos en información pública).</p>
    <p>Santiago de Compostela, 29 de xaneiro de 2021</p>
    <footer><p>María Sagrario Pérez Castellanos<br>Directora xeral de Calidade Ambiental,<br>Sostibilidade e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Expediente: 2019-IPPC-M-099.</p>
    <p>Núm. da autorización ambiental integrada: 2008/0049_NAA/IPPC_232.</p>
    <p>Categoría principal da actividade: anexo I, grupo 9.3.c).</p>
    <p>Titular: Explotaciones Porcinas As Cabanas, S.L.</p>
    <p>CIF: B32502858.</p>
    <p>Domicilio social: rúa Carmen Novoa Diz, núm. 40-3º A, Xinzo de Limia (Ourense).</p>
    <p>Localización da instalación: Paraxe do Rio, concello de Sarreaus (Ourense).</p>
    <p>Actividade principal: explotación porcina para engorda de porcos. </p>
    <p>Descrición: explotación porcina con 3.802 porcos de ceba dispostos en 3 naves (A, B, C). A instalación conta con silos de penso e cun sistema de fosas interiores e exteriores que garante o almacenamento do xurro producido en 6 meses.</p>
    <p>Verteduras: as aguas residuais xeradas na limpeza das naves e as residuais xeradas nos aseos son recollidas e conducidas cara o sistema de fosas interiores de xurro e xestionaranse conxuntamente con ese xurro. As augas pluviais verteranse directamente ao terreo.</p>
    <p>Unha porcentaxe do xurro xerado no interior das naves será valorizado coma fertilizante en parcelas de uso agrícola e outra porcentaxe será recollida por un xestor autorizado.</p>

