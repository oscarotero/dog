---
date: '2021-04-05'
id: G0596-100321-0003
page: 17855
number: 62
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 8 de marzo de 2021, da Xefatura Territorial de Ourense, pola que
  se conceden as autorizacións administrativas previa e de construción e se
  declara, en concreto, de utilidade pública, para os efectos da urxente
  ocupación, a instalación eléctrica denominada  Regulamentación LMTA ALB804-CT
  32A049 Muimenta, no concello de Carballeda de Avia (expediente IN407A
  2020/61-3).
range: Resolución
url: >-
  https://www.xunta.gal/dog/Publicados/2021/20210405/AnuncioG0596-100321-0003_gl.html
---
<p>Visto o expediente para outorgamento de autorización administrativa previa, declaración, en concreto, de utilidade pública e a necesidade da urxente ocupación que leva implícita e de autorización administrativa de construción da instalación eléctrica que a seguir se describe:</p>
    <p>Solicitante: UFD Distribución Electricidad, S.A.; CIF A63222533.</p>
    <p>Domicilio social: avenida San Luis, 77, 28033 Madrid.</p>
    <p>Denominación: regulamentación LMTA ALB804-CT 32A049 Muimenta.</p>
    <p>Situación: concello de Carballeda de Avia (Ourense).</p>
    <p>Características técnicas: as características técnicas básicas das instalacións proxectadas, que teñen un orzamento de 11.286,66 euros, son as seguintes:</p>
    <p>– Reforma da ALB804 con substitución por deterioración do apoio nº 129-41-3-CT, tipo HV-11/10000-CR1 por apoio de celosía metálico tipo C-14/2000-H35, con retensamento dos vans afectados en condutor tipo LA-30. Substitución do CT-Muimenta 32A049, en intemperie sobre o citado apoio proxectado, cunha potencia aparente de 100 kVA e RT 20.000/400-230 V, e illamento en aceite mineral.</p>
    <p>A petición someteuse a información pública pola Resolución do 11 de decembro de 2020 desta xefatura territorial, que foi publicada no DOG do 11 de xaneiro de 2021, no BOP de Ourense do 9 de xaneiro de 2021, e no xornal <em>La Región</em> do 22 de decembro de 2020, así como no taboleiro de anuncios do concello afectado, e nesta xefatura territorial, en aplicación dos artigos 125 e 144 do Real decreto 1955/2000, do 1 de decembro, que regula o procedemento de autorización das instalacións de enerxía eléctrica. De igual xeito, realizáronse notificacións individuais aos titulares que figuran na relación de bens e dereitos afectados, con publicación tamén na plataforma TEU do BOE do 29 de xaneiro de 2021 e DOG do 26 de xaneiro de 2021 do Anuncio do 20 de decembro de 2020 desta xefatura territorial, por notificación infrutuosa ao titular da parcela nº 1 da relación de bens e de dereitos afectados.</p>
    <p>Dentro do prazo establecido para iso non se presentaron alegacións contrarias á realización do proxecto.</p>
    <p>En consecuencia, cumpridos os trámites ordenados na Lei 24/2013, do 26 de decembro, do sector eléctrico, e nos capítulos II e V do título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), esta xefatura territorial, resolve:</p>
    <p>Conceder autorización administrativa previa, autorización administrativa de construción e declarar, en concreto, a utilidade pública e a necesidade da urxente ocupación que leva implícita dos bens afectados pola dita instalación, cuxas características se axustarán en todas as súas partes ás que figuran no proxecto de execución e ás condicións técnicas e de seguridade establecidas nos regulamentos de aplicación, e nos condicionados establecidos polos ministerios, organismos ou corporacións que constan no expediente. As instalacións executaranse en prazo non superior a un ano, contado a partir da data desta resolución.</p>
    <p>Que polo representante da Administración, en cumprimento do disposto nos artigos 52 da Lei de expropiación forzosa, do 16 de decembro de 1954, e 149 do Real decreto 1955/2000, se dea comezo ao levantamento das actas previas á ocupación, nos días e nas horas que a cada interesado se lle notifique de xeito individual, daqueles predios que figuran no anexo da resolución de información pública antes citada.</p>
    <p>Estas autorizacións outórganse sen prexuízo de terceiros e independentemente das autorizacións, licenzas ou permisos de competencia municipal, provincial ou outros necesarios para a realización das obras da instalación autorizada.</p>
    <p>Contra a presente resolución, que non é definitiva na vía administrativa, cabe interpor recurso de alzada ante o vicepresidente segundo e conselleiro de Economía, Empresa e Innovación no prazo dun mes, contado a partir do día seguinte ao da notificación ou publicación desta resolución, conforme o establecido no artigo 122 da Lei 39/2015, do 1 de outubro, do procedemento administrativo común das administracións públicas, sen prexuízo de que os interesados poidan interpoñer calquera outro recurso que consideren pertinente.</p>
    <p>Ourense, 8 de marzo de 2021</p>
    <footer><p>Pablo Fernández Vila<br>Xefe territorial de Ourense</p></footer>

