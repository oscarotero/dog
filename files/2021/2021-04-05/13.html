---
date: '2021-04-05'
id: G0596-240321-0001
page: 17751
number: 62
agency: 'Vicepresidencia segunda e Consellería de Economía, Empresa e Innovación'
section: IV. Oposicións e concursos.
title: >-
  ORDE do 22 de marzo de 2021 pola que se anuncia a convocatoria para a
  provisión, polo sistema de libre designación, de dous postos de traballo
  vacantes nesta consellería.
range: Orde
url: >-
  https://www.xunta.gal/dog/Publicados/2021/20210405/AnuncioG0596-240321-0001_gl.html
---
<p>De conformidade co establecido no artigo 92 da Lei 2/2015, do 29 de abril, do emprego público de Galicia (DOG núm. 82, do 4 de maio), e no artigo 16 do Decreto 93/1991, do 20 de marzo, polo que se aproba o Regulamento de provisión de postos de traballo, promoción profesional e promoción interna, e en uso das atribucións conferidas polo artigo 17.2.c) da citada lei, esta consellería</p>
    <h2>DISPÓN:</h2>
    <p>Primeiro. Anunciar a convocatoria para cubrir, polo sistema de libre designación, dous postos de traballo que se indican no anexo I desta orde.</p>
    <p>Segundo. Poderán concorrer a ela o persoal funcionario de carreira que reúna os requisitos que para os postos de traballo se sinalan no anexo I.</p>
    <p>Terceiro. As solicitudes para participar nesta convocatoria presentaranse no Rexistro Xeral da Xunta de Galicia (Edificio Administrativo de San Caetano, s/n, Santiago de Compostela) ou por calquera dos medios que establece o artigo 16.4 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), no prazo de quince (15) días, contados a partir do seguinte ao da publicación desta orde no Diario Oficial de Galicia, segundo o modelo que se inclúe no anexo II.</p>
    <p>Cuarto. As persoas aspirantes deberán unir coa petición un curriculum vitae xustificando documentalmente os méritos que aleguen.</p>
    <p>Quinto. Se a persoa seleccionada para ocupar os postos de traballos que se anuncian no anexo I desta orde ten destino noutras administracións públicas, tramitarase o seu traslado á Comunidade Autónoma, conforme o previsto no artigo 67 do Real decreto 364/1995, do 10 de marzo, e demais disposicións concordantes.</p>
    <p>Sexto. A resolución desta convocatoria farase pública no Diario Oficial de Galicia e poderanse declarar desertos os postos de traballo, de considerarse oportuno.</p>
    <p>Sétimo. O prazo de toma de posesión será de tres días hábiles se non implica cambio de residencia, de sete días hábiles se comporta cambio de residencia ou de vinte días hábiles se comporta o reingreso ao servizo activo, conforme o establecido no artigo 14 do Decreto 93/1991, do 20 de marzo, modificado polo Decreto 166/2013, do 14 de novembro.</p>
    <p>O prazo de toma de posesión empezará a contarse a partir do día seguinte ao do cesamento, que deberá producirse dentro dos tres días seguintes ao da publicación da resolución no Diario Oficial de Galicia, ou desde a data en que se comunique a resolución do traslado á Comunidade Autónoma, para o caso de persoal funcionario doutras administracións públicas.</p>
    <p>Se a resolución comporta o reingreso ao servizo activo, o prazo de toma de posesión empezará a contarse a partir do día seguinte ao da publicación da resolución no Diario Oficial de Galicia.</p>
    <p>Oitavo. Contra esta orde, que pon fin á vía administrativa, as persoas interesadas poderán interpor recurso potestativo de reposición perante o vicepresidente segundo e conselleiro de Economía, Empresa e Innovación, no prazo dun mes, contado a partir do día seguinte ao da súa publicación, de conformidade co establecido na Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), ou poderán impugnala directamente perante o xulgado do contencioso-administrativo competente no prazo de dous meses contados a partir da mesma data, segundo o establecido na Lei 29/1998, do 13 de xullo, reguladora da xurisdición contencioso-administrativa.</p>
    <p>Santiago de Compostela, 22 de marzo de 2021</p>
    <footer><p>Francisco José Conde López<br>Vicepresidente segundo e conselleiro de Economía,<br>Empresa e Innovación</p></footer>
    <h2>ANEXO I</h2>
    <p>Código: EI50100000015770001.</p>
    <p>Consellería: Vicepresidencia Segunda e Consellería de Economía, Empresa e Innovación.</p>
    <p>Denominación do posto: secretario/a presidente do Tribunal Galego de Defensa da Competencia.</p>
    <p>Dependencia: Comisión Galega da Competencia (Instituto Galego do Consumo e da Competencia).</p>
    <p>Localidade: Santiago de Compostela.</p>
    <p>Corpo ou escala: xeral.</p>
    <p>Grupo/subgrupo: C1-C2.</p>
    <p>Nivel: 18.</p>
    <p>Complemento específico: 7.059,92 €/ano.</p>
    <p>Tipo de adscrición: A11 (adscrición indistinta a persoal funcionario da Xunta de Galicia, Estado e CC.AA.).</p>
    <p>Formación específica: 640 (para persoal doutra Administración, curso de perfeccionamento de galego (r.i.) e 020 (coñecementos de informática a nivel usuario (mérito).</p>
    <p>Código: EI50100000015770005.</p>
    <p>Consellería: Vicepresidencia Segunda e Consellería de Economía, Empresa e Innovación.</p>
    <p>Denominación do posto: secretario/a dos vogais do Tribunal Galego de Defensa da Competencia.</p>
    <p>Dependencia: Comisión Galega da Competencia (Instituto Galego do Consumo e da Competencia).</p>
    <p>Localidade: Santiago de Compostela.</p>
    <p>Corpo ou escala: xeral.</p>
    <p>Grupo/subgrupo: C1-C2.</p>
    <p>Nivel: 18.</p>
    <p>Complemento específico: 7.059,92 €/ano.</p>
    <p>Tipo de adscrición: A11 (adscrición indistinta a persoal funcionario da Xunta de Galicia, Estado e CC.AA.).</p>
    <p>Formación específica: 640 (para persoal doutra Administración, curso de perfeccionamento de galego (r.i.) e 020 (coñecementos de informática a nivel usuario (mérito).</p>

