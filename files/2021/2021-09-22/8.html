---
date: '2021-09-22'
id: O3C2-140921-0001
page: 46590
number: 183
agency: Academia Galega de Seguridade Pública
section: IV. Oposicións e concursos.
title: >-
  RESOLUCIÓN do 17 de setembro de 2021 pola que se aproban e se fan públicas as
  relacións definitivas de persoas admitidas e excluídas no proceso selectivo
  unitario para o acceso aos corpos da Policía Local de Galicia, escala básica,
  categoría de oficial, quendas de acceso por promoción interna e por mobilidade
  (código de procedemento PR461C), e se anuncian o lugar, a data e a hora do
  primeiro exercicio do proceso selectivo.
range: Resolución
url: >-
  https://www.xunta.gal/dog/Publicados/2021/20210922/AnuncioO3C2-140921-0001_gl.html
---
<p>No DOG núm. 126, do 5 de xullo de 2021, publícase a Orde do 23 de xuño de 2021 pola que se convoca o proceso selectivo unitario para o acceso aos corpos da Policía Local de Galicia, escala básica, categoría de oficial, quendas de acceso por promoción interna e por mobilidade.</p>
    <p>No <em>Diario Oficial de Galicia</em> número 158, do 18 de agosto de 2021, publicouse a Resolución do 17 de agosto de 2021 pola que se aproban e se fan públicas as relacións provisionais de persoas admitidas e excluídas ao proceso selectivo unitario para o acceso aos corpos da Policía Local de Galicia, escala básica, categoría de oficial, quendas de acceso por promoción interna e por mobilidade.</p>
    <p>Transcorrido o prazo de emenda establecido no punto 4.2 da convocatoria, e de conformidade co establecido no punto 3.6.1 da convocatoria, esta dirección xeral</p>
    <h2>RESOLVE: </h2>
    <p>Primeiro. Aprobar con carácter definitivo as listaxes de persoas admitidas e excluídas ao proceso selectivo unitario para o acceso aos corpos da Policía Local de Galicia, escala básica, categoría de oficial, quendas de acceso por promoción interna e por mobilidade convocado pola Orde do 23 de xuño de 2021 (DOG núm. 126, do 5 de xullo). </p>
    <p>A listaxe de persoas aspirantes admitidas poderá consultarse a través da páxina web oficial da Academia Galega de Seguridade Pública, http://agasp.xunta.gal </p>
    <p>A listaxe de persoas aspirantes excluídas, con indicación da causa determinante da súa exclusión, figura como anexo a esta resolución. </p>
    <p>Segundo. En sesión que tivo lugar o 16 de setembro de 2021, o tribunal designado para cualificar o proceso acordou que o primeiro exercicio do proceso selectivo, correspondente á proba tipo test, terá lugar o día 27 de setembro de 2021, no Salón de Actos da Academia Galega de Seguridade Pública, na rúa da Cultura, s/n, 36680 A Estrada, en chamamento único que se iniciará ás 11.00 horas. </p>
    <p>As persoas aspirantes deberán ir provistas de DNI ou documento fidedigno acreditativo da súa entidade, ao xuízo do tribunal e bolígrafo azul.</p>
    <p>Non se permitirá a presenza de acompañantes e o persoal aspirante deberá seguir as indicacións e resolucións do tribunal, que son públicas a través da páxina web da Agasp.</p>
    <p>Non se permitirá o acceso ao recinto onde se realice o exercicio con teléfonos móbiles, axendas electrónicas, reloxos intelixentes ou calquera outro instrumento de que se poida valer a persoa aspirante para auxiliarse na realización do exercicio. Non se habilitará ningún servizo de recollida de móbiles.</p>
    <p>Contra esta resolución, que pon fin á vía administrativa, poderase interpoñer no prazo dun mes contado a partir da publicación desta resolución no <em>Diario Oficial de Galicia</em>, recurso potestativo de reposición perante o director xeral da Academia Galega de Seguridade Pública, de conformidade co establecido na Lei 39/2015, do 1 de outubro, do procedemento administrativo común das administracións públicas; ou ben interpoñer no prazo de dous meses recurso contencioso-administrativo de acordo co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>A Estrada, 17 de setembro de 2021</p>
    <footer><p>Santiago Villanueva Álvarez<br>Director xeral da Academia Galega de Seguridade Pública</p></footer>
    <h2>ANEXO</h2>
    <h3>Listaxe provisional de persoas aspirantes excluídas. Quenda de mobilidade</h3>
    <table>
     <tbody>
      <tr>
       <td>NIF</td>
       <td>Apelidos e nome</td>
       <td>Motivo da exclusión (cód).</td>
      </tr>
      <tr>
       <td>***6933***</td>
       <td>Noya Señoráns, Francisco Javier</td>
       <td>1</td>
      </tr>
     </tbody>
    </table>
    <p>Causas de exclusión:</p>
    <table>
     <tbody>
      <tr>
       <td>Cód.</td>
       <td>Descrición</td>
      </tr>
      <tr>
       <td>1</td>
       <td>Non acredita ter en propiedade a categoría de oficial cunha antigüidade mínima de tres anos</td>
      </tr>
     </tbody>
    </table>

