---
date: '2021-05-21'
id: G0598-100521-0001
page: 25314
number: 94
agency: 'Consellería de Cultura, Educación e Universidade'
section: IV. Oposicións e concursos.
title: >-
  RESOLUCIÓN do 7 de maio de 2021, da Dirección Xeral de Centros e Recursos
  Humanos, pola que se fai pública a data do sorteo e a composición dos
  tribunais cualificadores do procedemento de acceso aos corpos de catedráticos
  de ensino secundario, de artes plásticas e deseño e de escolas oficiais de
  idiomas.
range: Resolución
url: >-
  https://www.xunta.gal/dog/Publicados/2021/20210521/AnuncioG0598-100521-0001_gl.html
---
<p>Mediante a Orde do 4 de xuño de 2020 convocouse procedemento selectivo de acceso aos corpos de catedráticos de ensino secundario, de artes plásticas e deseño e de escolas oficiais de idiomas.</p>
    <p>Na base quinta da orde de convocatoria establécese que se nomearán, polo menos, catro tribunais para o corpo de catedráticos de ensino secundario e un tribunal para o corpo de catedráticos de artes plásticas e deseño e outro para o corpo de catedráticos de escolas oficiais de idiomas. Os tribunais estarán compostos por unha presidencia, designada directamente pola Dirección Xeral de Centros e Recursos Humanos da Consellería de Cultura, Educación e Universidade, e cun mínimo de catro vogais, un por cada especialidade que determine a Dirección Xeral de Centros e Recursos Humanos.</p>
    <p>Procede, pois, fixar a data do sorteo dos tribunais e a súa composición, no relativo ao número de tribunais, de vogais de cada tribunal e das especialidades que conforman cada tribunal, polo que esta Dirección Xeral de Centros e Recursos Humanos,</p>
    <p class="dog-titulo">RESOLVE:</p>
    <p>Primeiro. No corpo de catedráticos de ensino secundario constituiranse catro tribunais coa seguinte composición:</p>
    <p>Tribunal da área lingüística: 4 vogais, un de cada unha das seguintes especialidades: Francés, Inglés, Lingua Galega e Literatura, Lingua Castelá e Literatura.</p>
    <p>Tribunal da área científico-tecnolóxica: 5 vogais, un de cada unha das seguintes especialidades: Bioloxía e Xeoloxía, Educación Física, Física e Química, Matemáticas, Tecnoloxía.</p>
    <p>Tribunal da área humanística e artística: 8 vogais, un de cada unha das seguintes especialidades: Debuxo, Economía, Filosofía, Grego, Latín, Música, Orientación Educativa, Xeografía e Historia.</p>
    <p>Tribunal de familias profesionais e Formación e Orientación Laboral: 4 vogais, 1 de Formación e Orientación Laboral, 1 de Informática, 1 de Intervención Sociocomunitaria, 1 de Sistemas Electrotécnicos e Automáticos.</p>
    <p>Segundo. No corpo de catedráticos de escolas oficiais de idiomas constituirase un tribunal coa seguinte composición:</p>
    <p>4 vogais: un de cada unha das seguintes especialidades: Francés, Inglés, Italiano, Portugués.</p>
    <p>Terceiro. No corpo de catedráticos de artes plásticas e deseño constituirase un tribunal coa seguinte composición:</p>
    <p>4 vogais das seguintes especialidades: 1 de Debuxo Técnico, 2 de Deseño Gráfico e 1 de Volume.</p>
    <p>Cuarto. O sorteo público terá lugar o día 3 de xuño de 2021, ás nove horas, na sala de xuntas da Consellería de Cultura, Educación e Universidade. O sorteo poderá ser seguido, a través de medios telemáticos, polas organizacións sindicais con presenza na mesa sectorial docente non universitaria.</p>
    <p>Quinto. Cando sexa posible en función do número de catedráticos da especialidade, quedará excluído do sorteo o persoal funcionario de carreira do corpo de catedráticos que saíu no sorteo celebrado o día 29 de abril de 2021, para a constitución dos tribunais que xulgarán os procedementos selectivos de ingreso e acceso aos corpos docentes convocados pola Orde do 24 de febreiro de 2020.</p>
    <p>Sexto. O persoal aspirante que participa por máis dunha especialidade será avaliado polo tribunal correspondente á especialidade da praza da que é titular no curso académico 2020/21, trasladándose a puntuación a todas as especialidades polas que participa.</p>
    <p>Santiago de Compostela, 7 de maio de 2021</p>
    <footer><p>Jesús Manuel Álvarez Bértolo<br>Director xeral de Centros e Recursos Humanos</p></footer>

