---
date: '2021-04-09'
id: G0598-240321-0001
page: 18530
number: 66
agency: 'Consellería de Cultura, Educación e Universidade'
section: VI. Anuncios. a) Administración autonómica.
title: >-
  ANUNCIO do 23 de marzo de 2021, da Xefatura Territorial de Pontevedra, polo
  que se lle notifica ao interesado o acordo de execución da resolución do
  procedemento SXRH-PD-6/2019 e se cita para a entrega dunha copia do acordo.
range: Anuncio
url: >-
  https://www.xunta.gal/dog/Publicados/2021/20210409/AnuncioG0598-240321-0001_gl.html
---
<p>No procedemento disciplinario tramitado coa referencia SXRH-PD-6/2019 na Consellería de Cultura, Educación e Universidade, ditouse o 14 de xullo de 2020 a resolución que puña fin ao procedemento, pola que se lle impuña ao expedientado unha sanción de suspensión firme de funcións por un período de seis anos.</p>
    <p>Para a execución da dita resolución, este xefe territorial ditou o 8 de marzo de 2021 o acordo polo que se fixa o período concreto en que o interesado estará en suspensión de funcións.</p>
    <p>Os intentos de notificación deste acordo realizáronse no domicilio da persoa interesada, a través do servizo de Correos e tamén mediante a posta á disposición electrónica, intentos que resultaron infrutuosos. Por tal motivo, de conformidade co disposto nos artigos 44 a 46 da Lei 39/2015, do 1 de outubro, do procedemento administrativo común das administracións públicas, publícase este anuncio, para que sirva de notificación á persoa interesada, do acordo de execución da resolución ditada no procedemento disciplinario tramitado coa referencia SXRH-PD-6/2019.</p>
    <p>Para coñecer o texto íntegro do acto que se notifica, a persoa interesada disporá dun prazo de tres (3) días, do 26 ao 28 de abril de 2021, para comparecer nas dependencias da Xefatura Territorial da Consellería de Cultura, Educación e Universidade (Servizo de Recursos Humanos), na avenida Mª Victoria Moreno, nº 43, 7º andar, en Pontevedra, das 9.00 ás 14.00 horas. Transcorrido o dito prazo, a notificación entenderase producida.</p>
    <p>Pontevedra, 23 de marzo de 2021 </p>
    <footer><p>César A. Pérez Ares<br>Xefe territorial de Pontevedra</p></footer>
    <h2>ANEXO</h2>
    <p>Expediente: SXRH-PD-6/2019.</p>
    <p>Persoa interesada: 07871175T.</p>
    <p>Acto que se notifica: acordo de execución da resolución disciplinaria ditada no procedemento SXRH-PD-6/2019, polo que se fixa o período de seis anos de suspensión firme de funcións do 1 de maio de 2021 ao 30 de abril de 2027.</p>

