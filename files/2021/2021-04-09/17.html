---
date: '2021-04-09'
id: G2345-160321-0001
page: 18503
number: 66
agency: Xulgado do Social número 2 da Coruña
section: V. Administración de xustiza.
title: EDICTO (PO 250/2019).
range: Edicto
url: >-
  https://www.xunta.gal/dog/Publicados/2021/20210409/AnuncioG2345-160321-0001_gl.html
---
<p>Eu, Fátima García Castro, letrada da Administración de xustiza do Xulgado do Social número 2 da Coruña, fago saber que no procedemento ordinario 250/2019 deste xulgado do social, seguido por instancia da entidade Fundación Laboral de la Construcción contra a empresa Grupo Castro Soluciones Integrales, S.L., sobre reclamación de cantidade, se ditou a seguinte resolución, cuxo encabezado e parte dispositiva se xuntan:</p>
    <p>«Sentenza.</p>
    <p>A Coruña, 12 de marzo de 2021.</p>
    <p>Miguel Herrero Liaño, maxistrado do Xulgado do Social número 2 da Coruña, logo de ver os presentes autos seguidos neste xulgado co número PO 250/2019, sendo parte dun lado, como demandante, a Fundación Laboral de la Construcción, representada polo letrado Sr. Núñez Fernández, e como demandado Grupo Castro Soluciones, S.L., que non comparece malia estar citado en legal forma, sobre reclamación de cantidade, pronunciou en nome do rei a seguinte sentenza:</p>
    <p>Decisión:</p>
    <p>Estímase a demanda formulada pola Fundación Laboral de la Construcción fronte a Grupo Castro Soluciones Integrales, S.L. e, en consecuencia, condénase a parte demandada a aboarlle á demandante a cantidade de 377,24 euros en concepto de principal e recarga por mora.</p>
    <p>Impóñense á parte demandada as custas do proceso, que incluirán honorarios de letrado ata o límite de 600 euros.</p>
    <p>Notifíqueselles esta resolución ás partes, facéndolles saber que esta é firme e fronte a ela non cabe recurso.</p>
    <p>Remítase o orixinal ao libro de sentenzas, deixando testemuño en autos.</p>
    <p>Así, por esta a miña sentenza, pronúncioa, mándoa e asínoa».</p>
    <p>E para que lle sirva de notificación en legal forma á mercantil Grupo Castro Soluciones Integrales, S.L., en ignorado paradoiro, expido a presente para a súa inserción no Diario Oficial de Galicia.</p>
    <p>Advírteselle ao destinatario que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 12 de marzo de 2021</p>
    <footer><p>A letrada da Administración de xustiza</p></footer>

