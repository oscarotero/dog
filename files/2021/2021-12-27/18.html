---
date: '2021-12-27'
id: G2017-161221-0001
page: 63986
number: 247
agency: Universidade da Coruña
section: IV. Oposicións e concursos.
title: >-
  RESOLUCIÓN do 16 de decembro de 2021 pola que se anuncia a convocatoria
  pública para a provisión de prazas mediante o sistema de libre designación.
range: Resolución
url: >-
  https://www.xunta.gal/dog/Publicados/2021/20211227/AnuncioG2017-161221-0001_gl.html
---
<p>De conformidade co establecido nos artigos 88 e 92 da Lei 2/2015, do 29 de abril, do emprego público de Galicia, e no artigo 52 do Real decreto 364/1995, do 10 de marzo, do Regulamento xeral de ingreso, provisión de postos de traballo e promoción do persoal ao servizo da Administración xeral do Estado e demais normativa de procedente aplicación, e no uso das atribucións conferidas no artigo 40 dos estatutos desta universidade, aprobados polo Decreto 101/2004, do 13 de maio (DOG do 26 de maio), modificados polo Decreto 194/2007, do 11 de outubro, e da delegación de competencias operada pola Resolución reitoral do 14 de xaneiro de 2020, esta xerencia</p>
    <h2>DISPÓN:</h2>
    <p>Primeiro. Anunciar a convocatoria para cubrir, polo sistema de libre designación, os postos de traballo que se indican no anexo I.</p>
    <p>Segundo. Poderán concorrer a ela todos/as os/as funcionarios/as que reúnan as condicións que para o posto de traballo se sinalan no anexo I.</p>
    <p>Terceiro. As solicitudes, que irán dirixidas ao xerente da Universidade da Coruña, empregarán o modelo que consta como anexo II a esta convocatoria. A presentación das solicitudes farase no Rexistro Xeral da Universidade da Coruña, no Rexistro auxiliar da Zapateira-Elviña, no Rexistro auxiliar de Ferrol ou nas restantes formas previstas no artigo 16.4 da Lei 39/2015, do 1 de outubro, do procedemento administrativo común das administracións públicas, no prazo de quince días contados a partir do seguinte ao da publicación desta resolución no <em>Diario Oficial de Galicia</em>.</p>
    <p>Á solicitude xuntaráselle un currículo no cal se especifiquen os méritos, que se acreditarán documentalmente.</p>
    <p>Contra esta resolución, que esgota a vía administrativa, poderase interpoñer un recurso contencioso-administrativo no prazo de dous meses, que se contarán desde o día seguinte ao da súa notificación ou publicación, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa. Previamente, e con carácter potestativo, poderase interpoñer un recurso de reposición, ante esta reitoría, no prazo dun mes, de acordo co establecido no artigo 123 da Lei 39/2015, do 1 de outubro, do procedemento administrativo común das administracións públicas (BOE do 2 de outubro).</p>
    <p>A Coruña, 16 de decembro de 2021</p>
    <footer><p>Ramón del Valle López<br>Xerente da Universidade da Coruña</p></footer>
    <h2>ANEXO I</h2>
    <table>
     <tbody>
      <tr>
       <td>Nº de posto</td>
       <td>Denominación</td>
       <td>Centro</td>
       <td>Tipo</td>
       <td>Grupo</td>
       <td>Escala</td>
       <td>Comple. destino</td>
       <td>Comple.
        específ.</td>
       <td>Forma
        provisión</td>
      </tr>
      <tr>
       <td>750</td>
       <td>Secretario/a da Reitoría</td>
       <td>Reitoría</td>
       <td>S</td>
       <td>A2/C1</td>
       <td>Xeral</td>
       <td>22</td>
       <td>679,72</td>
       <td>Libre designación</td>
      </tr>
      <tr>
       <td>13</td>
       <td>Secretario/a</td>
       <td>Secretaría Xeral</td>
       <td>S</td>
       <td>A2/C1</td>
       <td>Xeral</td>
       <td>21</td>
       <td>613,95</td>
       <td>Libre designación</td>
      </tr>
      <tr>
       <td>758</td>
       <td>Vicexerencia de Coordinación</td>
       <td>Xerencia</td>
       <td>S</td>
       <td>A1/A2</td>
       <td>Xeral/técnica</td>
       <td>28</td>
       <td>1.826,13</td>
       <td>Libre designación</td>
      </tr>
     </tbody>
    </table>
    <p class="basic-paragraph">Requisitos: funcionario/a de carreira con destino definitivo na Universidade da Coruña.</p>
    <h2>ANEXO II</h2>
    <table>
     <tbody>
      <tr>
       <td colspan="4">Apelidos</td>
       <td colspan="3">Nome</td>
       <td>NIF</td>
      </tr>
      <tr>
       <td>Data nacemento</td>
       <td colspan="5">Corpo ou escala</td>
       <td>Grupo</td>
       <td>Nº rexistro persoal</td>
      </tr>
      <tr>
       <td colspan="2">Enderezo</td>
       <td colspan="3">Localidade</td>
       <td colspan="3">Provincia</td>
      </tr>
      <tr>
       <td colspan="2">Teléfono fixo</td>
       <td colspan="3">Teléfono móbil</td>
       <td colspan="3">Enderezo electrónico</td>
      </tr>
      <tr>
       <td colspan="8">Posto que solicita</td>
      </tr>
      <tr>
       <td colspan="8">Destino actual</td>
      </tr>
      <tr>
       <td colspan="3">Departamento</td>
       <td colspan="4">Organismo</td>
       <td>Localidade</td>
      </tr>
     </tbody>
    </table>
    <p>Solicito: ser admitido/a ao concurso convocado mediante a Resolución reitoral da Universidade da Coruña, do 16 de decembro de 2021, para a provisión, polo sistema de libre designación, do posto que máis arriba se relaciona.</p>
    <p>A Coruña, _________de_______________________de 2021</p>
    <p>(Sinatura do solicitante)</p>
    <p>Sr. Xerente da Universidade da Coruña</p>

