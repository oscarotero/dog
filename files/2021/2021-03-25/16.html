---
date: '2021-03-25'
id: G0171-110221-0001
page: 16447
number: 57
agency: Xulgado do Social número 1 de Reforzo da Coruña
section: V. Administración de xustiza.
title: EDICTO de notificación de sentenza (DSP 505/2020).
range: Edicto
url: >-
  https://www.xunta.gal/dog/Publicados/2021/20210325/AnuncioG0171-110221-0001_gl.html
---
<p>Eu, María Blanco Aquino, letrada da Administración de xustiza do Xulgado do Social número 1 da Coruña, fago saber que no procedemento despedimento/cesamentos en xeral 505/2020 deste xulgado do social, seguidos por instancia de José Ángel Pico Fonte contra a empresa Administración Safer, S.L., sobre despedimento, se ditou a seguinte resolución, cuxa parte dispositiva se xunta:</p>
    <p>«Sentenza.</p>
    <p>A Coruña, 9 de febreiro de 2021.</p>
    <p>Vistos por Ana María Souto González, maxistrada xuíza do Xulgado do Social número 1 de Reforzo da Coruña, os presentes autos número 505/2020, sobre despedimento, seguidos por instancia de José Ángel Pico Fonte, asistido pola letrada Sra. Gil Fernández, contra a Administración Safer, S.L.</p>
    <p>Dispoño.</p>
    <p>Estímase parcialmente a demanda formulada por José Ángel Pico Fonte contra a Administración Safer e declaro a improcedencia do seu despedimento e extinguida a relación laboral con efectos da data desta sentenza e condeno a empresa demandada a que lle aboe a cantidade de 3.332,45 euros, en concepto de indemnización, calculada a razón 43,28 euros/día; así como os salarios de tramitación desde a data do despedimento, 18 de marzo de 2020, ata a data desta sentenza, por importe de 14.239,12 euros; todo iso sen prexuízo das responsabilidades legais do Fogasa.</p>
    <p>Así mesmo, condeno a empresa a que aboe á parte demandante a cantidade de euros como cantidades debidas en concepto de salarios 5.377,41 debidos e a cantidade de 4.533,60 euros, máis os xuros de mora do 10 % sobre a devandita cantidade total.</p>
    <p>Notifíquese a presente resolución ás partes.</p>
    <p>Contra esta resolución cabe recurso de suplicación ante a Sala do Social do Tribunal Superior de Xustiza de Galicia, o cal deberá anunciarse neste xulgado no prazo dos cinco días seguintes ao da notificación desta resolución, abondando a manifestación da parte ou do seu avogado, graduado social colexiado ou representante dentro do indicado prazo.</p>
    <p>Así o acorda, o manda e o asina».</p>
    <p>E para que sirva de notificación en legal forma, en ignorado paradoiro, expido o presente edicto para a súa inserción no boletín oficial da provincia. </p>
    <p>Advírtese o destinatario de que as seguintes comunicacións se farán fixando copia da resolución ou da cédula no taboleiro de anuncios da oficina xudicial, salvo o suposto da comunicación das resolucións que deban revestir forma de auto ou sentenza, ou cando se trate de emprazamento.</p>
    <p>A Coruña, 11 de febreiro de 2021</p>
    <footer><p>A letrada da Administración de xustiza</p></footer>

