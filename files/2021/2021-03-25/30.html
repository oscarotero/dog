---
date: '2021-03-25'
id: G0532-170321-0001
page: 16467
number: 57
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 15 de marzo de 2021, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación dunha modificación substancial da autorización ambiental
  integrada outorgada a Conejos Gallegos, Cogal, Sooc. Coop. Gallega, para a súa
  instalación de matadoiro de coellos con sala de despezamento e envasado, e
  planta de transformación de subprodutos no concello de Rodeiro (Pontevedra)
  (expediente 2018-IPPC-M-137).
range: Anuncio
url: >-
  https://www.xunta.gal/dog/Publicados/2021/20210325/AnuncioG0532-170321-0001_gl.html
---
<p>Para os efectos previstos no Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro) e no Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19 de outubro) faise público que:</p>
    <p>– Por espazo de 30 días hábiles, contados a partir do seguinte ao da publicación deste anuncio no <em>Diario Oficial de Galicia</em>, quedará exposta a documentación presentada polo titular no procedemento 2018-IPPC-M-137, de modificación substancial da autorización ambiental integrada co núm. de rexistro 2007/0230_NAA/IPPC_220, para que calquera persoa interesada poida consultala e, de ser o caso, presentar dentro do citado prazo as alegacións, suxestións ou observacións que considere convenientes. Esta modificación resúmese no anexo deste anuncio.</p>
    <p>A documentación estará á disposición das persoas administradas nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). </p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/&gt;&gt;medio ambiente e sostibilidade&gt;&gt;prevención e control de actividades&gt;&gt;autorización ambiental integrada &gt;&gt;proxectos en información pública).</p>
    <p>Santiago de Compostela, 15 de marzo de 2021</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO</h2>
    <p>Expediente da modificación substancial: 2018-IPPC-M-137.</p>
    <p>Núm. da autorización ambiental integrada: 2007/0230_NAA/IPPC_220.</p>
    <p>Titular: Conejos Gallegos, Cogal, Sooc. Coop. Gallega.</p>
    <p>Enderezo da instalación: estrada xeral, s/n, Álceme, Rodeiro (Pontevedra).</p>
    <p>Resumo da modificación: a modificación consistirá na instalación dunha planta de valorización de subprodutos para a obtención de enerxía, mediante a biodegradación anaerobia de materia orgánica en réxime mesófilo.</p>
    <p>Descrición: a instalación disporá de 2 depósitos de recepción de materia prima, un biodixestor (que funcionará á capacidade máxima de 8.600 t/ano), un depósito para o almacenamento do subproduto obtido e unha caseta de control e mantemento. A materia prima empregada serán subprodutos Sandach de categoría 2. Despois da biometanización obteranse 2 subprodutos: biogás e dixestato. O biogás empregarase como combustible na sala de caldeiras do matadoiro e o dixestato será recollido por un xestor autorizado.</p>
    <p>Verteduras: durante a fase de explotación desta instalación non se xerarán augas residuais. Os efluentes xerados estarán asociados ás aguas de baldeo puntuais e serán canalizados ao biodixestor.</p>

