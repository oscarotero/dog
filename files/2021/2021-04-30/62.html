---
date: '2021-04-30'
id: C141-160421-0002
page: 21999
number: 81
agency: Portos de Galicia
section: VI. Anuncios. a) Administración autonómica.
title: >-
  CÉDULA do 16 de abril de 2021 pola que se notifica resolución de procedemento
  para a declaración de abandono da embarcación Chola depositada nunha nave do
  porto de Tragove.
range: Cédula
url: >-
  https://www.xunta.gal/dog/Publicados/2021/20210430/AnuncioC141-160421-0002_gl.html
---
<p>De conformidade co disposto nos artigos 44 e 46 da Lei 39/2015, do 1 de outubro (BOE nº 236, do 2 de outubro), do procedemento administrativo común das administracións públicas, notifícaselle a José Manuel Sertal Solla, mediante a publicación no <em>Boletín Oficial del Estado</em>, a Resolución da Presidencia de Portos de Galicia, do 7 de abril de 2021, que declara en situación de abandono a embarcación de nome Chola, con matrícula 7ª-BA-2-299, depositada en nave de depósitos do porto de Tragove, por non ser posible a notificación no domicilio.</p>
    <p>Así mesmo, este anuncio publicarase no <em>Diario Oficial de Galicia</em>, ben que a eficacia do acto notificado quedará supeditada á súa publicación no <em>Boletín Oficial del Estado</em>.</p>
    <p>A resolución emítese por encontrarse a embarcación depositada na nave do porto de Tragove, onde foi trasladada en decembro de 2019 por encontrarse en estado de abandono e semiafundida no porto das Corvaceiras (Pontevedra), con base no establecido no artigo 128 da Lei 6/2017, do 12 de decembro (DOG nº 236, do 14 de decembro), de portos de Galicia, e unha vez que non existe constancia da presentación de alegacións contra o acordo de iniciación do procedemento.</p>
    <p>De acordo coa normativa que se cita, e a través dos medios previstos na Lei 5/2011, (DOG nº 203, do 24 de outubro), do patrimonio da Comunidade Autónoma de Galicia, Portos de Galicia vai a proceder á venda do buque e, de resultar esta falida, ao seu despezamento e traslado a vertedoiro autorizado.</p>
    <p>Todos os custos de tramitación ou que xeren as actuacións que se van realizar sobre o buque en función do que resulte do exame sobre o seu estado e da súa peritaxe serán por conta do propietario.</p>
    <p>Esta resolución emítea o presidente de Portos de Galicia en virtude das competencias conferidas polo artigo 12.3, alíneas a) e l), da Lei 6/2017, de portos de Galicia.</p>
    <p>Contra esta resolución, que pon fin á vía administrativa e é executiva, poderase interpor recurso contencioso-administrativo nun prazo de dous meses, contados desde o día seguinte ao da publicación deste anuncio, ante o Xulgado do Contencioso-Administrativo de Santiago de Compostela que corresponda.</p>
    <p>Santiago de Compostela, 16 de abril de 2021</p>
    <footer><p>Susana Lenguas Gil<br>Presidenta de Portos de Galicia</p></footer>

