---
date: '2021-04-30'
id: G0596-120421-0002
page: 21949
number: 81
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 9 de abril de 2021, da Xefatura Territorial de Pontevedra, pola
  que se anuncia o levantamento das actas previas á ocupación dos bens e
  dereitos afectados pola instalación eléctrica denominada LMTS LES809 e CTC
  Couso II, no concello da Estrada, de que resulta beneficiaria a empresa UFD
  Distribución Electricidad, S.A. (expediente IN407A 2019/088-4).
range: Resolución
url: >-
  https://www.xunta.gal/dog/Publicados/2021/20210430/AnuncioG0596-120421-0002_gl.html
---
<p>A instalación denominada LMTS LES809 e CTC Couso II, no concello da Estrada, foi declarada de utilidade pública mediante a Resolución do 4 de setembro de 2020, da Xefatura Territorial de Pontevedra, o que leva implícita a urxente ocupación dos bens e dereitos afectados, tendo a condición de beneficiaria a empresa UFD Distribución Electricidad, S.A.</p>
    <p>Segundo o disposto no artigo 52 da Lei de expropiación forzosa e no artigo 56.1 da Lei 24/2013, do 26 de decembro, do sector eléctrico, comunícase que o día 13 de maio de 2021, a partir das 12.00 horas, terá lugar sobre o terreo o levantamento das actas previas á ocupación dos bens e dereitos contidos na relación de predios que se expón xunto con esta resolución e no taboleiro de edictos do concello da Estrada.</p>
    <p>Os interesados recibirán unha notificación individual coa debida antelación legal, en que se lles comunicará a data e a hora en que deberán presentarse nos seus predios. Infórmase de que poderán ir acompañados por un perito ou un notario, pola súa conta, se así o consideran conveniente.</p>
    <p>Cando as persoas propietarias ou titulares de dereitos sobre os predios afectados sexan descoñecidas ou se ignore o lugar de notificación, dirixiranse ao Ministerio Fiscal as dilixencias que se produzan destas, de conformidade co artigo 5 da Lei de expropiación forzosa. Neste caso, igualmente, de acordo co artigo 44 da Lei 39/2015, do 1 de outubro, do procedemento administrativo común das administracións públicas, publicarase un anuncio no taboleiro de edictos único (TEU) do Boletín Oficial del Estado.</p>
    <p>Vigo, 9 de abril de 2021</p>
    <footer><p>O xefe territorial de Pontevedra<br>P.A. (Artigo 36.3 en relación co 37.1 do Decreto 230/2020, do 23 de decembro)<br>Eugenio Fernández Piñeiro<br>Xefe do Servizo de Administración Industrial de Pontevedra</p></footer>
    <h2>ANEXO</h2>
    <p>LMTS LES809 e CTC Couso II (A Estrada).</p>
    <table>
     <tbody>
      <tr>
       <td>Nº</td>
       <td>Ref. catastral</td>
       <td>Lugar</td>
       <td>Cultivo</td>
       <td>Nome e apelidos</td>
       <td>nº<br>apoio</td>
       <td>m²<br>solo</td>
       <td>m²<br>subsolo</td>
       <td>Concello</td>
      </tr>
      <tr>
       <td>1</td>
       <td>36017J523003920000OQ</td>
       <td>Plumares</td>
       <td>Agrario</td>
       <td>Descoñecido</td>
       <td>-</td>
       <td>-</td>
       <td>6,56</td>
       <td>A Estrada</td>
      </tr>
      <tr>
       <td>2</td>
       <td>36017J523003910000OG</td>
       <td>Plumares</td>
       <td>Labor</td>
       <td>Descoñecido</td>
       <td>-</td>
       <td>-</td>
       <td>4,81</td>
       <td>A Estrada</td>
      </tr>
      <tr>
       <td>3</td>
       <td>36017J523004110000OZ</td>
       <td>Francés</td>
       <td>Agrario</td>
       <td>Descoñecido</td>
       <td>CT</td>
       <td>12,96</td>
       <td>14,6</td>
       <td>A Estrada</td>
      </tr>
     </tbody>
    </table>

