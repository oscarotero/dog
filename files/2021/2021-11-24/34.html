---
date: '2021-11-24'
id: L415-101121-0001
page: 57558
number: 226
agency: Concello de Cospeito
section: VI. Anuncios. b) Administración local.
title: >-
  ANUNCIO de notificación de procedemento de execución subsidiaria relativo á
  xestión da biomasa.
range: Anuncio
url: >-
  https://www.xunta.gal/dog/Publicados/2021/20211124/AnuncioL415-101121-0001_gl.html
---
<p>De conformidade cos artigos 44 e 46.1 da Lei 39/2015, do 1 de outubro, do procedemento administrativo común das administracións públicas, ao non ser posible efectuar a comunicación a que se refire o artigo 22.2 da Lei 3/2007, do 9 de abril, de prevención e defensa contra os incendios forestais de Galicia, aos propietarios das parcelas que se relacionan a continuación, por razóns non imputables a esta administración, de conformidade co disposto no artigo 44 da Lei 39/2015, do 1 de outubro, fanse públicas as comunicacións de execución subsidiaria relativa á xestión da biomasa.</p>
    <p>Considerando que o artigo 22.3 da Lei 3/2007, do 9 de abril, de prevención e defensa contra os incendios forestais de Galicia, establece que, cando non se poida determinar a identidade da persoa responsable da xestión da biomasa e retirada de especies arbóreas prohibidas, ou resulte infrutuosa a notificación, a comunicación efectuarase mediante un anuncio no <em>Boletín Oficial del Estado</em> (BOE) e no <em>Diario Oficial de Galicia</em> (DOG) dos datos catastrais da parcela.</p>
    <p>Considerando que o artigo 22.4 da Lei 3/2007, do 9 de abril, de prevención e defensa contra os incendios forestais de Galicia, posibilita este concello para a execución subsidiaria en caso de incumprimento dos traballos de xestión de biomasa e que os custos repercutirán ás persoas responsables.</p>
    <p>Considerando que o artigo 22.6 da Lei 3/2007, do 9 de abril, de prevención e defensa contra os incendios forestais de Galicia, establece a obrigación das persoas responsables de facilitar os necesarios accesos ás entidades responsables dos traballos de xestión de biomasa, que non requirirán de ningunha autorización para a execución subsidiaria da xestión da biomasa nas redes de faixas de xestión.</p>
    <p>Publícase este anuncio no DOG e no BOE para que lles sirva de notificación ás persoas interesadas, para efectos do seu coñecemento da data da execución subsidiaria e do custo da liquidación provisional, para o cal son informadas de que tanto a notificación como o expediente están á súa disposición no Concello de Cospeito (avenida A Terra Chá, nº 29, 27377 Cospeito, Lugo).</p>
    <p>Fíxase como data para a execución dos traballos de labores de limpeza e, de ser o caso, de vexetación dos terreos os días 29 e 30 de novembro de 2021 e 1 de decembro de 2021 a xornada completa para as seguintes parcelas:</p>
    <table>
     <thead>
      <tr>
       <td>Nº de expediente</td>
       <td>Ref. catastral</td>
       <td>Localización</td>
       <td>Persoa responsable</td>
       <td>Custo da liquidación provisional</td>
      </tr>
     </thead>
     <tbody>
      <tr>
       <td>610/2020</td>
       <td>27015A027003810000SS</td>
       <td>Roza Fonterrega-Cospeito</td>
       <td>Ángeles Díaz Vázquez (herdeiros de)</td>
       <td>768,35 €</td>
      </tr>
      <tr>
       <td>611/2020</td>
       <td>27015A027003940000SP</td>
       <td>O Marcelo-Cospeito</td>
       <td>Irene Díaz Cabana</td>
       <td>411,40 €</td>
      </tr>
      <tr>
       <td>612/2020</td>
       <td>27015A027004000000SO</td>
       <td>A Feira do Monte-Cospeito</td>
       <td>Jesús Fernández López</td>
       <td>266,20 €</td>
      </tr>
      <tr>
       <td>614/2020</td>
       <td>27015A027004570000SL</td>
       <td>O Marcelo-Cospeito</td>
       <td>Divina Cecilia Díaz Cabana (herdeiros de)</td>
       <td>726,00 €</td>
      </tr>
     </tbody>
    </table>
    <p>Contra este acordo, que é definitivo en vía administrativa, as persoas interesadas poden interpor, alternativamente, os seguintes recursos:</p>
    <p>Recurso de reposición potestativo, ante o mesmo órgano que ditou este acordo, no prazo dun mes contado desde o día seguinte ao da recepción desta notificación, de conformidade cos artigos 123 e 124 da Lei 39/2015, do 1 de outubro, do procedemento administrativo común das administracións públicas, ou ben interpor directamente recurso contencioso-administrativo, ante o Xulgado do Contencioso-Administrativo de Lugo, no prazo de dous meses contados desde o día seguinte ao da recepción desta notificación, de conformidade co artigo 46 da Lei 29/1998, do 13 de xullo, reguladora da xurisdición contencioso-administrativa. Se opta por interpor o recurso de reposición potestativo, non poderá interpor recurso contencioso-administrativo ata que aquel sexa resolto expresamente ou se produza a súa desestimación por silencio. Todo iso sen prexuízo de que poida interpor calquera outro recurso que xulgue máis conveniente ao seu dereito.</p>
    <p>Cospeito, 10 de novembro de 2021 </p>
    <footer><p>Armando Castosa Alvariño<br>Alcalde presidente</p></footer>

