---
date: '2021-11-24'
id: G0596-031121-0003
page: 57521
number: 226
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 3 de novembro de 2021, da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica no concello de Arteixo (expediente-e
  IN407A 2021/102-1).
range: Resolución
url: >-
  https://www.xunta.gal/dog/Publicados/2021/20211124/AnuncioG0596-031121-0003_gl.html
---
<p>Expediente-e: IN407A 2021/102-1.</p>
    <p>Promotora: UFD Distribución Electricidad, S.A.</p>
    <p>Denominación da instalación: recuamento da LMT, CT e RBT avenida da Deputación.</p>
    <p>Concello: Arteixo.</p>
    <p>Feitos:</p>
    <p>1. O 21 de maio de 2021, a empresa promotora solicitou a autorización administrativa previa e a autorización administrativa de construción do proxecto de execución da dita instalación de distribución eléctrica, co fin de atender o recuamento dun treito de liña de media tensión aérea e soterrada, centro de transformación intemperie e RBT, afectados polas obras de mellora do vial da avenida da Deputación.</p>
    <p>Achegan o proxecto, que inclúe memoria, planos e orzamento, ao abeiro do artigo 123 do Real decreto 1955/2000, que abrangue os seguintes documentos:</p>
    <p>• Proxecto de execución nomeado: recuamento da LMT, CT e RBT avenida da Deputación. </p>
    <p>2. O proxecto non se someteu ao trámite de información pública, segundo o artigo 50 da Lei 9/2021, do 25 de febreiro, de simplificación administrativa e de apoio á reactivación económia de Galicia (DOG núm. 39, do 26 de febreiro).</p>
    <p>3. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectadas, isto é, Augas de Galicia-Consellería de I nfraestruturas e Mobilidade; Servizo Provincial da Axencia Galega de Infraestruturas-Xefatura Territorial da Consellería de Infraestruturas e Mobilidade da Coruña e o Concello de Arteixo. A empresa promotora manifestou a súa conformidade cos condicionados establecidos por Augas, AXI e o concello.</p>
    <p>4. Os servizos técnicos da Xefatura Territorial emitiron informe favorable sobre a dita solicitude.</p>
    <p>Consideracións legais e técnicas:</p>
    <p>1. O xefe territorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia, e o artigo 39.a) do Decreto 230/2020, do 23 de decembro (DOG do 11 de xaneiro de 2021), polo que se establece a estrutura orgánica da Vicepresidencia Segunda e Consellería de Economía, Empresa e Innovación.</p>
    <p>2. A lexislación a aplicar neste expediente é a que de seguido se relaciona:</p>
    <p>a) A Lei 24/2013, do 26 de decembro, do sector eléctrico.</p>
    <p>b) O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>c) O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>d) O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>e) O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>f) A Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>3. As características técnicas da instalación son as que a seguir se describen:</p>
    <p>• Retensado treito liña eléctrica de media tensión aérea GRN708 (actuación número 1), a 15 kV, cunha lonxitude de 150 metros, e coa orixe no apoio número 35 existente da LMTA GRN708, condutor tipo LA-180 mm2 e remate no apoio proxectado núm. 36 da LMTA GRN708.</p>
    <p>• Retensado treito liña eléctrica de media tensión aérea SBN713 (actuación número 2), a 15 kV, cunha lonxitude de 120 metros, e coa orixe no apoio número 21 existente da LMTA SBN713, conductor tipo LA-110 mm2 e remate no apoio proxectado núm. 20 bis da LMTA SBN713.</p>
    <p>• Liña de media tensión soterrada (actuación número 1), a 15 kV, cunha lonxitude de 32 metros, e coa orixe no apoio proxectado núm. 36 da LMTA GRN708, condutor tipo RHZ1-2OL 12/20 kV 3×(1×240) mm2 Al e remate en empalmes proxectados na liña GRN708.</p>
    <p>• Liña de media tensión soterrada (actuación número 2), a 15 kV, cunha lonxitude de 1,143 metros, e coa orixe en cela de liña en CT 15CIT5 (SBN713), condutor tipo RHZ1-2OL 12/20 kV 1×240 mm2 e remate en paso aéreo soterrado proxectado en apoio núm. 20 bis da LMTA SBN713.</p>
    <p>• Centro de transformación prefabricado cunha potencia de 250 kVA e unha relación de transformación de 15.000/400 V.</p>
    <p>• Desmantelamento de varios treitos da LMTA entre o CT Seixeda (15CIT4) e o telecontrol av. da Prensa (15HXL1), en condutores LA-180, LA-110 e LA-56, cunha lonxitude total de 929 m.</p>
    <p>4. No expediente consta un informe favorable dos servizos técnicos desta xefatura territorial.</p>
    <p>De acordo con todo o sinalado, </p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á dita instalación de distribución eléctrica.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no Diario Oficial de Galicia.</p>
    <p>3. Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>I. As declaracións de conformidade relativas ao material ou equipamento, e as certificacións ou homologacións, se procede.</p>
    <p>II. Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpor recurso de alzada ante o conselleiro de Economía, Empresa e Innovación, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que se considere pertinente.</p>
    <p>Mediante este documento notifícaselle á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 3 de novembro de 2021</p>
    <footer><p>Isidoro Martínez Arca<br>Xefe territorial da Coruña</p></footer>

