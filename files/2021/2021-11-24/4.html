---
date: '2021-11-24'
id: G0427-171121-0002
page: 57423
number: 226
agency: Consellería do Mar
section: III. Outras disposicións.
title: >-
  EXTRACTO da Orde do 15 de novembro de 2021 pola que se amplía o crédito da
  Orde do 3 de agosto de 2021 pola que se establecen as bases reguladoras e se 
  fixa o crédito para a concesión de axudas para proxectos ao abeiro das
  estratexias de desenvolvemento local participativo (EDLP), aprobadas aos
  grupos de acción local do sector pesqueiro para o desenvolvemento sustentable
  das zonas de pesca no marco do Fondo Europeo Marítimo e de Pesca 2014-2020, e
  se convocan as correspondentes ao ano 2021 (código de procedemento PE155A).
range: Orde
url: >-
  https://www.xunta.gal/dog/Publicados/2021/20211124/AnuncioG0427-171121-0002_gl.html
---
<p>BDNS (Identif.: 579394).</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo pode consultarse na Base de datos nacional de subvencións (http://www.pap.minhap.gob.es/bdnstrans/index):</p>
    <p>Primeiro. <em>Beneficiarios</em></p>
    <p>1.1. Poderán ser beneficiarios dos proxectos de investimento produtivo as persoas físicas ou xurídicas que cumpran os seguintes requisitos: </p>
    <p>a) Estar empadroado ou ter o seu domicilio social e fiscal nalgún concello do ámbito territorial do GALP correspondente. </p>
    <p>b) Desenvolver o proxecto no mesmo ámbito territorial.</p>
    <p>c) Cando o beneficiario sexa unha sociedade de capital, o proxecto deberá adecuarse ao obxecto social que se recolla nos seus estatutos.</p>
    <p>d) No caso de municipios densamente poboados nos que na EDLP non computa a totalidade da poboación (só a integrante do sector pesqueiro e as súas familias), poderán ser beneficiarios: </p>
    <p>1º. As persoas xurídicas do sector pesqueiro con domicilio social e fiscal no municipio e en cuxo obxecto social figuren actividades propias do sector pesqueiro. No caso de que a persoa xurídica desenvolva actividades noutros sectores, deberán acreditar no momento da solicitude que a maior parte da facturación provén do sector pesqueiro. </p>
    <p>2º. As persoas físicas integrantes do sector pesqueiro e as súas familias (ver aclaración do termo «familia» na orde de bases para estes efectos).</p>
    <p>3º. As entidades públicas locais cuxos proxectos están dirixidos á poboación integrante do sector pesqueiro ou que presenten beneficios para o resto do territorio da zona pesqueira.</p>
    <p>e) Os beneficiarios dos proxectos produtivos limitaranse á categoría de peme (ver anexo I do Regulamento (UE) nº 651/2014 da Comisión, do 17 de xuño de 2014), excepto as entidades públicas de carácter local. </p>
    <p>f) Non ser unha empresa en crise segundo a definición e condicións establecidas nas directrices comunitarias sobre axudas estatais de salvamento e reestruturación de empresas en crises (2014/C249/01). </p>
    <p>2.1. Poderán ser beneficiarios dos proxectos de investimento non produtivo: </p>
    <p>a) Confrarías de pescadores e as súas federacións.</p>
    <p>b) Asociacións profesionais do sector pesqueiro e as súas federacións.</p>
    <p>c) Entidades sen ánimo de lucro integradas só por confrarías de pescadores e/ou asociacións do sector pesqueiro.</p>
    <p>d) Entidades públicas locais.</p>
    <p>e) Asociacións declaradas de utilidade pública.</p>
    <p>f) Entidades sen ánimo de lucro que teñan entre os seus obxectivos, algún dos seguintes:</p>
    <p>1º. Fomentar as actividades náuticas.</p>
    <p>2º. Promocionar os produtos pesqueiros do territorio.</p>
    <p>3º. Fomentar o ambiente mariño e costeiro.</p>
    <p>4º. Promover o patrimonio cultural marítimo pesqueiro.</p>
    <p>2.2. Nos municipios densamente poboados nos que na EDLP non computa a totalidade da poboación, poderán ser beneficiarias as entidades indicadas nas letras a), b), c) e d) do punto anterior, cuxos proxectos están dirixidos á poboación integrante do sector pesqueiro e as súas familias, ou que presenten beneficios para o resto do territorio da zona pesqueira.</p>
    <p>2.3. Ademais, as entidades cumprirán os seguintes requisitos: </p>
    <p>a) Ter o seu domicilio social e fiscal no ámbito territorial do GALP correspondente.</p>
    <p>b) Desenvolver o proxecto no mesmo ámbito territorial.</p>
    <p>Segundo. <em>Finalidade</em></p>
    <p>O obxecto desta orde é ampliar o crédito autorizado para a convocatoria de 2021, de acordo co establecido no artigo 3 da Orde do 3 de agosto de 2021 (DOG núm. 157, do 17 de agosto) que establece as bases reguladoras para a concesión de axudas para proxectos ao abeiro das estratexias de desenvolvemento local participativo (EDLP), aprobadas aos grupos de acción local do sector pesqueiro para o desenvolvemento sustentable das zonas de pesca no marco do Fondo Europeo Marítimo e de Pesca 2014-2020, e se convocaron as correspondentes ao ano 2021.</p>
    <p>Terceiro. <em>Bases reguladoras </em></p>
    <p>Orde do 3 de agosto de 2021 (DOG núm. 157, do 17 de agosto) establece as bases reguladoras para a concesión de axudas para proxectos ao abeiro das estratexias de desenvolvemento local participativo (EDLP), aprobadas aos grupos de acción local do sector pesqueiro para o desenvolvemento sustentable das zonas de pesca no marco do Fondo Europeo Marítimo e de Pesca 2014-2020, e se convocaron as correspondentes ao ano 2021.</p>
    <p>Cuarto. <em>Importe</em></p>
    <p>O crédito orzamentario para as solicitudes de axuda tramitadas durante o exercicio do ano 2021 e a plurianualidade asociada ás axudas que se podían conceder neste, acadaba o importe de tres millóns oitocentos trinta mil euros (3.830.000,00 €), repartidos nas seguintes anualidades e partidas orzamentarias:</p>
    <table>
     <thead>
      <tr>
       <td>Partida orzamentaria</td>
       <td>2021</td>
       <td>2022</td>
       <td>Total</td>
      </tr>
     </thead>
     <tbody>
      <tr>
       <td>15.03. 723C .770.0</td>
       <td>1.300.000,00</td>
       <td>1.200.000,00</td>
       <td>2.500.000,00</td>
      </tr>
      <tr>
       <td>15.03. 723C.780.0</td>
       <td>800.000,00</td>
       <td>530.000,00</td>
       <td>1.330.000,00</td>
      </tr>
      <tr>
       <td>Total</td>
       <td>2.100.000,00</td>
       <td>1.730.000,00</td>
       <td>3.830.000,00</td>
      </tr>
     </tbody>
    </table>
    <p>Logo da ampliación do crédito máximo autorizado para proxectos non produtivos, o crédito orzamentario para as solicitudes de axuda tramitadas durante o exercicio do ano 2021 e a plurianualidade asociada ás axudas que se poden conceder neste, acada o importe de catro millóns seiscentos corenta mil euros (4.640.000,00 €), repartidos nas seguintes anualidades e partidas orzamentarias:</p>
    <table>
     <tbody>
      <tr>
       <td>Partida orzamentaria</td>
       <td>2021</td>
       <td>2022</td>
       <td>Total</td>
      </tr>
      <tr>
       <td>15.03. 723C .770.0</td>
       <td>1.300.000,00</td>
       <td>1.200.000,00</td>
       <td>2.500.000,00</td>
      </tr>
      <tr>
       <td>15.03. 723C.780.0</td>
       <td>800.000,00</td>
       <td>1.340.000,00</td>
       <td>2.140.000,00</td>
      </tr>
      <tr>
       <td>Total</td>
       <td>2.100.000,00</td>
       <td>2.540.000,00</td>
       <td>4.640.000,00</td>
      </tr>
     </tbody>
    </table>
    <p>Quinto. <em>Prazo de presentación de solicitudes</em></p>
    <p>Esta modificación non afecta o prazo establecido na referida orde para a presentación de solicitudes.</p>
    <p>Santiago de Compostela, 15 de novembro de 2021</p>
    <footer><p>Silvia Cortiñas Fernández<br>Secretaria xeral técnica da Consellería do Mar</p></footer>

