---
date: '2021-04-26'
id: G2018-140421-0001
page: 20883
number: 77
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 13 de abril de 2021 pola que se anula a Resolución do 9 de
  marzo de 2021, publicada no Diario Oficial de Galicia do 22 de marzo, na cal
  se convoca concurso público de prazas de profesorado contratado doutor (OEP
  2019 e 2020).
range: Resolución
url: >-
  https://www.xunta.gal/dog/Publicados/2021/20210426/AnuncioG2018-140421-0001_gl.html
---
<p>Antecedentes.</p>
    <p>1. Con data do 22 de marzo de 2021 publícase no Diario Oficial de Galicia núm. 54 a Resolución da Universidade de Santiago de Compostela do 9 de marzo de 2021, pola que se convocan a concurso público prazas de profesorado contratado doutor correspondentes ás OEP de 2019 e 2020.</p>
    <p>2. Con data do 24 de marzo de 2021, a Dirección Xeral de Custos de Persoal do Ministerio de Facenda remite á Universidade de Santiago de Compostela un requirimento para que anule ou revogue a citada resolución, de acordo co establecido no artigo 44.1 da Lei 29/1988, do 13 de xullo, reguladora da xurisdición contencioso-administrativa, como dilixencia preliminar postestativa previa á interposición do recurso contencioso-administrativo. </p>
    <p>3. Non foi publicada a lista provisional de admitidos e excluídos desta convocatoria.</p>
    <p>Fundamentos xurídicos.</p>
    <p>No requirimento da Dirección Xeral de Custos de Persoal sinálase que a Lei 6/2018, do 3 de xullo, de orzamentos xerais do Estado para o ano 2018 (norma que regula tanto a oferta de emprego público de 2018 como de 2019 e 2020), establece no seu artigo 19.Un.3.I), parágrafo 2, que, dentro do límite da taxa de reposición correspondente aos corpos de catedráticos de universidade e de profesores titulares de universidade e aos profesores contratados doutores previstos no parágrafo anterior, cada universidade estará obrigada a destinar, como mínimo, o 15 por cento do total de prazas que ofrece á incorporación, nesa categoría para a que está acreditada, de persoal investigador doutor que completou o Programa Ramón y Cajal e obtivo o certificado I3. No caso de que non se empreguen todas as prazas previstas nesta reserva, estas poderánselles ofertar a outros investigadores de programas de excelencia nacionais ou internacionais que obtivesen o certificado I3.</p>
    <p>Segundo sinala a citada dirección xeral, na Resolución da Universidade de Santiago de Compostela do 9 de marzo de 2021, pola que se convocan a concurso público prazas de profesorado contratado doutor (OEP 2019 e 2020), non se establece como requisito, ademais de estar en posesión do certificado I3, o de ter rematado o Programa Ramón y Cajal, como dispón o citado artigo 19.Un.3.i) da Lei de orzamentos aplicable a esta OEP, senón que se require soamente estar en posesión do certificado I3 dentro do marco do citado Programa Ramón y Cajal.</p>
    <p>En vista do anterior, e en cumprimento do requirimento formulado, esta reitoría </p>
    <h2>RESOLVE:</h2>
    <p>Primeiro. Aceptar o requirimento formulado con data do 24 de marzo de 2021 pola Dirección Xeral de Custos de Personal do Ministerio de Facenda á Universidade de Santiago de Compostela e, en consecuencia, anular a convocatoria aprobada mediante a Resolución do 9 de marzo de 2021 pola que se convocan a concurso público prazas de profesorado contratado doutor (OEP 2019 e 2020).</p>
    <p>Segundo. Realizar os trámites necesarios para a devolución das cantidades aboadas en concepto de dereitos de exame ás persoas participantes no proceso selectivo. </p>
    <p>A presente resolución será obxecto de publicación no Diario Oficial de Galicia, así como no taboleiro electrónico da USC, e notificada á Dirección Xeral de Custos de Persoal.</p>
    <p>Contra esta resolución, que esgota a vía administrativa, os interesados poderán interpor recurso contencioso-administrativo no prazo de dous meses contados a partir do día seguinte ao da súa publicación no Diario Oficial de Galicia.</p>
    <p>Santiago de Compostela, 14 de abril de 2021</p>
    <footer><p>O reitor da Universidade de Santiago de Compostela<br>P.D. (Resolución do 30.4.2020; DOG do 11 de maio)<br>Ernesto González Seoane<br>Vicerreitor de Profesorado</p></footer>

