---
date: '2021-03-22'
id: G0003-120321-0003
page: 15781
number: 54
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 11 de marzo de 2021, da Dirección Xeral de Recursos Humanos,
  pola que se declaran, con carácter provisional, as persoas aspirantes
  admitidas e excluídas e as exentas e non exentas do exercicio de lingua galega
  e se nomea o tribunal cualificador do concurso-oposición para o ingreso na
  categoría de médico/a de admisión e documentación clínica, convocado pola
  Resolución do 13 de decembro de 2019.
range: Resolución
url: >-
  https://www.xunta.gal/dog/Publicados/2021/20210322/AnuncioG0003-120321-0003_gl.html
---
<p>Mediante Resolución desta dirección xeral do 13 de decembro de 2019 (<em>Diario Oficial de Galicia</em> núm. 246, do 27 de decembro), modificada por Resolución do 21 de decembro de 2020 (<em>Diario Oficial de Galicia</em> núm. 256, do 22 de decembro) convocouse concurso-oposición para o ingreso na categoría de médico/a de admisión e documentación clínica.</p>
    <p>A base 6.1 desta resolución establece que, expirado o prazo de presentación de solicitudes, a Dirección Xeral de Recursos Humanos do Servizo Galego de Saúde publicará no <em>Diario Oficial de Galicia</em> a resolución pola que se declaren con carácter provisional os/as aspirantes admitidos/as e excluídos/as, co motivo da exclusión, así como os/as aspirantes exentos/as e non exentos/as da realización do exercicio acreditativo do coñecemento de lingua galega.</p>
    <p>Na súa base sétima disponse que o tribunal cualificador do concurso-oposición será nomeado pola autoridade convocante cunha antelación mínima dun mes á data de realización das probas, publicándose para este efecto a oportuna resolución no <em>Diario Oficial de Galicia</em>.</p>
    <p>De conformidade coas anteditas bases, esta dirección xeral, como órgano convocante do proceso,</p>
    <h2>RESOLVE</h2>
    <p>Primeiro. Declarar, con carácter provisional, os/as aspirantes admitidos/as e excluídos/as, así como os/as exentos/as e non exentos/as da realización do exercicio de lingua galega no concurso-oposición para o ingreso na categoría de médico/a de admisión e documentación clínica, convocado pola Resolución do 13 de decembro de 2019, modificada pola Resolución do 21 de decembro de 2020.</p>
    <p>As listas coa relación provisional de admitidos/as e excluídos/as, con indicación do motivo de exclusión, e os/as declarados/as exentos/as e non exentos/as da realización do exercicio de lingua galega, poderán examinarse na páxina web do Servizo Galego de Saúde (www.sergas.es).</p>
    <p>Ademais, o estado de cada solicitude pode ser consultado polo/a solicitante no seu expediente electrónico persoal en Fides/expedient-e/sección de procesos.</p>
    <p>As persoas aspirantes excluídas e as declaradas non exentas da realización do exercicio de galego disporán dun prazo de dez días hábiles, contados a partir do día seguinte ao da publicación desta resolución no <em>Diario Oficial de Galicia</em> para poder emendar, de ser o caso, o defecto que motivou a súa exclusión e/ou a declaración de non exento/a da realización de tal exercicio, mediante escrito dirixido á mesma unidade de validación á que se dirixiu a instancia de participación, que deberá presentarse nun rexistro administrativo ou a través de calquera dos procedementos dispoñibles do artigo 16.4 da Lei 39/2015, do 1 de outubro, do procedemento administrativo común das administracións públicas.</p>
    <p>Disporán do mesmo prazo de reclamación as persoas que, tendo presentado debidamente a solicitude de participación no proceso, non consten como admitidas nin excluídas na relación publicada.</p>
    <p>A estimación ou a desestimación das solicitudes de emenda entenderase implícita na resolución pola que se aprobe, con carácter definitivo, a relación de admitidos/as e excluídos/as e de exentos/as e non exentos/as do exercicio acreditativo do coñecemento da lingua galega, que se publicará no <em>Diario Oficial de Galicia</em>.</p>
    <p>Segundo. Nomear, con efectos desde o día da súa publicación no <em>Diario Oficial de Galicia</em>, os membros do tribunal, titulares e suplentes, que xulgarán o proceso selectivo e que se relacionan no anexo desta resolución.</p>
    <p>Terceiro. Declarar de aplicación a este proceso as normas de funcionamento e actuación dos tribunais e do persoal colaborador, negociadas e aprobadas na Mesa Sectorial de Sanidade así como o Protocolo de medidas de seguridade e organizativas no desenvolvemento dos procesos selectivos do Servizo Galego de Saúde fronte á pandemia COVID-19 autorizado pola Dirección Xeral de Saúde Pública da Consellería de Sanidade, publicados ambos os documentos á disposición das persoas interesadas na páxina web do Servizo Galego de Saúde (www.sergas.es).</p>
    <p> Santiago de Compostela, 11 de marzo de 2021</p>
    <footer><p>Ana Mª Comesaña Álvarez<br>Directora xeral de Recursos Humanos</p></footer>
    <h2>ANEXO</h2>
    <table>
     <tbody>
      <tr>
       <td colspan="4">Médico/a de Admisión e Documentación Clínica</td>
      </tr>
      <tr>
       <td>Presidenta titular</td>
       <td>Díaz Terciado, Mª del Mar</td>
       <td>Persoal estatutario licenciado sanitario</td>
       <td>Médico/a de Admisión e Documentación Clínica</td>
      </tr>
      <tr>
       <td>Secretario titular</td>
       <td>López Suárez, Alberto</td>
       <td>Persoal estatutario de xestión e servizos</td>
       <td>Grupo Técnico da Función Administrativa</td>
      </tr>
      <tr>
       <td>Vogal titular</td>
       <td>Bravo Ricoy, José Antonio</td>
       <td>Persoal estatutario licenciado sanitario</td>
       <td>Médico/a de Admisión e Documentación Clínica</td>
      </tr>
      <tr>
       <td>Vogal titular</td>
       <td>Castro Calvo, Ramón Miguel</td>
       <td>Persoal estatutario licenciado sanitario</td>
       <td>Médico/a de Admisión e Documentación Clínica</td>
      </tr>
      <tr>
       <td>Vogal titular</td>
       <td>Soto Herrero, Mª Trinidad</td>
       <td>Persoal estatutario licenciado sanitario</td>
       <td>Médico/a de Admisión e Documentación Clínica</td>
      </tr>
      <tr>
       <td>Presidenta 
        suplente</td>
       <td>Casal Rodríguez, Esther</td>
       <td>Persoal estatutario licenciado sanitario</td>
       <td>Médico/a de Admisión e Documentación Clínica</td>
      </tr>
      <tr>
       <td>Secretario
         suplente</td>
       <td>Díaz López, Manuel</td>
       <td colspan="2">Funcionario do corpo superior de Administración da Xunta de Galicia</td>
      </tr>
      <tr>
       <td>Vogal suplente</td>
       <td>Castro Villares, Manuel Luis</td>
       <td>Persoal estatutario licenciado sanitario</td>
       <td>Médico/a de Admisión e Documentación Clínica</td>
      </tr>
      <tr>
       <td>Vogal suplente</td>
       <td>Fondevila López, Amparo</td>
       <td>Persoal estatutario licenciado sanitario</td>
       <td>Médico/a de Admisión e Documentación Clínica</td>
      </tr>
      <tr>
       <td>Vogal suplente</td>
       <td>Rodríguez Fouz, Coral</td>
       <td>Persoal estatutario licenciado sanitario</td>
       <td>Médico/a de Admisión e Documentación Clínica</td>
      </tr>
     </tbody>
    </table>

