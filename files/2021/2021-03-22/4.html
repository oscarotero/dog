---
date: '2021-03-22'
id: G0532-090321-0002
page: 15634
number: 54
agency: 'Consellería de Medio Ambiente, Territorio e Vivenda'
section: III. Outras disposicións.
title: >-
  EXTRACTO da Orde do 8 de marzo de 2021 pola que se establecen as bases
  reguladoras para a concesión de axudas a entidades colaboradoras de pesca
  continental para o fomento da riqueza piscícola e se convocan para o ano 2021
  (código de procedemento MT808A).
range: Orde
url: >-
  https://www.xunta.gal/dog/Publicados/2021/20210322/AnuncioG0532-090321-0002_gl.html
---
<p>BDNS (Identif.): 552234.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Persoas beneficiarias</p>
    <p>Persoas xurídicas que teñan o nomeamento de entidade colaboradora de pesca continental, de conformidade co disposto na Lei 2/2021, do 8 de xaneiro, de pesca continental de Galicia, e no Decreto 130/1997, do 14 de maio, polo que se aproba o Regulamento de ordenación da pesca fluvial e dos ecosistemas acuáticos continentais. Este nomeamento deberá estar en vigor tanto no momento de presentar a solicitude de axuda como no momento do pagamento desta.</p>
    <p>Segundo. Obxecto</p>
    <p>Axudas para actividades e investimentos de fomento da riqueza piscícola.</p>
    <p>Terceiro. Bases reguladoras e convocatoria</p>
    <p>Orde do 8 de marzo de 2021 pola que se establecen as bases reguladoras para a concesión de axudas a entidades colaboradoras de pesca continental para o fomento da riqueza piscícola e se convocan para o ano 2021 (código de procedemento MT808A).</p>
    <p>Cuarto. Contía</p>
    <p>Importe total da convocatoria: 80.000,00 €.</p>
    <p>Fíxase un importe máximo de 8.640 € de axuda para a sub-liña de vixilancia de tramos de pesca continental e de 1.500 € para a sub-liña de actividades divulgativas ou formativas, por entidade colaboradora.</p>
    <p>Quinto. Prazo de presentación de solicitudes</p>
    <p>O prazo de presentación das solicitudes será dun (1) mes desde o día seguinte ao de publicación desta orde no Diario Oficial de Galicia.</p>
    <p>Santiago de Compostela, 8 de marzo de 2021</p>
    <footer><p>Ángeles Vázquez Mejuto<br>Conselleira de Medio Ambiente, Territorio e Vivenda</p></footer>

