---
date: '2021-04-21'
id: G0474-140421-0001
page: 20239
number: 74
agency: Axencia Instituto Enerxético de Galicia
section: III. Outras disposicións.
title: >-
  RESOLUCIÓN do 13 de abril de 2021 sobre ampliación do prazo establecido no
  artigo 21 da Resolución do 10 de abril de 2019, pola que se aproba a
  convocatoria do procedemento de concesión de axudas correspondentes ao
  Programa estatal de incentivos á mobilidade eficiente e sustentable (programa
  MOVES), anualidade 2019 (Diario Oficial de Galicia número 74, do 16 de abril
  de 2019).
range: Anuncio
url: >-
  https://www.xunta.gal/dog/Publicados/2021/20210421/AnuncioG0474-140421-0001_gl.html
---
<p>Mediante o Real decreto 72/2019, do 15 de febreiro (<em>Boletín Oficial del Estado</em> número 41, do 16 de febreiro de 2019), establecéronse as bases reguladoras do programa de incentivos á mobilidade eficiente e sustentable (programa MOVES).</p>
    <p>De acordo co disposto no artigo 21 da Resolución do 10 de abril de 2019, pola que se aproba a convocatoria do procedemento de concesión de axudas correspondentes ao Programa estatal de incentivos á mobilidade eficiente e sustentable (programa MOVES), o prazo máximo de execución e xustificación das actuacións será de 12 meses contados desde a data de notificación da resolución de concesión. Ademais, o prazo de execución das actuacións en ningún caso poderá exceder o 30 de xuño de 2021.</p>
    <p>Con carácter xeral, o artigo 32 da Lei 39/2015, do 1 de outubro, do procedemento administrativo común das administracións públicas (LPACAP), indica que a Administración poderá acordar a ampliación dos prazos establecidos, de oficio ou por instancia de parte antes do vencemento do prazo de que se trate e se as circunstancias así o aconsellan.</p>
    <p>O Inega pretende prorrogar os prazos de execución e xustificación das actuacións subvencionadas cando as empresas que non esgotasen o prazo de xustificación e execución dos investimentos o soliciten; no presente procedemento de concesión de axudas estanse a rexistrar solicitudes de prórroga por parte dos beneficiarios, motivadas nas dificultades existentes para executar e xustificar os investimentos subvencionados na referida data límite, por cuestións orzamentarias, de procedemento de contratación das obras e a demora nas entregas de materiais polos provedores; ademais non existe a posibilidade de causar prexuízos a terceiros.</p>
    <p>Por todo o anterior, sobre a base dos requisitos e condicións previstos na normativa anteriormente citada,</p>
    <h2>DISPOÑO:</h2>
    <p>Primeiro. Eliminar a data límite de xustificación establecida no artigo 21 das bases da convocatoria, que queda redactado do seguinte xeito:</p>
    <p>«O prazo máximo de execución e xustificación das actuacións será de 12 meses contados desde a data de notificación da resolución de concesión».</p>
    <p>Segundo. Publicar esta resolución no <em>Diario Oficial de Galicia</em> para os efectos previstos no artigo 44 e 45.3 da LPACAP.</p>
    <p>Terceiro. De acordo co disposto no artigo 32.3 de la LPACAP, contra o presente acordo non cabe recurso de ningún tipo.</p>
    <p>Santiago de Compostela, 13 de abril de 2021</p>
    <footer><p>Paula María Uría Traba<br>Directora da Axencia Instituto Enerxético de Galicia</p></footer>

