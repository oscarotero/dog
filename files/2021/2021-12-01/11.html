---
date: '2021-12-01'
id: G2018-231121-0003
page: 58615
number: 231
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 19 de novembro de 2021 pola que se aproba e se fai pública a
  listaxe definitiva de persoas admitidas e excluídas e se convocan as persoas
  aspirantes á realización do primeiro exercicio (probas de lingua galega) do
  proceso selectivo para cubrir dúas prazas na categoría profesional de
  condutor/a.
range: Resolución
url: >-
  https://www.xunta.gal/dog/Publicados/2021/20211201/AnuncioG2018-231121-0003_gl.html
---
<p>Mediante a Resolución do 28 de xuño de 2021 (DOG do 13 de xullo e BOE do 20 de setembro) convocáronse probas selectivas para cubrir dúas prazas da categoría profesional de condutor/a, grupo IV 1, unha pola quenda de promoción interna e outra pola quenda de acceso libre. </p>
    <p>Mediante Resolución do 20 de outubro de 2021 (DOG do 2 de novembro) aprobouse a relación provisional de persoas aspirantes admitidas e excluídas nas mencionadas probas selectivas e fixouse un prazo para emendar os defectos que motivasen a exclusión ou a omisión.</p>
    <p>Unha vez rematado o prazo e consonte o establecido na base 4.4 da convocatoria, </p>
    <h2>RESOLVO: </h2>
    <p>Primeiro. Declarar aprobada e facer pública a listaxe definitiva de persoas admitidas e excluídas ás citadas probas.</p>
    <p>Segundo. Indicar que a citada listaxe definitiva está exposta no taboleiro electrónico da USC e na web https://www.usc.es/gl/servizos/plan_pas/convocatorias.html </p>
    <p>Terceiro. Convocar as persoas aspirantes admitidas e que non están exentas deste exercicio para a realización do primeiro exercicio da fase de oposición (probas de lingua galega) o día 27 de xaneiro de 2022, ás 10.00 horas, no Servizo de Prevención de Riscos (Vivendas dos Catedráticos, 3º andar, avenida das Ciencias, Campus Vida, Santiago de Compostela). </p>
    <p>A publicación dos sucesivos anuncios de realización dos demais exercicios efectuaraa o tribunal nos locais onde se realizase a proba anterior, no taboleiro electrónico da universidade e na páxina web http://www.usc.es/gl/servizos/plan_pas/convocatorias.html</p>
    <p>Contra a presente resolución, que esgota a vía administrativa, poderase interpor un recurso contencioso-administrativo ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa.</p>
    <p>Non obstante, as persoas interesadas poderán interpor un recurso potestativo de reposición no prazo dun mes ante o órgano que a ditou. Neste caso non se poderá interpor o recurso contencioso-administrativo antedito mentres non se dite resolución expresa ou presunta do recurso administrativo de reposición, ao abeiro dos artigos 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 19 de novembro de 2021</p>
    <footer><p>Antonio López Díaz<br>Reitor da Universidade de Santiago de Compostela</p></footer>

