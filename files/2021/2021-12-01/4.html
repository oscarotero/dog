---
date: '2021-12-01'
id: G0598-251121-0001
page: 58594
number: 231
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 23 de novembro de 2021 pola que se modifican a Orde do 22 de xullo de
  2021, de modificación das unidades e dos postos de traballo docentes dos
  centros públicos dependentes desta consellería nos niveis de educación
  infantil, educación primaria e educación especial, e a Orde do 26 de xullo de
  2021 pola que se desenvolve o Decreto 107/2021, do 1 de xullo, polo que se
  transforman institutos de educación secundaria en centros integrados de
  formación profesional e se trasladan ensinanzas.
range: Orde
url: >-
  https://www.xunta.gal/dog/Publicados/2021/20211201/AnuncioG0598-251121-0001_gl.html
---
<p>A Orde do 22 de xullo de 2021, publicada no DOG do día 6 de agosto de 2021, modifica as unidades e os postos de traballo docentes dos centros públicos dependentes da Consellería de Cultura, Educación e Universidade nos niveis de educación infantil, educación primaria e educación especial, co fin de adaptalos á súa poboación escolar, á súa efectiva organización e á consecución dos seus obxectivos pedagóxicos.</p>
    <p>A Orde do 26 de xullo de 2021 pola que se desenvolve o Decreto 107/2021, do 1 de xullo, polo que se transforman institutos de educación secundaria en centros integrados de formación profesional e se trasladan ensinanzas, sinala, entre outros aspectos, a efectividade do cesamento do persoal funcionario do corpo de mestres que se integra nun novo centro de destino.</p>
    <p>O obxecto da presente orde é corrixir diversos erros advertidos na devandita orde de modificación das unidades e postos de traballo docentes, en particular nos anexos I e II, que afectan centros relacionados neles ou a composición resultante logo da modificación, e tamén no artigo 3, no cal se engade un novo número 3 relativo á integración da EEI de Fontelo, do concello de Coirós, na EEI de Coirós de Arriba do mesmo concello, sendo esta última integración de centros a que motiva a modificación da Orde do 26 de xullo de 2021 a que se refire o parágrafo anterior.</p>
    <p>O Decreto 198/2020, do 20 de novembro, que establece a estrutura orgánica da Consellería de Cultura, Educación e Universidade, determina a competencia desta en materia de creación, supresión, transformación, clasificación, autorización e organización dos centros escolares.</p>
    <p>Na súa virtude, por proposta da Dirección Xeral de Centros e Recursos Humanos,</p>
    <p class="dog-titulo">DISPOÑO:</p>
    <p>Artigo 1. <em>Modificación da Orde do 22 de xullo de 2021</em></p>
    <p>A Orde da Consellería de Cultura, Educación e Universidade do 22 de xullo de 2021 pola que se modifican as unidades e postos de traballo docentes dos centros públicos dependentes da Consellería de Cultura, Educación e Universidade queda modificada como segue:</p>
    <p>Un. O anexo I substitúese integramente polo que se engade á presente orde.</p>
    <p>Dous. No anexo II suprímese o colexio rural agrupado (CRA) de Rianxo.</p>
    <p>Tres. Onde di: «Artigo 3. <em>Situación do persoal docente</em>», debe dicir: «Artigo 4. <em>Situación do persoal docente</em>».</p>
    <p>Catro. Engádese un número 3 ao artigo 3, coa seguinte redacción:</p>
    <p>«3. A EEI de Fontelo, do concello de Coirós, código 15024215, intégrase na EEI de Coirós de Arriba do mesmo concello, código 15022152».</p>
    <p>Artigo 2. <em>Modificación da Orde do 26 de xullo de 2021</em></p>
    <p>O número 3 do artigo primeiro da Orde do 26 de xullo de 2021 pola que se desenvolve o Decreto 107/2021, do 1 de xullo, polo que se transforman institutos de educación secundaria en centros integrados de formación profesional e se trasladan ensinanzas, queda coa seguinte redacción:</p>
    <p>«3. O persoal docente do corpo de mestres con destino definitivo no CEIP Plurilingüe de Pino de Val do concello de Mazaricos, no CEIP de Baamonde do concello de Begonte e na EEI de Fontelo do concello de Coirós cesa nestes centros con efectividade do 31 de agosto de 2021».</p>
    <p>Disposición derradeira única. <em>Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 23 de novembro de 2021</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

