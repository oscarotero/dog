---
date: '2021-03-31'
id: C3K1-260321-0007
page: 17394
number: 61
agency: Consellería de Sanidade
section: III. Outras disposicións.
title: >-
  RESOLUCIÓN do 25 de marzo de 2021 pola que se dá publicidade da encomenda do
  Servizo Galego de Saúde á Axencia Galega de Infraestruturas para a xestión das
  actuacións para a adxudicación e execución do contrato de servizo de redacción
  do documento para tramitación urbanística, anteproxecto, proxecto básico, de
  execución, de expropiación por taxación conxunta, dirección facultativa da
  obra e control de vixilancia do novo Complexo Hospitalario Universitario da
  Coruña.
range: Resolución
url: >-
  https://www.xunta.gal/dog/Publicados/2021/20210331/AnuncioC3K1-260321-0007_gl.html
---
<p>De conformidade co artigo 8 da Lei 19/2013, do 9 de decembro, de transparencia, acceso á información pública e bo goberno, dáse publicidade da seguinte encomenda coas seguintes características:</p>
    <p>– Resolución do 17 de marzo de 2021, do conselleiro de Sanidade, pola que se lle encomenda á Axencia Galega de Infraestruturas a xestión das actuacións para a adxudicación e execución do contrato de servizo de redacción do documento para tramitación urbanística, anteproxecto, proxecto básico, de execución, de expropiación por taxación conxunta, dirección facultativa da obra e control de vixilancia do novo Complexo Hospitalario Universitario da Coruña.</p>
    <p>– Actividade: a Axencia Galega de Infraestruturas asumirá a execución da xestión das actuacións para a adxudicación e execución do contrato de servizo de redacción do documento para tramitación urbanística, anteproxecto, proxecto básico, de execución, de expropiación por taxación conxunta, dirección facultativa da obra e control de vixilancia do novo Complexo Hospitalario Universitario da Coruña.</p>
    <p>– Natureza e alcance da xestión encomendada: a encarga ten natureza de encomenda intersubxectiva a medio propio, segundo o disposto no artigo 13.1 da Lei 14/2013, do 26 de decembro, de racionalización do sector público autonómico, e nos artigos 9 e 47 e seguintes da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, ao ter a Axencia Galega de Infraestruturas a consideración de medio propio e servizo técnico da Administración da Comunidade Autónoma de Galicia.</p>
    <p>– Financiamento: a realización das actividades e/ou actos e negocios xurídicos necesarios para a execución desta encomenda de xestión por parte da Axencia Galega de Infraestruturas efectuarase a título gratuíto, sen que exista retribución ou tarifa.</p>
    <p>– Prazo de vixencia: a eficacia da encomenda para a xestión das actuacións para a execución do contrato de servizo estenderase desde o día seguinte ao da súa sinatura ata a data de finalización do prazo de garantía daquel. </p>
    <p>Santiago de Compostela, 25 de marzo de 2021</p>
    <footer><p>Julio García Comesaña<br>Conselleiro de Sanidade</p></footer>

