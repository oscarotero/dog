---
date: '2021-03-31'
id: G2291-171020-0002
page: 17576
number: 61
agency: Xulgado de Primeira Instancia e Instrución número 3 de Ribeira
section: V. Administración de xustiza.
title: EDICTO (473/2019).
range: Edicto
url: >-
  https://www.xunta.gal/dog/Publicados/2021/20210331/AnuncioG2291-171020-0002_gl.html
---
<p>Eu, Inmaculada Pulido Domínguez, letrada da Administración de xustiza e con destino no Xulgado Mixto número 3 dos de Ribeira e o seu partido, dou fe e testemuño que nos autos de xuízo de desafiuzamento en precario, seguido ante este xulgado co número 473/2019, recaeu sentenza cuxo encabezamento e parte dispositiva son do teor literal seguinte:</p>
    <p>«Ribeira, 21 de setembro de 2020.</p>
    <p> Vistos por Ramón Méndez Tojo, maxistrado xuíz substituto do Xulgado de Primeira Instancia e Instrución número 3 dos de Ribeira e o seu partido xudicial, os presentes autos de xuízo verbal de desafiuzamento por precario número 473/2019, promovidos por instancia de Majoro Reo II Spain, S.L., representada pola procuradora Begoña Caamaño Castiñeira e asistida pola letrada María Gil Puerto, contra descoñecidos e ignorados ocupantes, versando estes autos sobre desafiuzamento de predio urbano, sito o dito predio na rúa Venecia, 28-30, ático E, Pobra do Caramiñal, ditouse, en nome do rei, a seguinte sentenza.</p>
    <p>Decido:</p>
    <p> Que estimando integramente a demanda formulada por Majoro Reo II Spain, S.L., representada pola procuradora Sra. Caamaño Castiñeira, contra descoñecidos e ignorados ocupantes, sobre desafiuzamento de predio urbano por precario, sito na rúa Venecia, 28-30, ático E, Pobra do Caramiñal, se declara que procede o desafiuzamento dos demandados do predio antes mencionado e se lles condena a deixar libre e expedito o dito inmoble, con apercibimento de lanzamento se non se leva a cabo voluntariamente e con expresa imposición de custas aos demandados.</p>
    <p>Modo de impugnación: mediante recurso de apelación ante a Audiencia Provincial da Coruña. O recurso interpoñerase por medio de escrito presentado neste xulgado no prazo de vinte días hábiles contados desde o día seguinte ao da notificación da presente resolución.</p>
    <p>Así por esta a miña sentenza, definitivamente xulgando en primeira instancia, a pronuncio, mando e asino».</p>
    <p>Publicación. A anterior sentenza leuna e publicouna o xuíz que a subscribe, en audiencia pública no día da súa data. Dou fe. </p>
    <p>O preinserido coincide co seu orixinal, ao cal pola súa maior extensión me remito.</p>
    <p>E para a súa publicación no Diario Oficial de Galicia, co fin de que sirva de notificación en forma aos ocupantes do número 28-30, ático E, da rúa Venecia da Pobra do Caramiñal, expido e asino o presente edicto.</p>
    <p>Ribeira, 16 de outubro de 2020</p>
    <footer><p>A letrada xudicial</p></footer>

