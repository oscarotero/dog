---
date: '2021-03-15'
id: G0426-020321-0001
page: 14910
number: 50
agency: Consellería do Medio Rural
section: VI. Anuncios. a) Administración autonómica.
title: >-
  ANUNCIO do 1 de marzo de 2021, do Xurado Provincial de Clasificación de Montes
  Veciñais en Man Común de Pontevedra, polo que se publica o acordo sobre o
  deslindamento parcial realizado entre as comunidades de montes veciñais en man
  común de Pazo, Bouza e Pasada e a de Calvo e Redondonio, do concello de
  Moraña, ao respecto da estrema común dos seus montes.
range: Anuncio
url: >-
  https://www.xunta.gal/dog/Publicados/2021/20210315/AnuncioG0426-020321-0001_gl.html
---
<p>Para os efectos previstos no artigo 53 da Lei 7/2012, do 28 de xuño, de montes de Galicia, dáse publicidade ao acordo adoptado polo Xurado Provincial de Clasificación de Montes Veciñais en Man Común de Pontevedra o 4 de febreiro 2021, en relación co deslindamento parcial entre as comunidades de montes veciñais en man común de Pazo, Bouza e Pasada e a de Calvo e Redondonio, concello de Moraña, ao respecto da estrema común dos seus montes (expediente PO-DESC-02/2017).</p>
    <p>Feitos:</p>
    <p>Primeiro. O 28.3.2017 Celso Piñeiro Gómez, en calidade de presidente da Comunidade de Montes Veciñais en Man Común (en diante CMVMC) de Pazo, Bouza e Pasada, solicita iniciar o procedemento de deslindamento entre a CMVMC de Pazo, Bouza e Pasada e a CMVMC de Calvo e Redondonio, ambas no concello de Moraña.</p>
    <p>No expediente consta a seguinte documentación, consonte o artigo 53 da Lei 7/2012:</p>
    <p>– Acta de deslindamento.</p>
    <p>– Memoria descritiva coas fotos dos oito marcos e planos topográficos.</p>
    <p>– Acta de conciliación levantada no Xulgado de Paz de Moraña.</p>
    <p>– Certificados da aprobación do deslindamento nas asembleas xerais das comunidades.</p>
    <p>– Informe de validación gráfica do deslindamento co CSV: ZP7FDRYRTF9YRWZR.</p>
    <p>Segundo. O 17.4.2017, a Sección de Topografía informa:</p>
    <p>«Nesta parroquia de Rebón existiu o antigo monte de utilidade pública número 114-1º que non foi deslindado nin marcado. Estas dúas comunidades están sen deslindar. Os esbozos das dúas comunidades solápanse».</p>
    <p>Terceiro. Os montes afectados por este deslindamento foron clasificados por resolución do Xurado de Clasificación de Montes Veciñais en Man Común de Pontevedra, segundo a seguinte descrición:</p>
    <p>1. Monte Carrasqueira e Castiñeira ou Revolta, clasificado o 3.11.1992 a favor dos veciños de Pazos, coas seguintes estremas e superficie:</p>
    <p>– Cabida: 10,36 ha.</p>
    <p>– Estremas:</p>
    <p>Norte: muro e propiedades particulares.</p>
    <p>Sur e leste: muros entre propiedades particulares e camiño entre monte veciñal do lugar de Calvo.</p>
    <p>Oeste: muro entre propiedades particulares.</p>
    <p>2. Monte Acival, clasificado o 20.11.1979 a favor dos veciños de Calvo-Rebón, coas seguintes estremas e superficie:</p>
    <p>– Cabida: 47,5 ha.</p>
    <p>– Estremas:</p>
    <p>Norte: predios particulares.</p>
    <p>Sur: monte de Rebón de Arriba.</p>
    <p>Leste: estrada Rebón-Moraña.</p>
    <p>Oeste: Outeiro da Besta.</p>
    <p>Cuarto. O Xurado Provincial de Clasificación de Montes Veciñais en Man Común de Pontevedra, na sesión que tivo lugar o 16.10.2019, acorda aprobar a revisión do esbozo do todos os montes clasificados á CMVMC de Pazo, Bouza e Pasada, segundo a proposta do Servizo de Montes e a planimetría elaborada polo mesmo servizo.</p>
    <p>Nesta revisión, o monte Carrasqueira, Castiñeira ou Revolta queda cos mesmos límites xerais da clasificación, pero cunha cabida de 6,26 ha, coincidente con parte da parcela 36032A03700612.</p>
    <p>Quinto. A descrición da liña vén dada:</p>
    <p>– Polo informe de validación gráfica co CSV: ZP7FDRYRTF9YRWZR.</p>
    <p>– Polos oito puntos tomados no campo, segundo a acta de deslindamento do 19.5.2016 e a memoria descritiva do enxeñeiro técnico forestal Amancio Serrapio Soárez, coas seguintes coordenadas:</p>
    <h2>Liña de deslindamento montes Pazo, Bouza e Pasada-Calvo e Redondonio</h2>
    <table>
     <tbody>
      <tr>
       <td colspan="3">Coordenadas ETRS 1989 (zona 29N)</td>
      </tr>
      <tr>
       <td>Punto</td>
       <td>UTM X</td>
       <td>UTM Y</td>
      </tr>
      <tr>
       <td>P1</td>
       <td>532.729,9</td>
       <td>4.710.732,5</td>
      </tr>
      <tr>
       <td>P2</td>
       <td>532.699,5</td>
       <td>4.710.689,2</td>
      </tr>
      <tr>
       <td>P3</td>
       <td>532.679,0</td>
       <td>4.710.665,1</td>
      </tr>
      <tr>
       <td>P4</td>
       <td>532.650,7</td>
       <td>4.710.625,6</td>
      </tr>
      <tr>
       <td>P5</td>
       <td>532.618,3</td>
       <td>4.710.586,2</td>
      </tr>
      <tr>
       <td>P6</td>
       <td>532.590,0</td>
       <td>4.710.545,7</td>
      </tr>
      <tr>
       <td>P7</td>
       <td>532.560,5</td>
       <td>4.710.504,9</td>
      </tr>
      <tr>
       <td>P8</td>
       <td>532.532,4</td>
       <td>4.710.465,9</td>
      </tr>
     </tbody>
    </table>
    <p>A liña de deslindamento divide en dúas a parcela catastral 36032A037006120000IL, a nome da Asociación de Veciños do lugar de Calvo-Rebón.</p>
    <p>Sexto. Segundo a resolución de clasificación do monte Carrasqueira e Castiñeira ou Revolta, a CMVMC de Pazo, Bouza e Pasada linda coa comunidade de Calvo e Redondonio polos ventos leste e sur, e os esbozos das dúas comunidades solápanse.</p>
    <p>Tendo en conta todo o anterior, o 10.12.2020 o Servizo de Montes informa de xeito favorable este deslindamento, segundo a liña presentada co CSV: ZP7FDRYRTF9YRWZR, e as coordenadas dos oito puntos tomados no campo, referidas no punto quinto deste informe, xunto coa modificación dos respectivos esbozos, segundo este deslindamento (acompaña este informe o plano de deslindamento).</p>
    <p>Consideracións legais e técnicas:</p>
    <p>Primeira. A Lei 7/2012, do 28 de xuño, de montes de Galicia, regula nos artigos 52 e 53 o procedemento de deslindamento entre os montes veciñais en man común e establece, entre outras, a obriga de publicar a resolución do Xurado no <em>Diario Oficial de Galicia</em>.</p>
    <p>Segunda. Da documentación fornecida polas comunidades e do informe técnico do Servizo de Montes desta xefatura territorial, conclúese que a avinza entre as CMVMC de Pazo, Bouza e Pasada e a de Calvo e Redondonio é congruente coas respectivas resolucións de clasificación e coas estremas nelas descritas.</p>
    <p>Revisada a liña de deslindamento presentada, a documentación achegada, o informe técnico do Servizo de Montes da Xefatura Territorial da Consellería do Medio Rural de Pontevedra e en atención ao disposto nos artigos 52 a 54 e na disposición transitoria décimo cuarta da Lei 7/2012, de montes de Galicia, este Xurado Provincial por unanimidade dos seus membros,</p>
    <h2>ACORDA:</h2>
    <p>Primeiro. Aprobar o deslindamento parcial realizado entre as CMVMC de Pazo, Bouza e Pasada e a de Calvo e Redondonio, no concello de Moraña, respecto da súa estrema común, nos termos indicados no feito quinto, e de acordo cos planos topográficos achegados e validados mediante informe técnico do Servizo de Montes.</p>
    <p>Segundo. Notificar este acordo as comunidades propietarias afectadas e publicalo no <em>Diario Oficial de Galicia</em> para dar cumprimento ao disposto na Lei 7/2012, do 28 de xuño, de montes de Galicia.</p>
    <p>Contra a presente resolución, que pon fin á vía administrativa, poderase interpoñer recurso de reposición con carácter potestativo ante o Xurado Provincial de Clasificación de Montes Veciñais en Man Común de Pontevedra no prazo dun mes, ou ben interpoñer directamente recurso contencioso-administrativo ante o Xulgado do Contencioso-Administrativo de Pontevedra no prazo de dous meses contados desde o día seguinte ao da súa publicación, de acordo co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas, e cos artigos 8 e 46 da Lei 29/1998, do 13 de xullo, reguladora da xurisdición contencioso-administrativa.</p>
    <p>Pontevedra, 1 de marzo de 2021</p>
    <footer><p>Antonio Crespo Iglesias<br>Presidente do Xurado Provincial de Clasificación<br>de Montes Veciñais en Man Común de Pontevedra</p></footer>

