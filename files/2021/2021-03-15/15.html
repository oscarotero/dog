---
date: '2021-03-15'
id: O92-090321-0001
page: 14831
number: 50
agency: Instituto Galego de Promoción Económica
section: III. Outras disposicións.
title: >-
  RESOLUCIÓN do 8 de marzo de 2021, conxunta do Instituto Galego de Promoción
  Económica e da Axencia para a Modernización Tecnolóxica de Galicia, pola que
  se dá publicidade das resolucións de concesión das axudas aos servizos de
  desenvolvemento estratéxico, profesionalización, innovación e adopción de
  solucións de dixitalización para a súa realización en empresas galegas
  (programa Re-acciona), cofinanciadas polo Fondo Europeo de Desenvolvemento
  Rexional con cargo ao programa operativo Feder Galicia 2014-2020.
range: Resolución
url: >-
  https://www.xunta.gal/dog/Publicados/2021/20210315/AnuncioO92-090321-0001_gl.html
---
<p>Mediante Resolución conxunta do Igape e a Amtega, do 18 de maio de 2020 (DOG núm. 106, do 2 de xuño de 2020), publicáronse as bases reguladoras das axudas aos servizos de desenvolvemento estratéxico, profesionalización, innovación e adopción de solucións de dixitalización para a súa realización en empresas galegas (programa Re-acciona), cofinanciadas polo Fondo Europeo de Desenvolvemento Rexional con cargo ao programa operativo Feder Galicia 2014-2020, e procedeuse á súa convocatoria en réxime de concorrencia competitiva.</p>
    <p>As ditas bases establecen no seu artigo 7.5 que a resolución conxunta relativa a cada período de admisión de solicitudes será obxecto de publicación no <em>Diario Oficial de Galicia</em> e na páxina web do Igape no enderezo www.tramita.igape.es, ao cal se remitirá desde o texto publicado no <em>Diario Oficial de Galicia</em>, de acordo co artigo 45 da Lei 39/2015.</p>
    <p>Na súa virtude e de conformidade coas facultades que teño conferidas,</p>
    <h2>RESOLVO:</h2>
    <p>Primeiro. Anunciar a publicación do texto completo da resolución de concesión do 4.3.2021 da Dirección Xeral da Amtega e da resolución de concesión do 25.2.2021 da Dirección Xeral do Igape, correspondentes á convocatoria 2020.4 das axudas aos servizos de desenvolvemento estratéxico, profesionalización, innovación e adopción de solucións de dixitalización para a súa realización en empresas galegas (programa Re-acciona), cofinanciadas polo Fondo Europeo de Desenvolvemento Rexional con cargo ao programa operativo Feder Galicia 2014-2020, no enderezo www.tramita.igape.es (epígrafe Consulta de resolucións definitivas, http://www.igape.es/gl/oficina-virtual/resolucions-definitivas). </p>
    <p>Segundo. As resolucións do 4.3.2021 e do 25.2.2021 esgotan a vía administrativa e contra elas poderá interpoñerse recurso contencioso-administrativo ante os xulgados do contencioso-administrativo de Santiago de Compostela, no prazo de dous meses contados a partir do día seguinte ao da publicación desta resolución no <em>Diario Oficial de Galicia</em>. Non obstante, previamente poderá interpoñerse recurso de reposición ante a persoa titular da Dirección Xeral do Igape ou da Dirección Xeral da Amtega, segundo o caso, dentro do prazo dun mes contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>Santiago de Compostela, 8 de marzo de 2021</p>
    <table>
     <tbody>
      <tr>
       <td><footer><p>Fernando Guldrís Iglesias<br>Director xeral do Instituto Galego<br>de Promoción Económica</p></footer></td>
       <td><footer><p>Mar Pereira Álvarez<br>Directora da Axencia para a Modernización Tecnolóxica de Galicia </p></footer></td>
      </tr>
     </tbody>
    </table>

