---
date: '2021-03-15'
id: G2018-040321-0001
page: 14867
number: 50
agency: Universidade de Santiago de Compostela
section: IV. Oposicións e concursos.
title: >-
  RESOLUCIÓN do 1 de marzo de 2021 pola que se convoca a provisión, polo sistema
  de libre designación, de postos vacantes no cadro de persoal laboral de
  administración e servizos.
range: Resolución
url: >-
  https://www.xunta.gal/dog/Publicados/2021/20210315/AnuncioG2018-040321-0001_gl.html
---
<p>Ao estaren vacantes na Universidade de Santiago de Compostela os postos de traballo que se indican no anexo I desta resolución, e ao ser necesaria a súa provisión,</p>
    <p>O xerente, no exercicio das competencias delegadas que se lle recoñecen mediante a Resolución reitoral do 30 de abril de 2020, e de conformidade co previsto na Lei 2/2015, do 29 de abril, do emprego público de Galicia, no artigo 91.4 dos estatutos da USC e no artigo 25 do Convenio colectivo para o persoal laboral da USC (DOG do 30 de decembro de 2008), resolve convocar a provisión dos ditos postos, mediante o procedemento de libre designación, con suxeición ás seguintes</p>
    <p>Bases da convocatoria</p>
    <p>Primeira. Poderá participar o persoal laboral fixo da USC, calquera que sexa a súa situación administrativa, agás os suspensos en firme e os sancionados con cambio de localidade que reúnan os requisitos que se exixen e se especifican no anexo I.</p>
    <p>Segunda. A solicitude para participar figura como anexo II desta convocatoria e presentarase unicamente a través do Rexistro electrónico da USC, https://sede.usc.es/sede/publica/persoais/rexistroEntrada/acceso.htm no prazo de quince días hábiles contados a partir do seguinte ao da publicación desta convocatoria no <em>Diario Oficial de Galicia</em>.</p>
    <p>Terceira. A solicitude deberase presentar acompañada de <em>curriculum vitae</em> e deberanse xustificar documentalmente os méritos que se aleguen, agás que consten acreditados no expediente persoal dos/das aspirantes. </p>
    <p>Contra esta resolución, que esgota a vía administrativa, poderase interpoñer un recurso contencioso-administrativo, ante o Xulgado do Contencioso-Administrativo de Santiago de Compostela, no prazo de dous meses contados desde o día seguinte ao da súa publicación, de conformidade co disposto na Lei 29/1998, do 13 de xullo, reguladora da xurisdición contencioso-administrativa. </p>
    <p>Non obstante, as persoas interesadas poderán interpoñer un recurso potestativo de reposición no prazo dun mes ante o órgano que a ditou. Neste caso, non se poderá interpoñer o dito recurso contencioso-administrativo mentres non se dite resolución expresa ou presunta do recurso administrativo de reposición, ao abeiro do artigo 123 e seguintes da Lei 39/2015, do 1 de outubro, do procedemento administrativo común das administracións públicas.</p>
    <p>Santiago de Compostela, 1 de marzo de 2021</p>
    <footer><p>Antonio Javier Ferreira Fernández<br>Xerente da Universidade de Santiago de Compostela</p></footer>
    <h2>ANEXO I</h2>
    <p>Denominación do posto: director/a da Área de Tecnoloxías da Información e das Comunicacións.</p>
    <p>Número de praza: PL001343.</p>
    <p>Grupo: I.</p>
    <p>Categoría laboral: técnico/a superior de tecnoloxías da información e das comunicacións.</p>
    <p>Complemento: 1.0.</p>
    <p>Quenda: mañá/dispoñibilidade horaria.</p>
    <p>Localidade: Santiago de Compostela.</p>
    <p>Denominación do posto: responsable de Seguridade da Información.</p>
    <p>Número de praza: PL001393.</p>
    <p>Grupo: I.</p>
    <p>Categoría laboral: técnico/a superior de tecnoloxías da información e das comunicacións.</p>
    <p>Complemento: 1.1.</p>
    <p>Quenda: mañá/dispoñibilidade horaria.</p>
    <p>Localidade: Santiago de Compostela.</p>
    <h2>ANEXO II </h2>
    <h2>Universidade de Santiago de Compostela</h2>
    <p>SOLICITUDE DE PARTICIPACIÓN NO PROCEDEMENTO DE LIBRE DESIGNACIÓN,<br>CONVOCADO MEDIANTE A RESOLUCIÓN DA XERENCIA DO 1 DE MARZO DE 2021</p>
    <p>DATOS PERSOAIS</p>
    <table>
     <tbody>
      <tr>
       <td>DNI</td>
       <td>APELIDOS</td>
       <td>NOME</td>
      </tr>
      <tr>
       <td colspan="3">DESTINO ACTUAL</td>
      </tr>
      <tr>
       <td colspan="2">CATEGORÍA Á QUE PERTENCE</td>
       <td>GRUPO</td>
      </tr>
      <tr>
       <td colspan="2">TELÉFONO</td>
       <td>CORREO ELECTRÓNICO</td>
      </tr>
      <tr>
       <td colspan="3">ENDEREZO</td>
      </tr>
      <tr>
       <td>CÓDIGO POSTAL</td>
       <td>LOCALIDADE</td>
       <td>PROVINCIA</td>
      </tr>
     </tbody>
    </table>
    <p>POSTO QUE SOLICITA</p>
    <table>
     <tbody>
      <tr>
       <td>Denominación do posto</td>
      </tr>
      <tr>
       <td></td>
      </tr>
      <tr>
       <td></td>
      </tr>
     </tbody>
    </table>
    <p>O/a abaixo asinante solicita ser admitido/a á convocatoria a que se refire esta solicitude e DECLARA que son certos os datos consignados nela, que reúne as condicións requiridas especificamente por esta convocatoria e que se compromete a probar documentalmente todos os datos que figuran nesta solicitude.</p>
    <p>De conformidade coa Lei orgánica 3/2018, do 5 de decembro, de protección de datos persoais e garantía dos dereitos dixitais, e do Regulamento UE 2016/679, os datos recollidos neste procedemento serán tratados pola USC no tratamento denominado «Persoal», cuxa finalidade é a xestión de expedientes administrativos de persoal, cálculo de nóminas e seguridade social e xestión de persoal. O órgano responsable do dito tratamento é a Xerencia, ante a cal se poden exercer os dereitos de acceso, rectificación, supresión, limitación de tratamento, oposición e portabilidade, na Casa da Balconada; Rúa Nova, nº 6; 15782 Santiago de Compostela, correo electrónico: xerente@usc.es; teléfono 881 81 10 10. O delegado de Protección de Datos é José Julio Fernández Rodríguez, dpd@usc.es. A base de xustificación deste tratamento é a realización de funcións administrativas como consecuencia da prestación do servizo de educación superior (Lei orgánica de universidades e Lei autonómica 6/2013, do sistema universitario de Galicia). Poderanse ceder datos a administracións públicas con competencias na materia e nos supostos de obrigacións legais. As persoas interesadas poden exercer os dereitos de acceso, rectificación, supresión, limitación de tratamento, oposición e portabilidade a través de sede electrónica en https://sede.usc.es/sede/publica/catalogo/procedemento/55/ver.htm. Tamén se poden dirixir á Axencia Española de Protección de Datos para realizar a reclamación que consideren oportuna. Os datos serán conservados durante o período en que se realice a finalidade para a cal foron recollidos, ou o tempo necesario para cumprir coas obrigacións legais. Unha vez cumprida a finalidade, os datos que non formen parte da prestación do servizo público bloquearanse ata que transcorran os prazos de prescrición aplicables. A política de privacidade e protección de datos da USC pódese consultar en http://www.usc.es/gl/normativa/protecciondatos/Politica-privacidade.html</p>
    <p>Autorizo o tratamento dos datos proporcionados de acordo coa lexislación vixente.</p>
    <p>……………………………………., ……….. de…………… de 2021</p>
    <p> (Sinatura)</p>
    <p>Xerente da Universidade de Santiago de Compostela</p>

