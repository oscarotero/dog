---
date: '2021-03-15'
id: G0533-050321-0003
page: 14717
number: 50
agency: Consellería de Infraestruturas e Mobilidade
section: III. Outras disposicións.
title: >-
  DECRETO 43/2021, do 4 de marzo, polo que se declara, en concreto, a utilidade
  pública e se dispón a urxente ocupación dos bens e dereitos afectados polo
  proxecto de construción: Fomento da mobilidade sustentable, nova senda na
  OU-402, treito Reza, puntos quilométricos 1+090-3+780, de clave
  OU/19/135.06.1, no concello de Ourense.
range: Decreto
url: >-
  https://www.xunta.gal/dog/Publicados/2021/20210315/AnuncioG0533-050321-0003_gl.html
---
<p>Antecedentes:</p>
    <p>Primeiro. O día 4 de abril de 2018 publicouse no <em>Diario Oficial de Galicia</em> (núm. 65) o Anuncio do 21 de marzo de 2018 polo que se somete ao trámite de información pública o proxecto de construción: Itinerario peonil e ciclista na OU-402, treito Reza, puntos quilométricos 1+090-3+780, de clave OU/16/270.06, así como a relación individual de bens, dereitos e propietarios afectados polo proxecto referenciado.</p>
    <p>Segundo. Tras a análise dos informes, alegacións e certificados presentados o 16 de febreiro de 2021 apróbase o expediente de información pública: Itinerario peonil e ciclista na OU-402, treito Reza, puntos quilométricos 1+090-3+780, de clave OU/16/270.06. Neste proxecto se consideran dúas sendas, unha delas na marxe da estrada OU-402 e outra na marxe dereita do río Miño.</p>
    <p>Terceiro. Coa finalidade de facilitar a execución das actuacións proxectadas, o proxecto inicial «Itinerario peonil e ciclista na OU-402, treito Reza, puntos quilométricos 1+090- 3+780», de clave OU/16/270.06, segregouse en dous proxectos construtivos, cada un dos cales recolle cada unha das sendas consideradas. Estes proxectos son:</p>
    <p>• «Fomento da mobilidade sustentable. Nova senda na OU-402, treito Reza, puntos quilométricos 1+090-3+780», de clave OU/19/135.06.1, que recolle o itinerario peonil da estrada OU-402.</p>
    <p>• «Fomento da mobilidade sustentable. Senda na beira do Miño (Termas de Outariz)», de clave OU/19/135.06.2, que recolle a senda na marxe dereita do río Miño.</p>
    <p>Cuarto. O día 16 de febreiro de 2021 apróbase o proxecto construtivo «Fomento da mobilidade sustentable, nova senda na OU-402, treito Reza, puntos quilométricos 1+090-3+780», de clave OU/19/135.06.1.</p>
    <p>Este proxecto construtivo aprobado ten por obxecto a creación dun itinerario peonil na estrada OU-402, xa que na actualidade o tráfico peonil circula polas beiravías da calzada debido á carencia de beirarrúas, polo que a realización da senda dotará de maior seguridade aos viandantes e fomentará a mobilidade sostible. Executaranse tamén diferentes espazos de aparcadoiro e paradas de bus, tanto na marxe dereita coma esquerda da estrada OU-402.</p>
    <p>A competencia para a execución da expropiación forzosa, no ámbito das estradas non incorporadas á rede do Estado, con itinerarios que se desenvolvan integramente no seu territorio, correspóndelle á Comunidade Autónoma de Galicia, ao abeiro do punto dous do artigo 28 do Estatuto de autonomía de Galicia, aprobado pola Lei orgánica 1/1981, do 6 de abril.</p>
    <p>Correspóndelle ao Consello da Xunta de Galicia, como órgano equivalente ao Consello de Ministros, no ámbito da Administración autonómica, o recoñecemento concreto da utilidade pública e a declaración da urxente ocupación dos bens afectados pola expropiación a que dá lugar a realización da obra, segundo o previsto nos artigos 10 e 52 da Lei do 16 de decembro de 1954, de expropiación forzosa.</p>
    <p>Na súa virtude, por proposta da conselleira de Infraestruturas e Mobilidade e logo da deliberación do Consello da Xunta de Galicia, na súa reunión do día catro de marzo de dous mil vinte e un,</p>
    <h2>DISPOÑO:</h2>
    <p>Artigo único</p>
    <p>Declarar, en concreto, a utilidade pública e a necesidade de urxente ocupación para os efectos de expropiación forzosa, dos bens e dereitos que se concretan no expediente administrativo instruído, así como en calquera das modificacións que sexa necesario realizar para a execución do proxecto de construción: «Fomento da mobilidade sustentable, nova senda na OU-402, treito Reza, puntos quilométricos 1+090-3+780», de clave OU/19/135.06.1.</p>
    <p>Santiago de Compostela, catro de marzo de dous mil vinte e un</p>
    <footer><p>Alberto Núñez Feijóo<br>Presidente</p></footer>
    <p class="dog-firma-izq">Ethel Mª Vázquez Mourelle<br>Conselleira de Infraestruturas e Mobilidade</p>

