---
date: '2021-02-12'
id: G0596-220121-0001
page: 9174
number: 29
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 20 de xaneiro de 2021, da Xefatura Territorial de Ourense, pola
  que se conceden as autorizacións administrativas previa e de construción de
  instalacións eléctricas no concello do Barco de Valdeorras (expediente IN407A
  2020/056-3).
range: Resolución
url: >-
  https://www.xunta.gal/dog/Publicados/2021/20210212/AnuncioG0596-220121-0001_gl.html
---
<p>Visto o expediente para outorgamento da autorización administrativa previa e da autorización administrativa de construción das instalacións eléctricas que a seguir se describen, tal e como se recollen no proxecto asinado en Ourense polo enxeñeiro técnico industrial Antonio Javier Sabín Vázquez, colexiado nº 2233 do Coeticor, o día 22.10.2020 quen acredita a súa habilitación e competencia mediante declaración responsable asinada na citada data.</p>
    <p>Solicitante: UFD Distribución Electricidad, S.A.; CIF: A63222533.</p>
    <p>Domicilio: A Batundeira nº 2, Velle, 32960 Ourense.</p>
    <p>Denominación: recuamento LMT polígono 5 parcela 1012 (BDV705)-Vilobal.</p>
    <p>Situación: Concello do Barco de Valdeorras (Ourense).</p>
    <p>Orzamento: 24.163,35 €.</p>
    <p>Características técnicas: </p>
    <p>– Desvío da LMTS BDV705 a 15 kV e dobre circuíto na acometida ao CT O Serro (32CBS1), que fora legalizada dentro do expediente IN407A 2016/177-3 e que está afectada pola construción dun viaduto, con 2 tramos en subterráneo, tramo inicial de 9 m de lonxitude e tramo final de 14, en condutor tipo RHZ1-2OL 12/20 kV 1x240 mm2 Al, e un treito intermedio en aéreo de 67 m de lonxitude en condutor tipo LA-56 sobre dous novos apoios do tipo C-14/2000.</p>
    <p>– LMTS, reposición a definitivo en subterráneo, en bandexa encostada ao sinalado viaduto, unha vez construído aquel, de 66 m de lonxitude, en condutor tipo RHZ1-2OL 12/20 kV 3x(1X240) mm2 Al, con orixe e final nos empalmes da LMTS BDV705 na acometida ao CT O Serro.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro), esta xefatura territorial resolve:</p>
    <p>Conceder a autorización administrativa previa e a autorización administrativa de construción ás devanditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente.</p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e, en especial, as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>Contra a presente resolución poderase interpoñer recurso de alzada ante o vicepresidente segundo e conselleiro de Economía, Empresa e Innovación no prazo dun mes contado a partir do día seguinte ao da notificación ou publicación desta resolución; tamén se poderá interpoñer calquera outro recurso que se considere pertinente.</p>
    <p>Ourense, 20 de xaneiro de 2021</p>
    <footer><p>Pablo Fernández Vila<br>Xefe territorial de Ourense</p></footer>

