---
date: '2021-02-12'
id: G0599-280121-0003
page: 9111
number: 29
agency: Consellería de Emprego e Igualdade
section: III. Outras disposicións.
title: >-
  EXTRACTO da Orde do 31 de decembro de 2020 pola que se establecen as bases
  reguladoras das axudas ás empresas de inserción laboral (EIL) e ás súas
  entidades promotoras, e se procede á súa convocatoria para o ano 2021.
  Programa II: axudas para compensar os custos adicionais do emprego de persoas
  en risco ou situación de exclusión social (código de procedemento TR356C).
range: Orde
url: >-
  https://www.xunta.gal/dog/Publicados/2021/20210212/AnuncioG0599-280121-0003_gl.html
---
<p>BDNS (Identif.): 548438.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Entidades beneficiarias</p>
    <p>1. As entidades promotoras de empresas de inserción laboral e as empresas de inserción laboral inscritas como tales no Rexistro Administrativo das Empresas de Inserción Laboral de Galicia, de acordo co disposto no Decreto 156/2007, do 19 de xullo, que regula o procedemento para a cualificación das empresas de inserción laboral, e que teñan o centro de traballo na Comunidade Autónoma de Galicia, sempre que cumpran as condicións e os requisitos establecidos nas bases reguladoras.</p>
    <p>2. Tamén poderán solicitar e ser beneficiarias das axudas aquelas empresas que na data de presentación da solicitude da axuda solicitasen a súa cualificación como EIL, de conformidade co Decreto 156/2007.</p>
    <p>Segundo. Obxecto </p>
    <p>Promover a inserción sociolaboral das persoas en situación ou en risco de exclusión social mediante o establecemento de medidas de fomento das empresas de inserción laboral, previamente cualificadas no Rexistro Administrativo de EIL de Galicia, que teñan centros de traballo na Comunidade Autónoma de Galicia.</p>
    <p>A través deste programa establécense os seguintes tipos de axudas para compensar os custos adicionais do emprego de persoas en risco ou situación de exclusión social:</p>
    <p>a) Asistencia técnica para a creación, mellora e diversificación da EIL.</p>
    <p>b) Inicio e posta en marcha da actividade.</p>
    <p>c) Creación e ampliación de novos postos de traballo para persoas en inserción.</p>
    <p>d) Contratación de xerentes ou persoas técnicas de produción necesarias para garantir a viabilidade da EIL.</p>
    <p>e) Contratación de persoas técnicas en orientación e acompañamento á inserción.</p>
    <p>f) Formación para as persoas en proceso de inserción.</p>
    <p>g) Mediación laboral para a inserción no mercado laboral ordinario da persoa en situación ou risco de exclusión social.</p>
    <p>Terceiro. Importe</p>
    <p>Para a concesión das axudas deste programa destínanse 125.000,00 euros con cargo ás aplicacións orzamentarias 09.40.324C.470.5 (100.000,00 euros) e 09.40.324C.481.5 (25.000,00 euros), código de proxecto 201500561.</p>
    <p>Cuarto. Bases reguladoras</p>
    <p>Orde do 31 de decembro de 2020 pola que se establecen as bases reguladoras das axudas ás empresas de inserción laboral (EIL) e ás súas entidades promotoras, e se procede á súa convocatoria para o ano 2021.</p>
    <p>Quinto. Prazo de presentación de solicitudes</p>
    <p>O prazo de presentación de solicitudes para todos os tipos de axudas deste programa comeza a partir do día seguinte ao da publicación da orde no <em>Diario Oficial de Galicia</em> e finaliza o 30 de setembro de 2021.</p>
    <p>Sexto. Outros datos</p>
    <p>As axudas concédense en réxime de concorrencia non competitiva.</p>
    <p>O período subvencionable comprende desde o 1 de outubro de 2020 ata o 30 de setembro de 2021.</p>
    <p>A data máxima de xustificación das accións subvencionadas será o 8 de novembro de 2021.</p>
    <p>Santiago de Compostela, 31 de decembro de 2020</p>
    <footer><p>María Jesús Lorenzana Somoza<br>Conselleira de Emprego e Igualdade</p></footer>

