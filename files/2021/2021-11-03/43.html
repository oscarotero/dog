---
date: '2021-11-03'
id: L158-111021-0004
page: 53892
number: 211
agency: Concello de Oleiros
section: VI. Anuncios. b) Administración local.
title: >-
  ANUNCIO de aprobación definitiva do Plan parcial SUD-19 Os Regos (expediente
  FG número 607).
range: Anuncio
url: >-
  https://www.xunta.gal/dog/Publicados/2021/20211103/AnuncioL158-111021-0004_gl.html
---
<p>O Pleno municipal, na sesión do día 30 de setembro de 2021, adoptou, entre outros, o seguinte acordo:</p>
    <p>Primeiro. Resolver as alegacións presentadas por María Olga Morado Riveira, R.E. nº 2019018826, do 5.11.2019; Comunidade de Propietarios Os Regos Quinteiro J, R.E. nº 2019019251, do 12.11.2019, e Propietarios dos Quinteiros A, B, F e K, R.E. nº 2019019268, do 12.11.2019, no sentido do informado.</p>
    <p>Segundo. Aprobar definitivamente o documento refundido do Plan parcial SUD-19 Os Regos (documento R.E. nº 2021013763, do 16.8.2021), coas seguintes condicións:</p>
    <p>Na formulación do proxecto de urbanización do ámbito deberán terse en consideración as prescricións técnicas do informe emitido por Augas de Galicia o 7 de xullo de 2020, co R.E. nº 2020008549.</p>
    <p>No momento da redacción do proxecto de urbanización valorarase a posibilidade de conservar e/ou transplantar máis árbores que se recollen no plano PORD 01USOS 03VEG do Plan parcial.</p>
    <p>Terceiro. Dilixenciar o documento R.E. nº 2021013763, do 16.8.2021, e arquivar o documento R.E. nº 2019004309, do 21.3.2019, ao substituírse polo de aprobación definitiva.</p>
    <p>Cuarto. Proceder, no prazo dun mes, á publicación do acordo no <em>Diario Oficial de Galicia</em> e do acordo e das ordenanzas reguladoras (páxinas 1 á 28 do documento da normativa urbanística) no <em>Boletín Oficial </em>da provincia.</p>
    <p>Quinto. Solicitar a inscrición do Plan parcial no Rexistro de Planeamento Urbanístico de Galicia de conformidade co disposto no artigo 88 da Lei 2/2016, do 10 de febreiro, do solo de Galicia, e no capítulo X do título II do seu regulamento, e o que dispoña para tal efecto a lexislación vixente en materia de réxime local (artigo 82.4 da LSG).</p>
    <p>Sexto. Remitir un exemplar do documento do Plan parcial aprobado definitivamente xunto coa certificación do acordo plenario da aprobación definitiva á Dirección Xeral de Aviación Civil.</p>
    <p>Sétimo. Publicar na web municipal o acordo de aprobación definitiva e o documento aprobado.</p>
    <p>Oitavo. Notificar o promotor, os titulares do terreo dentro do ámbito e os alegantes.</p>
    <p>Noveno. O Plan parcial é unha disposición xeral, polo que contra el se poderá interpor recurso contencioso-administrativo ante a Sala do Contencioso-Administrativo do Tribunal Superior de Xustiza de Galicia, de conformidade co artigo 10 da Lei 29/1998, do 13 de xullo, reguladora da xurisdición contencioso-administrativa no prazo de dous meses, contados do día seguinte ao da publicación desta disposición.</p>
    <p>Oleiros, 11 de outubro de 2021</p>
    <footer><p>Mª José Varela Neira<br>Alcaldesa en funcións</p></footer>

