---
date: '2021-11-03'
id: L135-271021-0001
page: 53885
number: 211
agency: Concello de Fene
section: VI. Anuncios. b) Administración local.
title: ANUNCIO de aprobación definitiva do estudo de detalle do Camiño do Regueiro.
range: Anuncio
url: >-
  https://www.xunta.gal/dog/Publicados/2021/20211103/AnuncioL135-271021-0001_gl.html
---
<p>O Pleno do Concello, na sesión que tivo lugar o 7 de outubro de 2021, acordou rexeitar as alegacións presentadas fronte á aprobación inicial do estudo de detalle do Camiño do Regueiro, con base no fundamentado no informe emitido polo redactor do estudo de detalle Alfredo Garrote Pazos do 6.6.2021 e aprobar definitivamente o estudo de detalle do Camiño do Regueiro, conforme o documento de aprobación definitiva asinado polo arquitecto Alfredo Garrote Pazos o 6.6.2021.</p>
    <p>A eficacia deste acordo e a entrada en vigor do estudo de detalle do Camiño do Regueiro, conforme o estipulado no artigo 82.4 da Lei 2/2016, do 10 de febreiro, do solo de Galicia, quedan condicionadas á súa publicidade, conforme o artigo 82 da Lei 2/2016, do 10 de febreiro, do solo de Galicia, e 70.2 da Lei 7/1985, do 2 de abril, de bases de réxime local, á inscrición do estudo de detalle no ROTPU conforme o artigo 88 da Lei 2/2016, do 10 de febreiro, do solo de Galicia, e ao transcurso do prazo previsto no artigo 65.2 da Lei 7/1985, do 2 de abril, de bases de réxime local.</p>
    <p>O contido íntegro do estudo de detalle aprobado pódese consultar na sede electrónica do Concello de Fene, na seguinte ligazón: </p>
    <p>sede.fene.gal/opencms/gl/informacion/tablon/2021/ANUNCIO_PROG_20211019103005171.html</p>
    <p>Contra este acordo, con carácter de disposición administrativa de carácter xeral, pódese interpoñer directamente recurso contencioso-administrativo, ante a sala correspondente do Tribunal Superior de Xustiza de Galicia (artigo 84.1 da Lei do solo de Galicia e artigo 201.1 do seu regulamento), no prazo de dous meses que se contarán a partir do día seguinte ao da publicación deste anuncio, de conformidade co disposto no artigo 46 da Lei 29/1998, do 13 de xullo, da xurisdición contencioso-administrativa, sen prexuízo de que se poida interpoñer calquera outro recurso que se entenda máis procedente e sexa conforme dereito.</p>
    <p>Fene, 27 de outubro de 2021</p>
    <footer><p>Juventino José Trigo Rey<br>Alcalde</p></footer>

