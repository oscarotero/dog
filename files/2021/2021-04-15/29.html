---
date: '2021-04-15'
id: G0596-220321-0004
page: 19440
number: 70
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 18 de marzo de 2021, da Xefatura Territorial de Pontevedra, pola
  que se anuncia o levantamento das actas previas á ocupación dos bens e
  dereitos afectados pola instalación eléctrica denominada Ret. LMTA, LMTS
  LES805 Estrada-Gradín, 5, no concello da Estrada, do que resulta como
  beneficiaria a empresa UFD Distribución Electricidad, S.A. (expediente IN407A
  2018/480-4).
range: Resolución
url: >-
  https://www.xunta.gal/dog/Publicados/2021/20210415/AnuncioG0596-220321-0004_gl.html
---
<p>A instalación denominada Ret. LMTA, LMTS LES805 Estrada-Gradín, 5, no concello da Estrada, foi declarada de utilidade pública mediante Resolución do 2 de novembro de 2020, da Xefatura Territorial de Pontevedra, o que leva implícita a urxente ocupación dos bens e dereitos afectados, tendo a condición de beneficiaria a empresa UFD Distribución Electricidad, S.A.</p>
    <p>Segundo o disposto no artigo 52 da Lei de expropiación forzosa e no artigo 56.1 da Lei 24/2013, do 26 de decembro, do sector eléctrico, comunícase que o día 22 de abril de 2021, a partir das 12.00 horas, terá lugar sobre o terreo o levantamento das actas previas á ocupación dos bens e dereitos contidos na relación de predios que se expón xunto con esta resolución e no taboleiro de edictos do concello da Estrada.</p>
    <p>Os interesados recibirán unha notificación individual coa debida antelación legal, na que se lles comunicará a data e a hora na que deberán presentarse nos seus predios, informándolles de que poderán ir acompañados por un perito ou un notario, pola súa conta, se así o consideran conveniente.</p>
    <p>Cando as persoas propietarias ou titulares de dereitos sobre os predios afectados sexan descoñecidos ou se ignore o lugar de notificación, dirixiranse ao Ministerio Fiscal as dilixencias que se produzan destas, de conformidade co artigo 5 da Lei de expropiación forzosa. Neste caso, igualmente, de acordo co artigo 44 da Lei 39/2015, do 1 de outubro, do procedemento administrativo común das administracións públicas, publicarase un anuncio no taboleiro de edictos único (TEU) do Boletín Oficial del Estado.</p>
    <p>Vigo, 18 de marzo de 2021</p>
    <footer><p>Tomás Nogueiras Nieto<br>Xefe territorial de Pontevedra</p></footer>
    <h2>anexo</h2>
    <p>Ret. LMTA, LMTS LES805 Estrada-Gradín, 5 (A Estrada)</p>
    <table>
     <tbody>
      <tr>
       <td>Nº</td>
       <td>Referencia catastral</td>
       <td>Lugar</td>
       <td>Cultivo</td>
       <td>Nome e apelidos</td>
       <td>Nº apoio</td>
       <td>m<span class="dog-superindice">2</span> chan</td>
       <td>m<span class="dog-superindice">2</span> subsuelo</td>
       <td>Concello</td>
      </tr>
      <tr>
       <td>1</td>
       <td>36017K503002730000EG</td>
       <td>Outeiro</td>
       <td>Prado</td>
       <td>Descoñecido</td>
       <td>1</td>
       <td>1,44</td>
       <td>22</td>
       <td>A Estrada</td>
      </tr>
      <tr>
       <td>2</td>
       <td>36017K506006440000EA</td>
       <td>Veiga da Costa</td>
       <td>Labor</td>
       <td>Descoñecido</td>
       <td>2</td>
       <td>1,96</td>
       <td>15,05</td>
       <td>A Estrada</td>
      </tr>
     </tbody>
    </table>

