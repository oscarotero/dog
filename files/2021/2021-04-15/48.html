---
date: '2021-04-15'
id: L130-230321-0001
page: 19471
number: 70
agency: Concello da Coruña
section: VI. Anuncios. b) Administración local.
title: >-
  ANUNCIO de aprobación inicial do estudo de detalle para a ordenación de
  volumes da ampliación do edificio CITIC da Universidade da Coruña (expediente
  631/2021/12).
range: Anuncio
url: >-
  https://www.xunta.gal/dog/Publicados/2021/20210415/AnuncioL130-230321-0001_gl.html
---
<p>A Xunta de Goberno Local, na sesión que tivo lugar o 10 de febreiro de 2021, acordou aprobar inicialmente o documento denominado «Estudo de detalle para ordenación de volumes do edificio Centro de Investigación Tecnolóxica da Información e das Comunicacións (CITIC), situado no Campus de Elviña. Decembro 2020», promovido pola Universidade da Coruña e redactado polos arquitectos Alfredo Garrote Pazos e Sara Prieto Hortas, números de colexiados do COAG 1440 e 4754, respectivamente.</p>
    <p>En cumprimento do artigo 80.2 da Lei 2/2016, do 10 de febreiro, do solo de Galicia, e artigos 194.2 e 207 do seu regulamento, sométese o expediente a información pública polo prazo dun (1) mes contado desde o día seguinte ao da última das publicacións deste anuncio, no Diario Oficial de Galicia ou nun dos xornais de maior difusión na provincia, para que calquera persoa poida examinar o estudo de detalle e formular as alegacións que procedan. </p>
    <p>A documentación estará á disposición no taboleiro de anuncios da sede electrónica do concello, no punto información urbanística; na web de Urbanismo; e no visor «Desenvolvemento do Planeamento». Tamén poderá consultarse fisicamente nas dependencias da Área de Urbanismo, Vivenda, Infraestruturas e Mobilidade do Concello da Coruña (praza de Indalecio Prieto, 1-3), das 9.00 ás 13.00 horas, logo de cita que se solicitará por escrito no Rexistro Municipal ou dirixirase ao registrourbanismo@coruna.es. </p>
    <p>A Coruña, 23 de febreiro de 2021</p>
    <footer><p>A alcaldesa<br>P.D. (Decreto 3847/2019, do 27.6.2019)<br>María Hernández García<br>Directora da Área de Urbanismo</p></footer>

