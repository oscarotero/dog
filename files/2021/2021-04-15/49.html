---
date: '2021-04-15'
id: L162-230321-0004
page: 19472
number: 70
agency: Concello de Outes
section: VI. Anuncios. b) Administración local.
title: ANUNCIO da aprobación definitiva do estudo de detalle de tanatorio en Outes.
range: Anuncio
url: >-
  https://www.xunta.gal/dog/Publicados/2021/20210415/AnuncioL162-230321-0004_gl.html
---
<p>O Pleno do Concello de Outes (A Coruña) adoptou na sesión ordinaria realizada o 25 de febreiro de 2021 o seguinte </p>
    <h2>ACORDO</h2>
    <p>Primeiro. Desestimar a alegación presenda por L.S.M., con rexistro de entrada no Concello número 2020-E-RC-2132. O motivo da dita desestimación fundaméntase no informe sobre ela emitido por José Isidro López Yáñez, arquitecto, que se transcribe a seguir: </p>
    <p>«Informe da alegación:</p>
    <p>Primeiro. Non resulta necesario desenvolvemento do solo urbano non consolidado para poder ser dedicado a aparcadoiro. Segundo o previsto no artigo 2.2.14 do PXOM e 89 da Lei 2/2016, do solo de Galicia (LSG), sería un uso permitido con carácter provisional.</p>
    <p>Desde este punto de vista non se considera necesario levar a cabo o desenvolvemento do solo urbano non consolidado nin as tramitacións dos instrumentos de desenvolvemento, para podelo destinar a aparcadoiro.</p>
    <p>Ademais, desde esta formulación de provisionalidade non resulta incompatible co desenvolvemento posterior do solo urbano non consolidado. Tampouco implicaría a aparición automática dunha medianeira vista, posto que a actividade podería cesar cando se desenvolva o referido solo.</p>
    <p>Segundo. Ao tratarse de usos provisionais tampouco resultan incompatibles coa execución de vivendas protexidas no momento en que se execute o solo urbano non consolidado.</p>
    <p>Non se terán que xustificar os parámetros edificatorios do solo urbano non consolidado por non tratarse dunha actuación permanente.</p>
    <p>Terceiro. Independentemente de que a parcela de solo urbano non consolidado poida ser destinada a aparcadoiro, como uso provisional, a previsión de aparcadoiros indicada no artigo 6.8.10. do PXOM debe xustificarse con carácter permanente polos modos indicados neste artigo.</p>
    <p>Cuarto. Segundo o previsto no artigo 79 da LSG, non lle corresponde ao estudo de detalle a xustificación da existencia da totalidade dos servizos urbanísticos, os cales se presumen con base na clasificación e cualificación outorgada polo PXOM. No proxecto de edificación deberá avaliarse a existencia destes servizos e, se for necesario, prever as actuacións necesarias de acordo co previsto no artigo 20.b) da LSG.</p>
    <p>Proposta de resolución:</p>
    <p>Visto o anterior, proponse desestimar a alegación presentada, con excepción do indicado no punto terceiro, e deberá xustificar o promotor da actuación o previsto no artigo 6.8.10 de maneira permanente e non provisional».</p>
    <p>Segundo. Estimar parcialmente as alegacións no seu punto segundo (no tocante á dotación de aparcadoiro en solo urbano non consolidado), presentadas polos seguintes alegantes: </p>
    <table>
     <tbody>
      <tr>
       <td>R.M.B.O.</td>
       <td>Rexistro de entrada: 2020-E-RC-2120</td>
      </tr>
      <tr>
       <td>A.X.N.F.</td>
       <td>Rexistro de entrada: 2020-E-RC-2165</td>
      </tr>
      <tr>
       <td>A.N.F.</td>
       <td>Rexistro de entrada: 2020-E-RC-2145</td>
      </tr>
      <tr>
       <td>M.E.F.D.</td>
       <td>Rexistro de entrada: 2020-E-RC-2121</td>
      </tr>
     </tbody>
    </table>
    <p>A motivación da estimación baséase no informe emitido por José Isidro López Yáñez, arquitecto, que se transcribe a seguir: </p>
    <p>«Segundo. A previsión de aparcadoiros provisionais en parcelas de solo urbano non consolidado está recollida no artigo 2.2.14 do PXOM e 89 da Lei 2/2016, do solo de Galicia (LSG).</p>
    <p>Esta actuación non inviabilizará a execución posterior do solo urbano non consolidado.</p>
    <p>Porén, independentemente de que a parcela de solo urbano non consolidado poida ser destinada a aparcadoiro, como uso provisional, a previsión de aparcadoiros indicada no artigo 6.8.10 do PXOM debe xustificarse con carácter permanente polos modos indicados neste artigo.</p>
    <p>Proposta de resolución:</p>
    <p>Visto o anterior, proponse desestimar a alegación presentada, con excepción do indicado no punto segundo, e deberá xustificar o promotor da actuación o previsto no artigo 6.8.10 do PXOM de maneira permanente e non provisional».</p>
    <p>Terceiro. Desestimar as restantes alegacións formuladas polos alegantes do punto segundo anterior. O fundamento da dita destimación baséase no informe que consta no expediente, emitido polo arquitecto José Isidro López Yáñez, que se trancribe a seguir:</p>
    <p>«Informe da alegación:</p>
    <p>Primeiro:</p>
    <p>Sobre a definición de uso dotacional que figura no número 5.7.1 do PXOM. O uso dotacional ten por finalidade, entre outras, a provisión de equipamento que faga posible a saúde, cuestión esta intimamente relacionada cos tanatorios.</p>
    <p>No artigo 5.7.5 inclúense os tanatorios como equipamento sanitario-asistencial. A redacción dada polo PXOM non resulta incompatible co previsto nin no Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, do solo de Galicia, nin no Decreto 83/2018, do 26 de xullo, polo que se aproba o Plan básico autonómico de Galicia.</p>
    <p>Por outra banda, na alegación presentada alúdese en todo caso á excepcionalidade da tramitación do estudo de detalle. Segundo o previsto no artigo 8.2.5 do PXOM, a tramitación do estudo de detalle non é unha excepcionalidade senón un procedemento ordinario para a execución dun equipamento en edificio exclusivo.</p>
    <p>Desde este punto de vista non se considera necesario nin xustificar o interese público nin a excepcionalidade, nin a necesidade.</p>
    <p>Por outra banda, esta xustificación tamén excedería a finalidade prevista para os estudos de detalle no artigo 79 da Lei 2/2016, do solo de Galicia. A alegación pretende que o estudo de detalle incorpore documentacións e xustificacións que non lle son propias.</p>
    <p>Polo que respecta a que non pode considerarse equipamento por tratarse dunha actividade privada, cómpre lembrar o disposto no artigo 112 do Decreto 143/2016, do 22 de setembro, polo que se aproba o Regulamento da Lei 2/2016, do 10 de febreiro, do solo de Galicia.</p>
    <p>Proposta de resolución:</p>
    <p>Visto o anterior, proponse desestimar a alegación presentada, con excepción do indicado no punto segundo, e deberá xustificar o promotor da actuación o previsto no artigo 6.8.10 do PXOM de maneira permanente e non provisional».</p>
    <p>Cuarto. A aprobación definitiva por parte do Pleno do Concello do estudo de detalle correspondente á parcela destinada a tanatorio situada nas rúas Otero Pedraio esquina rúa Curros Enríquez (referencia catastral 15063P50407465), de conformidade co artigo 22.2.c) da Lei 7/1985, do 2 de abril, reguladora das bases de réxime local, que outorga a este órgano municipal a competencia para a aprobación, que poña fin á tramitación municipal, dos instrumentos de ordenación previstos na lexislación urbanística.</p>
    <p>Quinto. Notificarlles aos interesados o acordo adoptado no Pleno.</p>
    <p>Sexto. Publicar o acordo de aprobación definitiva, no prazo dun mes desde a súa adopción, no Diario Oficial de Galicia, e o texto dos documentos que integran o estudo detalle, así como os planos deste no Boletín Oficial da provincia.</p>
    <p>Sétimo. Comunicar a acordo de aprobación definitiva á consellería competente en materia de urbanismo e dar traslado deste para a súa inscrición no Rexistro de Planeamento Urbanístico de Galicia, no prazo dun mes desde a data de aprobación municipal.</p>
    <p>Outes, 22 de marzo de 2021</p>
    <footer><p>Manuel González López<br>Alcalde</p></footer>

