---
date: '2021-08-09'
id: C3K1-260721-0002
page: 39702
number: 151
agency: Consellería de Sanidade
section: VI. Anuncios. a) Administración autonómica.
title: >-
  ANUNCIO do 26 de xullo de 2021, da Xefatura Territorial de Pontevedra, polo
  que se notifica a resolución do expediente sancionador 2021321AE-PO por
  infracción en materia sanitaria.
range: Anuncio
url: >-
  https://www.xunta.gal/dog/Publicados/2021/20210809/AnuncioC3K1-260721-0002_gl.html
---
<p>O 21 de xuño de 2021, a xefa territorial de Pontevedra, ditou a resolución do expediente sancionador núm. 2021321AE-PO, incoado á persoa titular do NIE Y1327017T.</p>
    <p>Tras intentar a notificación desta resolución consonte o artigo 40 e seguintes da Lei 39/2015, do 1 de outubro, do procedemento administrativo común das administracións públicas, non se puido practicar, polo que mediante este anuncio notifícaselle á persoa titular do NIE Y1327017T o contido da dita resolución, que figura no anexo, segundo o disposto no artigo 44 da dita lei, para o seu coñecemento.</p>
    <p>No caso de estar conforme con esta resolución, deberá facer efectiva a multa no seguinte prazo:</p>
    <p>1. Se a publicación se realiza entre os días 1 e 15 do mes, desde a data da publicación ata o día 20 do mes posterior ou, se este non for hábil, ata o inmediato hábil seguinte.</p>
    <p>2. Se a publicación se realiza entre os días 16 e último do mes, desde a data da publicación ata o día 5 do segundo mes posterior ou, se este non for hábil, ata o inmediato hábil seguinte.</p>
    <p>Para isto deberá empregar os impresos normalizados que lle serán facilitados nas dependencias desta xefatura territorial. O pagamento voluntario porá fin ao expediente. De non facelo así, procederase ao seu cobramento pola vía de constrinximento.</p>
    <p>Contra a presente resolución, que non pon fin á vía administrativa, poderá interpoñer recurso de alzada ante o conselleiro de Sanidade, Edificio Administrativo San Lázaro, en Santiago de Compostela, no prazo dun mes contado desde o día seguinte ao da publicación desta resolución, de conformidade co establecido no artigo 122 da Lei 39/2015, do 1 de outubro, do procedemento administrativo común das administracións públicas.</p>
    <p>Este anuncio expídese para que conste e lle sirva de notificación ao interesado, en cumprimento do disposto no artigo 44 da Lei 39/2015, do 1 de outubro. Así mesmo, faise constar que a eficacia da notificación quedará supeditada á súa publicación no TEU do BOE.</p>
    <p>Pontevedra, 26 de xullo de 2021</p>
    <footer><p>Natalia Botana Rey<br>Xefa territorial de Pontevedra</p></footer>
    <h2>ANEXO</h2>
    <p>Número de expediente: 2021321AE-PO.</p>
    <p>NIE da persoa denunciada: Y1327017T.</p>
    <p>Último enderezo coñecido: rúa Andurique, 28, 2º C, 36163 Poio.</p>
    <p>Feito imputado: suposta infracción do previsto en:</p>
    <p>• Real decreto lei 21/2020, do 9 de xuño, de medidas urxentes de prevención, contención e coordinación para facer fronte á crise sanitaria ocasionada pola COVID-19.</p>
    <p>• Artigo 6.2 do Real decreto 926/2020, do 25 de outubro, polo que se declara o estado de alarma para conter a propagación de infeccións causadas polo SARS-CoV-2.</p>
    <p>• Decreto 222/2020, do 22 de decembro, polo que se modifica o Decreto 202/2020, do 3 de decembro, do presidente da Xunta de Galicia, polo que se adoptan medidas no territorio da Comunidade Autónoma de Galicia para facer fronte á crise sanitaria, na condición de autoridade competente delegada no marco do disposto polo Real decreto 926/2020, do 25 de outubro, polo que se declara o estado de alarma para conter a propagación de infeccións causadas polo SARS-CoV-2:</p>
    <p>1. Queda restrinxida a entrada e saída de persoas dos seguintes ámbitos territoriais delimitados de forma conxunta:</p>
    <p>b) Do ámbito territorial delimitado de forma conxunta polos concellos de Pontevedra, Marín e Poio.</p>
    <p>e) Do ámbito territorial delimitado de forma conxunta polos concellos de Sanxenxo e O Grove.</p>
    <p>Tipificación: dúas infraccións administrativas tipificadas como leves no artigo 41.g) da Lei 8/2008, do 10 de xullo, de saúde de Galicia, modificada pola Lei 1/2018, do 2 de abril: «O incumprimento, por simple neglixencia, dos requisitos, obrigacións ou prohibicións establecidas na normativa sanitaria, así como calquera outro comportamento, a título de imprudencia ou inobservancia, sempre que se produza alteración ou risco sanitario e este sexa de escasa incidencia».</p>
    <p>Sanción proposta: seiscentos euros (600 €).</p>

