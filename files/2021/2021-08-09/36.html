---
date: '2021-08-09'
id: L225-210721-0001
page: 39726
number: 151
agency: Concello da Lama
section: VI. Anuncios. b) Administración local.
title: >-
  ANUNCIO de notificación da comunicación e requirimento para o cumprimento da
  obriga de xestión da biomasa vexetal e retirada de especies arbóreas
  (expediente 206/2021).
range: Anuncio
url: >-
  https://www.xunta.gal/dog/Publicados/2021/20210809/AnuncioL225-210721-0001_gl.html
---
<p>De conformidade co disposto no artigo 44 da Lei 39/2015, do 1 de outubro, do procedemento administrativo común das administracións públicas, ante a imposibilidade de notificación, por causas non imputables a esta Administración, e de acordo co establecido no punto 8 da Instrución 1/2018, do 26 de abril, relativa ás actuacións administrativas en materia de cumprimento das obrigas de xestión da biomasa vexetal e retirada de especies arbóreas impostas pola Lei 3/2017, do 9 de abril, de prevención e defensa contra os incendios forestais, faise pública a resolución de comunicación e requirimento para o cumprimento da obriga de xestionar a biomasa na parcela de referencia catastral 36025A011005600000GS, que, na súa parte dispositiva, establece:</p>
    <p>Primeiro. Efectuar comunicación para lembrar ao responsable o cumprimento das obrigacións incumpridas en relación coa xestión da biomasa no inmoble/parcela correspondente ao transcurso dunha faixa de protección para a xestión da biomasa e retirada de especies arbóreas prohibidas do seguinte inmoble/parcela desta localidade:</p>
    <table>
     <tbody>
      <tr>
       <td>Referencia catastral</td>
       <td>36025A011005600000GS</td>
      </tr>
      <tr>
       <td>Localización</td>
       <td>Lg. A Porteliña, s/n, Antas</td>
      </tr>
      <tr>
       <td>Superficie</td>
       <td>3.682,00 m2 = 0,3682 ha</td>
      </tr>
      <tr>
       <td>Rede de defensa contra incendios</td>
       <td>Rede secundaria de faixas de xestión da biomasa</td>
      </tr>
     </tbody>
    </table>
    <p>Segundo. Identificar a Mª Teresa Cambeses Cambeses como responsable da execución da xestión da biomasa e retirada de especies arbóreas prohibidas por figurar como titular dos terreos na Dirección Xeral do Catastro. </p>
    <p>Cabe sinalar que segundo a Dirección Xeral do Catastro a persoa responsable da execución da xestión da biomasa e retirada de especies arbóreas prohibidas atópase en investigación polo artigo 47 da Lei 33/2003, polo que, ao tratarse dun persoa responsable descoñecida, deberíase proceder ao descrito na liña c) do punto oito da Instrución 1/2018, do 26 de abril, relativa ás actuacións administrativas en materia de cumprimento das obrigas de xestión da biomasa vexetal e retirada de especies arbóreas impostas pola Lei 3/2007, do 9 de abril, de prevención e defensa contra os incendios forestais de Galicia, a Lei 6/2011, do 13 de outubro, de mobilidade de terras, e a Lei 7/2012, do 28 de xuño, de montes de Galicia, polo que a notificación debería practicarse directamente mediante publicación dun anuncio no <em>Boletín Oficial del Estado </em>e no <em>Diario Oficial de Galicia</em>.</p>
    <p>Porén, a denunciante indica no escrito presentado que a persoa propietaria da parcela con referencia catastral 36025A011005600000GS é Mª Teresa Cambeses Cambeses, deste xeito procederase a realizar a notificación da resolución lembrando a Mª Teresa Cambeses Cambeses o cumprimento das obrigacións incumpridas en relación coa xestión da biomasa, previamente á publicación do anuncio no <em>Boletín Oficial del Estado</em> e no <em>Diario Oficial de Galicia</em>. No caso de que Mª Teresa Cambeses Cambeses resulte non ser a propietaria da parcela con referencia catastral 36025A011005600000GS, deberá presentar alegación ao respecto, procedendo posteriormente á publicación do anuncio no <em>Boletín Oficial del Estado</em> e no <em>Diario Oficial de Galicia</em>, ao tratarse finalmente dunha parcela con propietario descoñecido.</p>
    <p>Terceiro. De acordo co Informe técnico municipal, emitido con data do 7.7.2021, apreciáronse as seguintes deficiencias:</p>
    <table>
     <thead>
      <tr>
       <td rowspan="2"></td>
       <td colspan="3">Parámetros de xestión de biomasa</td>
      </tr>
      <tr>
       <td colspan="3">Área de actuación</td>
      </tr>
      <tr>
       <td>Faixa 0-10 metros</td>
       <td>Faixa 10-30 metros</td>
       <td>Faixa 30-50 metros</td>
      </tr>
     </thead>
     <tbody>
      <tr>
       <td>Estrato arbóreo:
        –&amp;nbsp;Piñeiro galego
        –&amp;nbsp;Piñeiro do país
        –&amp;nbsp;Piñeiro silvestre
        –&amp;nbsp;Piñeiro de Monterrey
        –&amp;nbsp;Piñeiro de Oregón
        –&amp;nbsp;Mimosa
        –&amp;nbsp;Acacia Negra
        –&amp;nbsp;Eucalipto
        (disposición adicional 3ª)</td>
       <td>Eliminación total de todo tipo de vexetación
        □ Cumpre
         Non cumpre</td>
       <td>Eliminación total das especies citadas
        □ Cumpre
         Non cumpre</td>
       <td>Eliminación total das especies citadas
        □ Cumpre
         Non cumpre</td>
      </tr>
      <tr>
       <td>Estrato arbustivo:
        –&amp;nbsp;Queiruga 
        –&amp;nbsp;Carqueixa
        –&amp;nbsp;Uz, carpaza
        –&amp;nbsp;Xesta
        –&amp;nbsp;Piorno
        –&amp;nbsp;Fento
        –&amp;nbsp;Silva
        –&amp;nbsp;Toxo</td>
       <td>Eliminación total de todo tipo de vexetación
        (ata 20 cm de altura)
        □ Cumpre
         Non cumpre</td>
       <td>Eliminación total de todo tipo de vexetación
         (ata 20 cm de altura)
        □ Cumpre
         Non cumpre</td>
       <td>Eliminación total de todo tipo de vexetación
        (ata 20 cm de altura)
        □ Cumpre
         Non cumpre</td>
      </tr>
      <tr>
       <td>Estrato herbáceo:
        –&amp;nbsp;Todas as herbáceas</td>
       <td>Eliminación total de todo tipo de vexetación
        (ata 20 cm de altura)
        □ Cumpre
         Non cumpre</td>
       <td>Eliminación total de todo tipo de vexetación
        (ata 20 cm de altura)
        □ Cumpre
         Non cumpre</td>
       <td>Eliminación total de todo tipo de vexetación
        (ata 20 cm de altura)
        □ Cumpre
         Non cumpre</td>
      </tr>
      <tr>
       <td>Estrato arbóreo:
        Frondosas caducifolias
        –&amp;nbsp;Ameneiro
        –&amp;nbsp;Pradairo
        –&amp;nbsp;Bidueiro
        –&amp;nbsp;Freixo/Freixa
        –&amp;nbsp;Castiñeiro
        –&amp;nbsp;Carballo
        –&amp;nbsp;Cerdeira
        –&amp;nbsp;Cerquiño
        –&amp;nbsp;Sobreira
        –&amp;nbsp;Aciñeira
        –&amp;nbsp;Abeleira
        –&amp;nbsp;Faia
        –&amp;nbsp;Umeiro
        –&amp;nbsp;Loureiro
        –&amp;nbsp;Sobreira do monte
        –&amp;nbsp;Capudre
        –&amp;nbsp;Nogueira
        –&amp;nbsp;Érbedo</td>
       <td>Eliminación total de todo tipo de vexetación
        (ata 20 cm de altura)
         Cumpre
        □ Non cumpre</td>
       <td>Permitido:
        Clareo: formando masas mixtas e distanciadas 7&amp;nbsp;metros entre si
        Poda:
        –&amp;nbsp;Árbores &lt;11,4 m de altura: poda ata 1/3 altura.
        –&amp;nbsp;Árbores &gt;11,4 m de altura:
        Poda mínima 4 m.
         Cumpre
        □ Non cumpre</td>
       <td>Permitido:
        Clareo: formando masas mixtas e distanciadas 7&amp;nbsp;metros entre si
        Poda:
        –&amp;nbsp;Árbores &lt;11,4 m de altura: poda ata 1/3 altura.
        –&amp;nbsp;Árbores &gt;11,4 m de altura:
        Poda mínima 4 m.
         Cumpre
        □ Non cumpre</td>
      </tr>
      <tr>
       <td>Vexetación seca:
        Arbórea, arbustiva e herbácea</td>
       <td>Eliminación total de todo tipo de vexetación
        □ Cumpre
         Non cumpre</td>
       <td>Eliminación total de todo tipo de vexetación
        □ Cumpre
         Non cumpre</td>
       <td>Eliminación total de todo tipo de vexetación
        □ Cumpre
         Non cumpre</td>
      </tr>
     </tbody>
    </table>
    <p>A parcela denunciada conta con estrato arbóreo (incluído na disposición adicional 3ª: piñeiro, mimosa, acacia e eucalipto), arbustivo e herbáceo, así como vexetación seca na maior parte da súa extensión, incumprindo deste xeito os criterios de xestión da biomasa, polo que se recomenda a eliminación total deste tipo de vexetación.</p>
    <p>Cuarto. Fixar o prazo de quince días naturais (contados desde o día seguinte á recepción da notificación da comunicación definitiva tras o trámite de audiencia ou á publicación definitiva do correspondente anuncio no <em>Boletín Oficial del Estado</em> tras o trámite de audiencia), para que se proceda, polo responsable, á realización das actuacións arriba indicadas, en cumprimento do previsto no artigo 22.1 da Lei 3/2007, do 9 de abril, de prevención e defensa contra os incendios forestais de Galicia.</p>
    <p>Quinto. Transcorrido o devandito prazo, que os servizos técnicos municipais realicen a visita de comprobación e emitan informe respecto diso para verificar a execución das actuacións materiais descritas por parte do interesado.</p>
    <p>Sexto. Apercibir ao responsable da execución da xestión da biomasa e retirada de especies arbóreas prohibidas, de que se non realiza as actuacións indicadas voluntariamente no prazo conferido para o efecto, o concello procederá, sen máis trámites, á súa execución subsidiaria. </p>
    <p>Lembrar ao responsable a obrigación que ten de facilitar o acceso ao suxeito que realice os traballos de execución subsidiaria, sen que sexa necesario contar co seu consentimento.</p>
    <p>Sétimo. Determinar que, segundo valoración técnica, a liquidación provisional dos custos a que previsiblemente dará lugar a execución subsidiaria ascende a:</p>
    <table>
     <tbody>
      <tr>
       <td>Ud</td>
       <td>Actuación</td>
       <td>Prezo unitario</td>
       <td>Cantidade</td>
       <td>Importe</td>
      </tr>
      <tr>
       <td></td>
       <td>Roza matogueira c/ motorrozadora, ø=3-6 cm, pte&lt;30 %</td>
       <td></td>
       <td></td>
       <td></td>
      </tr>
      <tr>
       <td>Ha</td>
       <td>Roza manual empregando motorrozadora dunha matogueira de diámetro basal comprendido entre 3 e 6 cm, en terreos con pendentes inferiores ao 30 %, e cunha superficie cuberta do 100 %, respectando aqueles exemplares que, por calquera motivo, deban conservarse. No caso de que a superficie cuberta sexa inferior ao 100 %, a medición verase afectada por un coeficiente redutor equivalente á proporción de superficie cuberta expresada en tanto por un</td>
       <td>1.783,54 €</td>
       <td>0,3682</td>
       <td>656,70 €</td>
      </tr>
      <tr>
       <td></td>
       <td>Corta polo pé de árbores ø &gt;20-&lt;=30 cm</td>
       <td></td>
       <td></td>
       <td></td>
      </tr>
      <tr>
       <td>pe</td>
       <td>Corta manual de pés, con diámetro normal superior a 20 cm e inferior ou igual a 30 cm, densidade menor ou igual a 750 pés/ha</td>
       <td>0,75 €</td>
       <td>30</td>
       <td>22,50 €</td>
      </tr>
      <tr>
       <td></td>
       <td>Tronzado de fustes de ø &gt;20-&lt;=30 cm</td>
       <td></td>
       <td></td>
       <td></td>
      </tr>
      <tr>
       <td>m3</td>
       <td>Tronzado mediante motoserra, de árbores de diámetro normal superior a 20 cm e inferior o igual a 30 cm, en tronzas de 2,2 m</td>
       <td>2,66 €</td>
       <td>35,325</td>
       <td>93,96 €</td>
      </tr>
      <tr>
       <td></td>
       <td>Recollida e amoreamento de residuos, dens&lt;10 t/ha, pte&lt;30&amp;nbsp;%</td>
       <td></td>
       <td></td>
       <td></td>
      </tr>
      <tr>
       <td>Ha</td>
       <td>Recollida e amoreamento de residuos forestais procedentes conxuntamente de rozas, podas e/ou claras ou clareos, con densidade inferior a 10 toneladas/hectárea, distancia máxima de recollida de 30 metros e pendente do terreo inferior ao 30&amp;nbsp;%</td>
       <td>274,01 €</td>
       <td>0,3682</td>
       <td>100,89 €</td>
      </tr>
      <tr>
       <td></td>
       <td>Queima de residuos, densidade &lt;10 t/ha (Seaga)</td>
       <td></td>
       <td></td>
       <td></td>
      </tr>
      <tr>
       <td>Ha</td>
       <td>Queima controlada de residuos forestais amoreados procedentes de tratamentos silvícolas, con distancias entre piras inferiores a 20 m, e cunha densidade de residuo inferior a 10 toneladas por hectárea</td>
       <td>190,47 €</td>
       <td>0,3682</td>
       <td>70,13 €</td>
      </tr>
      <tr>
       <td colspan="4">Total actuación</td>
       <td>944,19 €</td>
      </tr>
     </tbody>
    </table>
    <p>Coa advertencia de que, en caso de persistir no incumprimento, tras o transcurso do prazo de quince días concedido, procederase á exacción do importe a que ascende a liquidación provisional.</p>
    <p>Todo iso sen prexuízo da liquidación definitiva que proceda una vez finalizados, de ser o caso, os traballos de execución subsidiaria.</p>
    <p>Oitavo. Advertir que, en caso de persistencia no incumprimento despois do transcurso do prazo de quince días outorgado, iniciarase tamén o correspondente procedemento sancionador.</p>
    <p>Así mesmo, procederase ao comiso cautelar da madeira resultante da talla das especies arbóreas que deban ser retiradas.</p>
    <p>Noveno. Notificar a presente resolución aos interesados para que, no prazo de dez días, poidan examinar o expediente, formular alegacións e presentar os documentos e xustificacións que xulguen pertinentes. Recibidas as alegacións ou transcorrido o prazo de audiencia outorgado, a alcaldía formulará comunicación definitiva ao responsable, co contido sinalado no punto sétimo da Instrución 1/2018, do 26 de abril, en que se lle lembrarán as mencionadas obrigacións incumpridas e concederáselles para cumprilas un prazo máximo de quince días naturais.</p>
    <p>Recursos procedentes: contra as resolucións e os actos de trámite que decidan, directa ou indirectamente, o fondo do asunto, determinen a imposibilidade de continuar co procedemento, produzan indefensión ou prexuízo irreparable a dereitos e intereses lexítimos, de conformidade co artigo 112.1 da Lei 39/2015, do 1 de outubro, poderá interpoñerse o recurso potestativo de reposición, que caberá fundar en calquera dos motivos de nulidade ou anulabilidade previstos nos artigos 47 e 48 da citada lei. O prazo para interpoñer o recurso potestativo de reposición será dun mes, contado desde o día seguinte ao da recepción da presente notificación. O prazo máximo para ditar e notificar a resolución do recurso de reposición será dun mes, desde a súa interposición (artigo 124 da Lei 39/2015, do 1 de outubro).</p>
    <p>Así mesmo, e de conformidade co disposto nos artigos 64 e 82 da Lei 39/2015, do 1 de outubro, do procedemento administrativo común das administracións públicas, polo presente dáselle un prazo de dez días para que se presente nas dependencias deste concello e examine o expediente para os efectos de que poidan alegar e presentar os documentos e xustificacións que xulguen pertinentes.</p>
    <p>A Lama, 21 de xullo de 2021</p>
    <footer><p>Jorge Canda Martínez<br>Alcalde presidente</p></footer>

