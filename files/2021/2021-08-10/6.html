---
date: '2021-08-10'
id: G0598-030821-0003
page: 40069
number: 152
agency: 'Consellería de Cultura, Educación e Universidade'
section: III. Outras disposicións.
title: >-
  ORDE do 3 de agosto de 2021 pola que se amplía a dotación orzamentaria da Orde
  do 24 de marzo de 2021 pola que se establecen as bases reguladoras que rexerán
  as axudas destinadas á colaboración no financiamento de intervencións
  arqueolóxicas e se procede á súa convocatoria para o ano 2021 (código de
  procedemento CT104B).
range: Orde
url: >-
  https://www.xunta.gal/dog/Publicados/2021/20210810/AnuncioG0598-030821-0003_gl.html
---
<p>Mediante a Orde do 24 de marzo de 2021 establecéronse as bases reguladoras das axudas destinadas á colaboración no financiamento de intervencións arqueolóxicas e realizouse a súa convocatoria para o ano 2021 (DOG núm. 70, do 15 de abril).</p>
    <p>O financiamento e a contía global das axudas, recollidos na orde de convocatoria no seu artigo 3.1, efectuaranse con cargo ás aplicacións orzamentarias 10.41.433A.770.0 e 10.41.433A.781.2 dos orzamentos da Comunidade Autónoma de Galicia, inicialmente por un importe en cada unha delas de 25.000,00 € (vinte e cinco mil euros).</p>
    <p>A orde prevé no punto 2 do seu artigo 3 a posibilidade de incrementar a dotación orzamentaria, nos termos previstos no artigo 31.2 da Lei 9/2007, do 13 de xuño, de subvencións de Galicia, previamente á resolución do expediente, se existe unha xeración, ampliación ou incorporación de crédito con fondos adicionais. De acordo con isto, procede ampliar as axudas destinadas á colaboración no financiamento de intervencións arqueolóxicas para o ano 2021 por un importe de 27.800,00 € (vinte e sete mil oitocentos euros) en cada unha das dúas aplicacións orzamentarias sinaladas, polo que a suma total da dotación orzamentaria da convocatoria resultante despois da aplicación é de 105.600,00 € (cento cinco mil seiscentos euros), de acordo co seguinte detalle:</p>
    <table>
     <tbody>
      <tr>
       <td>Aplicación orzamentaria</td>
       <td>Crédito inicial</td>
       <td>Ampliación</td>
       <td>Crédito final</td>
      </tr>
      <tr>
       <td>10.41.433A.770.0</td>
       <td>25.000,00 €</td>
       <td>27.800,00 €</td>
       <td>52.800,00 €</td>
      </tr>
      <tr>
       <td>10.41.433A.781.2</td>
       <td>25.000,00 €</td>
       <td>27.800,00 €</td>
       <td>52.800,00 €</td>
      </tr>
      <tr>
       <td>Total</td>
       <td>50.000,00 €</td>
       <td>55.600,00 €</td>
       <td>105.600,00 €</td>
      </tr>
     </tbody>
    </table>
    <p>Na súa virtude, de conformidade co disposto no artigo 30.1.3 do Estatuto de autonomía de Galicia e en uso das facultades que me confiren o artigo 14 da Lei 9/2007, do 13 de xuño, de subvencións de Galicia, e a Lei 1/1983, do 22 de febreiro, de normas reguladoras da Xunta e a súa Presidencia, </p>
    <p class="dog-titulo">DISPOÑO:</p>
    <p>Artigo único.</p>
    <p>1. As dotacións orzamentarias previstas para as axudas destinadas á colaboración no financiamento de intervencións arqueolóxicas para o ano 2021, de acordo coa Orde do 24 de marzo de 2021 (DOG nº 70, do 15 de abril), increméntanse no importe de 27.800,00 € cada unha delas.</p>
    <p>2. En todo caso, a concesión das axudas reguladas na dita orde estará limitada ás dispoñibilidades orzamentarias.</p>
    <p>3. A ampliación prevista no artigo único desta orde non afecta o prazo de presentación de solicitudes establecido na Orde do 24 de marzo de 2021.</p>
    <p>Disposición derradeira única.<em> Entrada en vigor</em></p>
    <p>Esta orde entrará en vigor o día seguinte ao da súa publicación no <em>Diario Oficial de Galicia</em>.</p>
    <p>Santiago de Compostela, 3 de agosto de 2021</p>
    <footer><p>Román Rodríguez González<br>Conselleiro de Cultura, Educación e Universidade</p></footer>

