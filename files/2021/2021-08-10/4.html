---
date: '2021-08-10'
id: G0597-300721-0003
page: 39782
number: 152
agency: Consellería de Facenda e Administración Pública
section: III. Outras disposicións.
title: >-
  RESOLUCIÓN do 30 de xullo de 2021 pola que se ordena a publicación do Acordo
  do Consello da Xunta de Galicia do 29 de xullo de 2021 polo que se aproba a
  relación de postos de traballo da Consellería de Cultura, Educación e
  Universidade.
range: Resolución
url: >-
  https://www.xunta.gal/dog/Publicados/2021/20210810/AnuncioG0597-300721-0003_gl.html
---
<p>A aprobación da relación de postos de traballo da Consellería de Cultura, Educación e Universidade xustifícase polas razóns indicadas no punto primeiro do acordo.</p>
    <p>Esta modificación da relación de postos de traballo da Consellería de Cultura, Educación e Universidade é unha modificación parcial que contén cambios de diversa natureza, polo que por razóns de eficacia e operatividade se considera máis axeitada a súa publicación completa, e non a parcial.</p>
    <p>En consecuencia, por proposta da Consellería de Cultura, Educación e Universidade e unha vez consultadas as organizacións sindicais presentes na Mesa de Negociación correspondente da Comunidade Autónoma e a Comisión de Persoal, o Consello da Xunta de Galicia, na súa reunión do 29 de xullo de 2021, adoptou o seguinte</p>
    <h2>ACORDO:</h2>
    <p>Primeiro. Aprobar a relación de postos de traballo da Consellería de Cultura, Educación e Universidade nos termos que se sinalan no anexo a este acordo, como consecuencia das súas necesidades funcionais e organizativas actuais.</p>
    <p>Segundo. Clasificar de libre designación os postos que a seguir se relacionan en aplicación do criterio de excepcionalidade que na marxe se indica, de conformidade co previsto na Lei 2/2015, do 29 de abril, do emprego público de Galicia, e co disposto na Resolución do 25 de febreiro de 2016, da Dirección Xeral da Función Pública, pola que se ditan instrucións para a tramitación das relacións de postos de traballo e a determinación dos criterios de excepcionalidade e funcións que definen as características que motivan a especial responsabilidade ou cualificación profesional dos postos de traballo de libre designación, de nivel 28 ou inferior, da Administración da Comunidade Autónoma de Galicia:</p>
    <table>
     <thead>
      <tr>
       <td>CÓDIGO DO POSTO</td>
       <td>DENOMINACIÓN DO POSTO</td>
       <td>CRITERIO</td>
      </tr>
     </thead>
     <tbody>
      <tr>
       <td>ED.402.00.002.15770.071</td>
       <td>XEFATURA SERVIZO ANÁLISE DE DATOS PERSOAL DOCENTE</td>
       <td>– Especial responsabilidade por garantir a protección de datos persoais.</td>
      </tr>
      <tr>
       <td>ED.C99.10.000.15001.500</td>
       <td>XEFATURA SERVIZO DE COORDINACIÓN CULTURAL</td>
       <td rowspan="4">– Especial responsabilidade por garantir o axeitado exercicio de autoridade e/ou inspección administrativa da Xunta de Galicia.</td>
      </tr>
      <tr>
       <td>ED.C99.10.000.27001.500</td>
       <td>XEFATURA SERVIZO DE COORDINACIÓN CULTURAL</td>
      </tr>
      <tr>
       <td>ED.C99.10.000.32001.500</td>
       <td>XEFATURA SERVIZO DE COORDINACIÓN CULTURAL</td>
      </tr>
      <tr>
       <td>ED.C99.10.000.36001.500</td>
       <td>XEFATURA SERVIZO DE COORDINACIÓN CULTURAL</td>
      </tr>
     </tbody>
    </table>
    <p>Nesta publicación figuran tamén postos das cales foron clasificadas as excepcionalidades da súa cobertura polo sistema de libre designación na Resolución do 14 de setembro de 2017, mediante a que se ordena a publicación do Acordo do Consello da Xunta de Galicia do 7 de setembro de 2017 polo que se aproba a modificación da relación de postos de traballo da Consellería de Cultura, Educación e Ordenación Universitaria (DOG núm. 186, do 29 de setembro).</p>
    <p>Terceiro. Ordenar a súa publicación no <em>Diario Oficial de Galicia</em> para os efectos da entrada en vigor a partir do día seguinte ao da súa publicación.</p>
    <p>Visto o Acordo adoptado polo Consello da Xunta de Galicia na súa reunión do 29 de xullo de 2021, relativo á aprobación da relación de postos de traballo da Consellería de Cultura, Educación e Universidade, coa finalidade de cumprir o dito acordo, de conformidade coa Orde da Consellería de Facenda do 8 de xaneiro de 2020 sobre delegación de competencias na Dirección Xeral da Función Pública (DOG núm. 16, do 24 de xaneiro), dispoño que se publique no <em>Diario Oficial de Galicia</em> como anexo a esta resolución.</p>
    <p>Santiago de Compostela, 30 de xullo de 2021</p>
    <footer><p>O conselleiro de Facenda e Administración Pública<br>P.D. (Orde do 8.1.2020)<br>José María Barreiro Díaz<br>Director xeral da Función Pública</p></footer>

