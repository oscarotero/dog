---
date: '2021-01-25'
id: G0599-140121-0002
page: 4189
number: 15
agency: Consellería de Emprego e Igualdade
section: III. Outras disposicións.
title: >-
  RESOLUCIÓN do 30 de decembro de 2020, da Dirección Xeral de Emprego e Economía
  Social, pola que se publica a reasignación dos créditos orzamentarios
  recollidos na Orde do 8 de agosto de 2019 pola que se establecen as bases
  reguladoras de axudas a centros especiais de emprego co fin de promover a
  integración laboral das persoas con discapacidade, e se procede á súa
  convocatoria para as anualidades 2019-2020.
range: Resolución
url: >-
  https://www.xunta.gal/dog/Publicados/2021/20210125/AnuncioG0599-140121-0002_gl.html
---
<p>A Orde do 8 de agosto de 2019 pola que se establecen as bases reguladoras de axudas a centros especiais de emprego co fin de promover a integración laboral das persoas con discapacidade, e se procede á súa convocatoria para as anualidades 2019-2020 publicouse no Diario Oficial de Galicia núm. 164, do 30 de agosto.</p>
    <p>Conforme o disposto nos números 2 e 3 do artigo 20 das bases reguladoras, poderanse modificar as resolucións iniciais do Programa I, de subvención ás unidades de apoio á actividade profesional (procedemento TR341K), cando a contía xustificada sexa superior á concedida por existiren variacións respecto da estimación realizada na resolución inicial, e ditaranse as resolucións complementarias que procedan. Estas resolucións complementarias estarán supeditadas a que se cumpran todas e cada unha das seguintes condicións:</p>
    <p>a) Que exista crédito adecuado e suficiente.</p>
    <p>b) Que o CEE beneficiario solicite a modificación da resolución de concesión.</p>
    <p>c) Que aumenten o número de contratos e/ou as xornadas laborais das persoas con discapacidade respecto da resolución inicial. Neste caso, as resolucións complementarias da primeira anualidade poderanse financiar con cargo aos créditos da segunda anualidade.</p>
    <p>Unha vez solicitada a modificación da resolución por parte das entidades beneficiarias, e verificado que existe incremento no número de contratos e/ou xornadas laborais das persoas con discapacidade que atende a unidade de apoio, compróbase que non existe crédito suficiente na aplicación 09.40.324C.481.3 para realizar todas as resolucións complementarias que proceden.</p>
    <p>Por outra banda, segundo o número 2 do artigo 50 da dita Orde do 8 de agosto, de se produciren remanentes de crédito na asignación inicial para o financiamento de cada programa, procederase á reasignación das contías sobrantes para atender as necesidades de crédito doutros programas.</p>
    <p>No Programa II, de subvencións para a creación de postos de traballo estables, adaptación de postos e asistencia técnica nos centros especiais de emprego (procedementos TR341E e TR341N), unha vez rematada a concesión das axudas, existe crédito suficiente para atender as necesidades do Programa I, polo que procede realizar unha reasignación de créditos entre programas.</p>
    <p>En consonancia co parágrafo anterior, o artigo 31 do Regulamento da Lei 9/2007, do 13 de xuño, de subvencións de Galicia, aprobado polo Decreto 11/2009, do 8 de xaneiro, establece que a alteración da distribución entre os créditos consignados non precisará de nova convocatoria pero si das modificacións que procedan no expediente de gasto e da publicación nos mesmos medios que a convocatoria.</p>
    <p>Por todo o exposto, e co fin de realizar as resolucións complementarias que procedan no Programa I da dita Orde do 8 de agosto de 2019, </p>
    <h2>RESOLVO:</h2>
    <p>Primeiro. Modificar o crédito destinado ás axudas convocadas pola Orde do 8 de agosto de 2019 pola que se establecen as bases reguladoras de axudas a centros especiais de emprego co fin de promover a integración laboral das persoas con discapacidade, e se procede á súa convocatoria para as anualidades 2019-2020, redistribuíndo o crédito asignado entre os programas de axudas I e II sen variar o orzamento total consignado na convocatoria, segundo o indicado no seguinte cadro:</p>
    <table>
     <tbody>
      <tr>
       <td>Aplicacións</td>
       <td>Minoración do Programa II</td>
       <td>Incremento no Programa I</td>
      </tr>
      <tr>
       <td>09.40.324C.481.3</td>
       <td>10.000,00</td>
       <td></td>
      </tr>
      <tr>
       <td>09.40.324C.481.3</td>
       <td></td>
       <td>10.000,00</td>
      </tr>
      <tr>
       <td>Total</td>
       <td>10.000,00</td>
       <td>10.000,00</td>
      </tr>
     </tbody>
    </table>
    <p>Segundo. Esta modificación, unha vez publicada no Diario Oficial de Galicia, non implicará apertura do prazo para presentar novas solicitudes.</p>
    <p>Santiago de Compostela, 30 de decembro de 2020</p>
    <footer><p>Covadonga Toca Carús<br>Directora xeral de Emprego, Traballo Autónomo e Economía Social</p></footer>

