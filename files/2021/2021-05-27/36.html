---
date: '2021-05-27'
id: G0532-040521-0002
page: 26369
number: 98
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 29 de abril de 2021, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada outorgada a
  Integraciones Silleda, S.L. para a explotación de porcas reprodutoras situada
  no Campo-Vilarullo, Teixeiro, concello de Curtis (A Coruña) (expediente
  2019-IPPC-M-148).
range: Anuncio
url: >-
  https://www.xunta.gal/dog/Publicados/2021/20210527/AnuncioG0532-040521-0002_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (Boletín Oficial del Estado núm. 316, do 31 de decembro), regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (Boletín Oficial del Estado núm. 251, do 19 de outubro de 2013), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, sométese a información pública, durante un período de 20 días hábiles, contados a partir do día seguinte ao da publicación deste anuncio no Diario Oficial de Galicia, o documento titulado:</p>
    <p>– «Memoria descritiva para revisión da AAI. Explotación porcina en Vilarullo-Curtis».</p>
    <p>Para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que considere convenientes. </p>
    <p>O documento estará á disposición dos administrados nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade»prevención e control de actividades»autorización ambiental integrada »proxectos en información pública).</p>
    <p>Santiago de Compostela, 29 de abril de 2021</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade<br>e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Expediente: 2019-IPPC-M-148.</p>
    <p>Núm. da autorización ambiental integrada: 2007/0038_NAA/IPPC_181.</p>
    <p>Categoría principal da actividade: anexo I, grupo 9.3.c.</p>
    <p>Titular: Integraciones Silleda, S.L.</p>
    <p>NIF: B94064912.</p>
    <p>Enderezo social: rúa Santa Eulalia, núm. 18, Silleda (Pontevedra).</p>
    <p>Localización da instalación: O Campo-Vilarullo, Teixeiro, concello de Curtis (A Coruña).</p>
    <p>Actividade principal: explotación de porcina de porcas reprodutoras.</p>
    <p>Descrición: a explotación porcina consta de 1.800 porcas reprodutoras con leitóns ata 20 kg e de 5 verróns para a inseminación das porcas. A instalación posúe un conxunto de fosas interiores e fosas exteriores cubertas que garanten o almacenamento do xurro producido en 6 meses.</p>
    <p>Verteduras: as aguas xeradas na limpeza das naves e as augas sanitarias da explotación son recollidas e conducidas cara ao sistema de fosas de xurro, e xestiónanse conxuntamente con este. As augas pluviais verteranse directamente ao terreo, sen depuración previa.</p>
    <p>O xurro xerado será recollido por un xestor autorizado.</p>

