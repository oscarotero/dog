---
date: '2021-05-27'
id: G0532-130421-0002
page: 26367
number: 98
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 9 de abril de 2021, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  revisión da autorización ambiental integrada para o centro de transferencia e
  de tratamento de residuos de Ingaroil, S.L.U., no concello de Lugo, provincia
  de Lugo (expediente 2019-IPPC-M-204).
range: Anuncio
url: >-
  https://www.xunta.gal/dog/Publicados/2021/20210527/AnuncioG0532-130421-0002_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (BOE núm. 316, do 31 de decembro), regula a revisión das autorizacións ambientais integradas.</p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (BOE núm. 251, do 19 de outubro), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, sométese a información pública, durante un período de vinte (20) días hábiles contados a partir do día seguinte ao da publicación deste anuncio no Diario Oficial de Galicia, o documento titulado:</p>
    <p>– «Modificación da AAI de Ingaroil, S.L., para a súa adaptación á Decisión de execución (UE) 2018/1147 da Comisión, do 10 de agosto de 2018, pola que se establecen as conclusións sobre as mellores técnicas dispoñibles (MTD) no tratamento de residuos, de conformidade coa Directiva 2010/75/UE do Parlamento Europeo e do Consello».</p>
    <p>Para que calquera interesado poida consultalos e, se é o caso, formular no citado prazo as alegacións, suxestións ou observacións que considere oportunas, o documento estará á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental, Sostibilidade e Cambio Climático-Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais, poderán acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal/→medioambiente e sostibilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 9 de abril de 2021</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO</h2>
    <h2>Memoria resumo</h2>
    <p>Clave do expediente: 2019-IPPC-M-204.</p>
    <p>Peticionaria: Ingaroil, S.L.U.</p>
    <p>CIF: B15399116.</p>
    <p>Enderezo social: avda. de Santiago, nº 23, 15840 Santa Comba, A Coruña.</p>
    <p>Localización da instalación: polígono industrial da Campiña-Zarra, parcela 16, 27192 Lugo.</p>
    <p>Actividade: xestión de almacenamento de residuos perigosos e non perigosos e xestión de valorización de residuos perigosos e non perigosos.</p>
    <p>Descrición: na instalación realízase a xestión de almacenamento de residuos tanto perigosos como non perigosos, previamente ao seu envío a xestor autorizado. Unha vez recibidos os residuos procédese á súa separación segundo a súa natureza, estado físico e posterior tratamento que deben recibir, e almacénanse en envases adecuados a cada tipoloxía ou a granel, de ser o caso. Realízase tamén a valorización de residuos de envases metálicos mediante a súa compactación e de residuos de envases plásticos mediante a súa trituración, antes de seren enviados a xestor autorizado.</p>
    <p>Non se xeran augas residuais industriais. As augas residuais fecais vértense, sen tratamento previo, á rede de saneamento municipal. As augas pluviais vértense, sen tratamento previo, á rede de saneamento municipal.</p>
    <p>Inclúese na documentación presentada o grao de implantación das mellores técnicas dispoñibles, atendendo ao recollido na Decisión de execución (UE) 2018/1147 da Comisión, do 10 de agosto de 2018, pola que se establecen as conclusións sobre as mellores técnicas dispoñibles (MTD) no tratamento de residuos, conforme a Directiva 2010/75/UE do Parlamento Europeo e do Consello.</p>

