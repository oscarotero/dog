---
date: '2021-02-22'
id: G0595-220121-0001
page: 10920
number: 35
agency: 'Vicepresidencia primeira e Consellería de Presidencia, Xustiza e Turismo'
section: III. Outras disposicións.
title: >-
  RESOLUCIÓN do 20 de xaneiro de 2021, da Dirección Xeral de Relacións
  Institucionais e Parlamentarias, pola que se ordena a publicación do Acordo da
  Comisión Bilateral de Cooperación Administración Xeral do Estado-Comunidade
  Autónoma de Galicia en relación coa Lei 7/2019, do 23 de decembro, de medidas
  fiscais e administrativas da Comunidade Autónoma.
range: Resolución
url: >-
  https://www.xunta.gal/dog/Publicados/2021/20210222/AnuncioG0595-220121-0001_gl.html
---
<p>Consonte o establecido no artigo 33 da Lei orgánica 2/1979, do 3 de outubro, do Tribunal Constitucional, esta dirección xeral dispón a publicación do acordo que figura como anexo a esta resolución.</p>
    <p>Santiago de Compostela, 20 de xaneiro de 2021</p>
    <footer><p>Blanca García-Señoráns Álvarez<br>Directora xeral de Relacións Institucionais e Parlamentarias</p></footer>
    <h2>ANEXO</h2>
    <h2>Acordo da Comisión Bilateral de Cooperación Administración Xeral do Estado-Comunidade Autónoma de Galicia en relación coa Lei 7/2019, do 23 de decembro, de medidas fiscais e administrativas da Comunidade Autónoma de Galicia</h2>
    <p>A Comisión Bilateral de Cooperación Administración Xeral do Estado-Comunidade Autónoma de Galicia adoptou o seguinte acordo:</p>
    <p>Primeiro. De conformidade coas negociacións previas celebradas polo grupo de traballo constituído en cumprimento do previsto no acordo da Comisión Bilateral de Cooperación Administración Xeral do Estado-Comunidade Autónoma de Galicia, do 22 de xullo de 2020, para o estudo e proposta de solución das discrepancias competenciais manifestadas en relación cos artigos 13.6 e 13.10 da Lei 7/2019, do 23 de decembro, de medidas fiscais e administrativas, ambas as partes considéranas liquidadas nos seguintes termos: </p>
    <p>Ambas as partes coinciden en que tanto o artigo 40 como a disposición transitoria terceira da Lei 2/2016, do 10 de febreiro, do solo de Galicia, modificados respectivamente polos números 6 e 10 do artigo 13 da Lei 7/2019, do 23 de decembro, de medidas fiscais e administrativas, deben interpretarse dentro do necesario respecto a outra normativa sectorial que poida ser de aplicación tanto estatal como autonómica, como é o caso da normativa de costas. Coa finalidade de aclarar as dúbidas que poidan suscitarse sobre este aspecto, a Administración xeral da Comunidade Autónoma comprométese a modificar o artigo 40 e a disposición transitoria terceira da Lei 2/2016, do 10 de febreiro, do solo de Galicia, no sentido de insistir na aplicación prevalente daquela normativa sectorial que poida resultar aplicable, establecendo neste sentido:</p>
    <p>Modificación da Lei 2/2016, do 10 febreiro, do solo de Galicia: </p>
    <p>1. Engádese un último parágrafo ao artigo 40, co seguinte contido:</p>
    <p>«O previsto neste artigo enténdese sen prexuízo das previsións establecidas nas normas sectoriais que resulten de aplicación».</p>
    <p>2. Engádese un último parágrafo á disposición transitoria terceira, coa seguinte redacción:</p>
    <p>«O previsto nesta disposición enténdese sen prexuízo das previsións establecidas nas normas sectoriais que resulten de aplicación».</p>
    <p>Segundo. En razón do acordo alcanzado, ambas as partes coinciden en considerar resoltas as discrepancias manifestadas en relación coa Lei 7/2019, do 23 de decembro, de medidas fiscais e administrativas. </p>
    <p>Terceiro. Comunicar este acordo ao Tribunal Constitucional para os efectos previstos no artigo 33.2 da Lei orgánica 2/1979, do 3 de outubro, do Tribunal Constitucional, así como inserilo no <em>Boletín Oficial del Estado</em> e no <em>Diario Oficial de Galicia</em>. </p>
    <table>
     <tbody>
      <tr>
       <td><footer><p>Carolina Darias San Sebastián<br>Ministra de Política Territorial<br>e Función Pública</p></footer></td>
       <td><footer><p>Alfonso Rueda Valenzuela<br>Vicepresidente primeiro e conselleiro de Presidencia, Xustiza e Turismo</p></footer></td>
      </tr>
     </tbody>
    </table>

