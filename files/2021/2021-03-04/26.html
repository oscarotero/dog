---
date: '2021-03-04'
id: G0596-110221-0003
page: 12939
number: 43
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 10 de febreiro de 2021, da Xefatura Territorial de Ourense, pola
  que se somete a información pública a petición das autorizacións
  administrativas previa e de construción e da declaración de utilidade pública,
  en concreto, dunha instalación eléctrica no concello do Carballiño (expediente
  IN407A 2021/13-3).
range: Resolución
url: >-
  https://www.xunta.gal/dog/Publicados/2021/20210304/AnuncioG0596-110221-0003_gl.html
---
<p>Para os efectos previstos na Lei 24/2013, do 26 de decembro, do sector eléctrico, e no título VII do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, sométense a información pública as peticións de autorización administrativa previa e autorización administrativa de construción, e da declaración de utilidade pública, en concreto, que segundo o artigo 56 da Lei 24/2013, do sector eléctrico, levará implícita, en todo caso, a necesidade de ocupación dos bens ou de adquisición dos dereitos afectados e implicará a urxente ocupación, para os efectos do artigo 52 da Lei de expropiación forzosa, das instalación eléctrica que se describe:</p>
    <p>Solicitante: UFD Distribución Electricidad, S.A.</p>
    <p>Domicilio social: avenida San Luis, 77, 28033 Madrid.</p>
    <p>Denominación: regulamentación LMT ALB803 apoio D38-8 (O Carballiño).</p>
    <p>Situación: concello do Carballiño.</p>
    <p>Características técnicas: substitución do apoio de formigón nº D38-8 existente na LMT, 20 kV, ALB803 (expediente 2656-AT), por novo apoio de celosía metálica do tipo C-14/1000; reténsanse os condutores existentes nus do tipo LA-56, sobre o apoio proxectado, e a lonxitude do novo van de liña é de 222 m, con orixe no apoio D38-6 e final no apoio D38-9.</p>
    <p>A relación concreta e individualizada dos bens ou dereitos que se van expropiar figura no anexo.</p>
    <p>Todas aquelas persoas ou entidades que se consideren afectadas poderán presentar as súas alegacións dirixidas a esta xefatura territorial, na rúa Curros Enríquez nº 1-4º, 32071 Ourense, no prazo de trinta días contados a partir da última publicación ou notificación individual. </p>
    <p>O proxecto está á disposición do público, para a súa consulta, nesta xefatura territorial e no portal da Vicepresidencia Segunda e Consellería de Economía, Empresa e Innovación (http://ceei.xunta.gal/transparencia/documentos-sometidos-a-informacion-publica), durante o prazo de trinta días hábiles contados a partir do día seguinte ao da publicación deste anuncio no Diario Oficial de Galicia.</p>
    <p>Durante o dito período, calquera persoa poderá achegar por escrito os datos oportunos para rectificar posibles erros na relación de persoas, bens e dereitos afectados, así como formular alegacións por razón do disposto no artigo 145 do Real decreto 1955/2000 anteriormente citado.</p>
    <p>Ourense, 10 de febreiro de 2021</p>
    <footer><p>Pablo Fernández Vila<br>Xefe territorial de Ourense</p></footer>
    <h2>ANEXO</h2>
    <h2>Relación de bens e de dereitos afectados</h2>
    <p>Nº de expediente: IN407A 2021/13-3.</p>
    <p>Termo municipal: O Carballiño.</p>
    <p>Denominación da instalación: regulamentación LMT ALB803 apoio D38-8 (O Carballiño).</p>
    <p>Predio nº: 1.</p>
    <p>Lugar: Monte Queimado.</p>
    <p>Cultivo: viñedo secaño.</p>
    <p>Referencia catastral: 32020A037014220000RP.</p>
    <p>Titular: descoñecido.</p>
    <p>Enderezo: descoñecido.</p>
    <p>Afección: 2 m2 de ocupación para o apoio D38-8.</p>

