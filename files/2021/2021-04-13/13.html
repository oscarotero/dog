---
date: '2021-04-13'
id: G0003-310321-0001
page: 18982
number: 68
agency: Servizo Galego de Saúde
section: IV. Oposicións e concursos.
title: >-
  RESOLUCIÓN do 29 de marzo de 2021, da Xerencia da Área Sanitaria de Pontevedra
  e O Salnés, pola que se resolve a convocatoria pública para a provisión, polo
  sistema de libre designación, do posto de supervisión da Área Funcional de
  Recursos Humanos do Complexo Hospitalario Universitario de Pontevedra.
range: Resolución
url: >-
  https://www.xunta.gal/dog/Publicados/2021/20210413/AnuncioG0003-310321-0001_gl.html
---
<p>Mediante a Resolución do 30 de decembro de 2020, da Xerencia da Área Sanitaria de Pontevedra e O Salnés (DOG nº 13, do 21 de xaneiro), convocouse a provisión, polo sistema de libre designación, do posto de Supervisión de Área Funcional de Recursos Humanos do Complexo Hospitalario Universitario de Pontevedra.</p>
    <p>En virtude das competencias atribuídas polo Decreto 134/2019, do 10 de outubro, polo que se regulan as áreas sanitarias e os distritos sanitarios do Sistema público de saúde de Galicia (DOG nº 204, do 25 de outubro), o xerente da Área Sanitaria de Pontevedra e O Salnés </p>
    <h2>RESOLVE:</h2>
    <p>Primeiro. Adxudicarlle o posto de Supervisión de Área Funcional de Recursos Humanos do Complexo Hospitalario Universitario de Pontevedra á aspirante seleccionada relacionada no anexo.</p>
    <p>Segundo. A aspirante deberá cesar na praza que desempeñe dentro dos tres días hábiles seguintes a aquel en que se publique a resolución no <em>Diario Oficial de Galicia</em>.</p>
    <p>A toma de posesión do posto de traballo adxudicado deberase efectuar dentro dos dous días hábiles seguintes ao do cesamento se a praza desempeñada e o posto adxudicado son da mesma área de saúde. Para estes efectos, entenderase por praza desempeñada a efectivamente ocupada, con independencia de que sexa en condición de destino definitivo, adscrición ou destino provisional ou comisión de servizos.</p>
    <p>Se así o permiten as necesidades do servizo, e por petición motivada da interesada, os prazos a que se refiren os parágrafos anteriores poderán ser prorrogados polo órgano convocante.</p>
    <p>O prazo de toma de posesión e a súa prórroga terán a condición de servizo activo e os correspondentes haberes percibiranse de conformidade co que estableza a orde sobre confección de nóminas do persoal ao servizo da Administración autonómica.</p>
    <p>Entenderase que solicita excedencia voluntaria por interese particular e será declarada nesa situación polo órgano competente quen non se incorpore ao posto adxudicado no prazo establecido.</p>
    <p>Terceiro. Contra esta resolución poderase interpoñer recurso de alzada, ante a Dirección Xeral de Recursos Humanos do Servizo Galego de Saúde, no prazo dun mes contado desde o día seguinte ao da publicación desta resolución, segundo o establecido nos artigos 121 e 122 da Lei 39/2015, do 1 de outubro, do procedemento administrativo común das administracións públicas.</p>
    <p>Pontevedra, 29 de marzo de 2021</p>
    <footer><p>José Ramón Gómez Fernández<br>Xerente da Área Sanitaria de Pontevedra e O Salnés</p></footer>
    <h2>ANEXO</h2>
    <h2> Adxudicación de praza </h2>
    <table>
     <thead>
      <tr>
       <td>Apelidos e nome</td>
       <td>DNI</td>
       <td>Código</td>
       <td>Denominación</td>
       <td>Centro/Servizo/Unidade</td>
      </tr>
     </thead>
     <tbody>
      <tr>
       <td>Morigosa Galiano, Mª Concepción</td>
       <td>***9452**</td>
       <td>S-A2-02</td>
       <td>Supervisión de Área Funcional de Recursos Humanos</td>
       <td>Complexo Hospitalario Universitario de Pontevedra (Área Sanitaria de Pontevedra e O&amp;nbsp;Salnés)</td>
      </tr>
     </tbody>
    </table>
    <p>(*) Ocúltase parcialmente o número do DNI para preservar os datos de carácter persoal, de acordo coa Lei orgánica 3/2018, do 5 de decembro.</p>

