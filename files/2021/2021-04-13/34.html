---
date: '2021-04-13'
id: G0532-050421-0002
page: 19039
number: 68
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 31 de marzo de 2021, da Dirección Xeral de Calidade Ambiental,
  Sostibilidade e Cambio Climático, polo que se somete a información pública o
  estudo de impacto ambiental e a revisión da autorización ambiental integrada
  para a fábrica de conservas de atún de Bodión, Boiro (expediente
  2020-IPPC-M-35).
range: Anuncio
url: >-
  https://www.xunta.gal/dog/Publicados/2021/20210413/AnuncioG0532-050421-0002_gl.html
---
<p>Para os efectos previstos no artigo 29 da Lei 5/2017, do 19 de outubro, de fomento da implantación de iniciativas empresariais de Galicia (BOE núm. 273, do 10 de novembro) faise público que por espazo de trinta (30) días hábiles, contados a partir do seguinte ao da publicación deste anuncio no <em>Diario Oficial de Galicia</em> quedará exposto o documento titulado:</p>
    <p>«Documento de revisión de la AAI. Fábrica de conservas de atún. Concello de Boiro (A Coruña)».</p>
    <p>Para que calquera interesado poida consultalos e, se for o caso, formular no citado prazo as alegacións, suxestións ou observacións que coide oportunas, o documento estará á disposición dos administrados, en horario de atención ao público, nas seguintes dependencias:</p>
    <p>– Dirección Xeral de Calidade Ambiental, Sostibilidade e Cambio Climático-Servizo de Prevención e Control Integrados da Contaminación (rúa de San Lázaro, s/n, 15781 Santiago de Compostela).</p>
    <p>Ademais poderán acceder a esta información na páxina web da Consellería de Medio Ambiente, Territorio e Vivenda (http://cmatv.xunta.gal/→medioambiente e sostibilidade→prevención e control de actividades→autorización ambiental integrada→proxectos en información pública).</p>
    <p>Santiago de Compostela, 31 de marzo de 2021</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO</h2>
    <h3>Memoria resumo</h3>
    <p>Clave do expediente: 2020-IPPC-M-35.</p>
    <p>Peticionario: Conservas Rianxeira, S.A.U.</p>
    <p>CIF: A15022221.</p>
    <p>Enderezo social: Bodión, s/n, 15.930 Boiro (A Coruña).</p>
    <p>Localización da instalación: Bodión, s/n, 15930 Boiro (A Coruña).</p>
    <p>Actividade: fábrica de conservas de atún.</p>
    <p>Descrición:</p>
    <p>A empresa dedícase á fabricación de conservas de atún, de produtos non precociñados, de comida para mascotas e de envases para produto terminado, e ocupa unha superficie aproximada de 65.841 m2, próxima ao mar, co cal limitan polo oeste.</p>
    <p>A empresa recibe enerxía e vapor de Boiro Energía, S.A., instalación de coxeración anexa.</p>
    <p>O día 4.12.2019 publícase a Decisión de execución (UE) 2019/2031 da Comisión, do 12 de novembro de 2019, pola que se establecen as conclusións sobre as mellores técnicas dispoñibles (MTD) nas industrias de alimentación, bebida e leite, de conformidade coa Directiva 2010/75/UE do Parlamento Europeo e do Consello, polo que a empresa presenta o proxecto para a adaptación da instalación ás obrigas establecidas.</p>

