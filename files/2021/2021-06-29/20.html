---
date: '2021-06-29'
id: G0596-080621-0004
page: 32925
number: 122
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 4 de xuño de 2021, da Xefatura Territorial de Ourense, pola que
  se conceden as autorizacións administrativas previa e de construcción a varias
  instalacións eléctricas no concello de Melón (expediente IN407A 2021/69-3).
range: Resolución
url: >-
  https://www.xunta.gal/dog/Publicados/2021/20210629/AnuncioG0596-080621-0004_gl.html
---
<p>Visto o expediente para outorgamento das autorizacións administrativas previa e de construción das instalacións eléctricas que a seguir se describen, tal e como se recollen no proxecto asinado en Tui (Pontevedra) polo enxeñeiro técnico industrial Rubén Francisco Fernández Vayo, colexiado nº 2.880 do Coiti Vigo, en maio de 2021, e con visado nº 22100853, do 1.6.2021, do sinalado colexio profesional.</p>
    <p>Solicitante: Distribuidora Eléctrica de Melón, S.L.; CIF: B32011173.</p>
    <p>Domicilio: rúa Coruña nº 20, 36700 Tui, Pontevedra. </p>
    <p>Denominación: LMTA, LMTS e CT Costa do Cuco (Melón).</p>
    <p>Situación: concello de Melón (Ourense).</p>
    <p>Orzamento: 122.098,22 €.</p>
    <p>Características técnicas: reforma da LMTA a 20 kV (expediente nº 3446-AT).</p>
    <p>– Perfil I-LMT, entre apoio 0 e apoio 2, cunha lonxitude de 193 m en condutor tipo LA-56, con 2 novos apoios proxectados, metálicos de celosía; ten a súa orixe no apoio proxectado C-3.000/20 (apoio 0), e o seu remate no apoio de celosía existente (apoio 2) (expediente 3446-AT).</p>
    <p>– Perfil II-LMT, entre apoio 3 e apoio 5, en condutor tipo LA-56, con 1 novo apoio proxectado (apoio 4) de celosía metálica; ten a súa orixe no apoio existente do expediente 3446-AT, e finaliza no apoio tamén existente do expediente sinalado.</p>
    <p>– CT situado en Costa do Cuco (Melón), en caseta prefabricada de formigón, de 250 kVA de potencia aparente e R/T 20.000/400-230 V, con celas SF6 serie CGCOSMOS, 3 de liñas motorizadas e 1 de protección de fusibles. Con armario de telecontrol (3L). Illante aceite.</p>
    <p>Cumpridos os trámites ordenados na Lei 24/2013, do 26 de decembro, do sector eléctrico, e no capítulo II, título VII, do Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica, e na Resolución da Consellería de Economía e Industria, do 19 de febreiro de 2014, pola que se aproba o procedemento de autorización administrativa de construción (DOG núm. 54, do 19 de marzo), así como na Lei 9/2021, do 25 de febreiro, de simplificación administrativa e de apoio á reactivación económica de Galicia (DOG núm. 39, do 26 de febreiro), esta xefatura territorial resolve:</p>
    <p>Conceder as autorizacións administrativas previa e de construción ás devanditas instalacións, cuxas características se axustarán en todas as súas partes ao proxecto arriba sinalado e ás condicións técnicas e de seguridade establecidas nos regulamentos de aplicación e nos condicionados establecidos polos ministerios, organismos ou corporacións que constan no expediente. </p>
    <p>Esta autorización outórgase sen prexuízo das concesións e autorizacións que sexan necesarias, de acordo con outras disposicións que resulten de aplicación e, en especial, as relativas á ordenación do territorio e ao ambiente.</p>
    <p>O prazo de posta en marcha das instalacións que se autorizan será de seis meses, contados a partir da data da última autorización administrativa necesaria para a súa execución.</p>
    <p>Contra a presente resolución poderase interpoñer recurso de alzada ante o vicepresidente segundo e conselleiro de Economía, Empresa e Innovación no prazo dun mes contado a partir do día seguinte ao da notificación ou publicación desta resolución; tamén se poderá interpoñer calquera outro recurso que se considere pertinente.</p>
    <p>Ourense, 4 de xuño de 2021</p>
    <footer><p>Pablo Fernández Vila<br>Xefe territorial de Ourense</p></footer>

