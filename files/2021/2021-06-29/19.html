---
date: '2021-06-29'
id: G0596-090621-0001
page: 32921
number: 122
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 4 de xuño de 2021, da Xefatura Territorial da Coruña, pola que
  se concede a autorización administrativa previa e de construción dunha
  instalación de distribución eléctrica no concello de Muxía (expediente-e
  IN407A 2020/55-1).
range: Resolución
url: >-
  https://www.xunta.gal/dog/Publicados/2021/20210629/AnuncioG0596-090621-0001_gl.html
---
<p>Expediente-e: IN407A 2020/55-1.</p>
    <p>Promotora: UFD Distribución Electricidad, S.A.</p>
    <p>Denominación da instalación: subestación Muxía 66/20 kV, nova subestación.</p>
    <p>Concello: Muxía.</p>
    <p>Feitos:</p>
    <p>1. O 13 de marzo de 2020, a empresa promotora solicitou a autorización administrativa previa e a autorización administrativa de construción do proxecto de execución da dita instalación de distribución eléctrica. </p>
    <p>Achegan o proxecto que inclúe memoria, planos e orzamento, ao abeiro do artigo 123 do Real decreto 1955/2000, que abrangue os seguintes documentos:</p>
    <p>– Proxecto de execución denominado: subestación Muxía 66/20 kV, nova subestación.</p>
    <p>2. O proxecto someteuse ao trámite de información pública e publicouse no <em>Diario Oficial de Galicia</em> do 23 de marzo de 2021 e no <em>Boletín Oficial</em> da provincia do 4 de marzo de 2021.</p>
    <p>3. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectadas, isto é, o Concello de Muxía. A empresa promotora manifestou a súa conformidade cos condicionados establecidos. </p>
    <p>4. Os servizos técnicos da xefatura territorial emitiron informe favorable sobre a dita solicitude. </p>
    <p>Consideracións legais e técnicas:</p>
    <p>1. O xefe territorial é competente para resolver este expediente segundo o Decreto 9/2017, do 12 de xaneiro, polo que se establecen os órganos competentes para a resolución dos procedementos de autorización de instalacións eléctricas que sexan competencia da Comunidade Autónoma de Galicia, e o artigo 39.a) do Decreto 230/2021, do 11 de xaneiro, polo que se establece a estrutura orgánica da Vicepresidencia Segunda e Consellería de Economía, Empresa e Innovación.</p>
    <p>2. A lexislación aplicable neste expediente é a que a seguir se relaciona:</p>
    <p>a) A Lei 24/2013, do 26 de decembro, do sector eléctrico.</p>
    <p>b) O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>c) O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instruccións técnicas complementarias ITC-LAT 01 a 09.</p>
    <p>d) O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>e) O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>f) A Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>3. As características técnicas da instalación son as que a seguir se describen:</p>
    <p>SET de distribución Muxía cos seguintes elementos principais: </p>
    <p>– 2 trafos de potencia intemperie, trifásico, de baño en aceite, de potencia nominal 15 MVA ONAN, relación de transformación 66/20 kV e grupo de conexión YNyn0.</p>
    <p>– Parque de 66 kV en intemperie (HIS) con 2 posicións con interruptor (2 ocos de reserva):</p>
    <p>– 2 posicións de trafo (T-I e T-II) contando para cada posición con 1 módulo de illamento híbrido, 3 autoválvulas e 3 illadores de apoio.</p>
    <p>– Parque de 20 kV en interior (GIS) con 7 posicións con interruptor e 4 de reserva, e con celas de MT en edificio dedicado:</p>
    <p>– 2 posicións/celas blindadas SF6 de trafo (T-I e T-II) contando para cada unha delas con 1 seccionador tripolar de barras, 3 TI, 3 TT e sistema de detección de tensión.</p>
    <p>– 3 posicións/celas blindadas SF6 de liña contando para cada unha delas con 1 interruptor automático tripolar de corte en baleiro, 3 TI, 1 trafo toroidal abrible e sistema de detección de tensión. 2 posicións de medida de tensión de barras, simple barra, con 3 TT indutivos.</p>
    <p>– 1 posición/cela blindada SF6 de trafo SS.AA, con 1 interruptor rotativo trifásico de corte en baleiro, 1 xogo de fusibles, 1 seccionador de posta á terra de mando manual e 1 sistema de detección de tensión.</p>
    <p>– 1 posición/2 celas blindadas SF6 de acoplamento lonxitudinal, con 2 seccionadores tripolares de barras e un interruptor tripolar de corte en baleiro.</p>
    <p>– Transformador de servizos auxiliares de 50 kVA e 20.000/420 V. Instalado en edificio dedicado, xunto co cadro de distribución de BT, os cargadores-batería de 125 e 48 V (c.c.) e os equipamentos de comunicacións e telecontrol.</p>
    <p>– Rede de terras xeral que abranguerá toda a extensión da SET (excepto edificios) en condutor Cu-120 mm2. As estruturas de soporte da aparellaxe irán con condutor nu Cu-95 mm².</p>
    <p>O orzamento da instalación, segundo o proxecto, é de 1.847.388,80 €.</p>
    <p>4. No expediente consta un informe favorable dos servizos técnicos desta xefatura territorial.</p>
    <p>De acordo con todo o sinalado, </p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á dita instalación de distribución eléctrica.</p>
    <p>2. A instalación executarase no prazo dun ano, contado a partir do día seguinte ao da publicación da presente resolución no <em>Diario Oficial de Galicia</em>.</p>
    <p>3. Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>I. As declaracións de conformidade relativas ao material ou equipamento, e as certificacións ou homologacións, se procede.</p>
    <p>II. Un certificado do/da director/a da montaxe en que se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente. </p>
    <p>Contra esta resolución, que non é definitiva en vía administrativa, poderase interpor recurso de alzada ante o conselleiro de Economía, Empresa e Innovación, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que as persoas interesadas poidan interpor calquera outro recurso que consideren pertinente.</p>
    <p>Mediante este documento notifícaselle á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 4 de xuño de 2021</p>
    <footer><p>Isidoro Martínez Arca<br>Xefe territorial da Coruña</p></footer>

