---
date: '2021-09-23'
id: G0596-130921-0003
page: 46750
number: 184
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ANUNCIO do 8 de setembro de 2021, da Dirección Xeral de Planificación
  Enerxética e Recursos Naturais, polo que se notifica a varios interesados a
  solicitude de declaración de utilidade pública do proxecto sectorial de
  ampliación das instalacións da sede central do Grupo Caamaño, para os efectos
  expropiatorios.
range: Anuncio
url: >-
  https://www.xunta.gal/dog/Publicados/2021/20210923/AnuncioG0596-130921-0003_gl.html
---
<p>O 11.9.2020 esta dirección xeral ditou resolución pola que se someteu a información pública a solicitude de aprobación do proxecto sectorial de ampliación das instalacións da sede central do Grupo Caamaño, situada en Alvedro (Culleredo), e da súa declaración de utilidade pública para os efectos expropiatorios, que se publicou no Diario Oficial de Galicia do 28.9.2020, no Boletín Oficial da provincia da Coruña do 30.9.2020 e no xornal La Voz de Galicia do 24.9.2020, e tamén estivo exposta nos taboleiros de anuncios do Concello de Culleredo e da Xefatura Territorial da Coruña desta consellería. Simultaneamente, practicáronse as notificacións individuais aos titulares dos predios afectados que figuran na relación de bens e dereitos afectados (RBDA) publicada. Así mesmo, para aqueles afectados aos cales non se puido practicar a notificación, esta dirección xeral ditou un anuncio, con data do 15.10.2020, para os efectos da súa notificación, que se publicou no DOG (29.10.2020) e no taboleiro de edictos único do BOE (3.11.2020).</p>
    <p>Posteriormente, o promotor presentou un proxecto sectorial modificado e unha nova solicitude de declaración de utilidade pública, xa que a modificación proxectada implica a variación das superficies de afección recollidas na RBDA publicada para algún predio (nº 5, 12 e 19), e corrixiuse, así mesmo, un erro detectado na superficie de afección recollida na RBDA publicada para un predio (nº 22).</p>
    <p>De conformidade co disposto nos artigos 44 e 46 da Lei 39/2015, do 1 de outubro, do procedemento administrativo común das administracións públicas, mediante este anuncio emprázanse ás persoas interesadas que figuran no anexo, para seren notificadas por comparecencia, por non ter sido posible practicar a notificación prevista na citada norma, logo dos intentos efectuados, ou por resultar descoñecido o interesado ou o seu enderezo.</p>
    <p>As persoas interesadas ou os seus representantes legais deberán comparecer no prazo de dez (10) días hábiles, contados desde o día seguinte ao da publicación deste anuncio, na sede da Dirección Xeral de Planificación Enerxética e Recursos Naturais, sita no Edificio Administrativo San Caetano, s/n, bloque 5, 4º andar, en Santiago de Compostela, das 9.00 ás 14.00 horas, de luns a venres. A eficacia deste anuncio queda supeditada á súa publicación no taboleiro de edictos único (TEU) do Boletín Oficial del Estado.</p>
    <p>Transcorrido o prazo indicado no parágrafo anterior sen efectuarse a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>Santiago de Compostela, 8 de setembro de 2021</p>
    <footer><p>Paula Mª Uría Traba<br>Directora xeral de Planificación Enerxética e Recursos Naturais</p></footer>
    <h2>ANEXO</h2>
    <p>Procedemento: declaración de utilidade pública do proxecto sectorial de ampliación das instalacións da sede central do Grupo Caamaño, para os efectos expropiatorios.</p>
    <p>Municipio afectado: Culleredo (A Coruña).</p>
    <table>
     <tbody>
      <tr>
       <td rowspan="2">Persoa interesada</td>
       <td colspan="2">Predio afectado</td>
      </tr>
      <tr>
       <td>Nº</td>
       <td>Referencia catastral</td>
      </tr>
      <tr>
       <td>Iglesias Domínguez, Margarita</td>
       <td>19</td>
       <td>15031A00500199</td>
      </tr>
      <tr>
       <td>Iglesias Domínguez, María Jesús</td>
       <td>19</td>
       <td>15031A00500199</td>
      </tr>
      <tr>
       <td>Barral Lousada, María</td>
       <td>22</td>
       <td>15031A00500262</td>
      </tr>
     </tbody>
    </table>

