---
date: '2021-09-23'
id: G0599-140921-0005
page: 46714
number: 184
agency: Consellería de Emprego e Igualdade
section: III. Outras disposicións.
title: >-
  EXTRACTO da Orde do 8 de setembro de 2021 pola que se aproban as bases
  reguladoras para a concesión da axuda extraordinaria para as persoas
  traballadoras afectadas por un expediente de regulación temporal de emprego
  como consecuencia da crise derivada da COVID-19 (código de procedemento
  TR820G).
range: Orde
url: >-
  https://www.xunta.gal/dog/Publicados/2021/20210923/AnuncioG0599-140921-0005_gl.html
---
<p>BDNS (Identif.): 587046.</p>
    <p>De conformidade co previsto nos artigos 17.3.b) e 20.8.a) da Lei 38/2003, do 17 de novembro, xeral de subvencións, publícase o extracto da convocatoria cuxo texto completo se pode consultar na Base de datos nacional de subvencións (http://www.pap.minhap.gob.es/bdnstrans/index).</p>
    <p>Primeiro. Beneficiarias</p>
    <p>Persoas que reúnan os seguintes requisitos:</p>
    <p>a) Persoas traballadoras por conta allea, incluídas as persoas traballadoras fixas descontinuas, ou socias traballadoras de sociedades laborais e de cooperativas de traballo asociado en centros de traballo situados na Comunidade Autónoma de Galicia que se viron afectadas por expedientes de regulación temporal de emprego como consecuencia da COVID-19.</p>
    <p>b) Que se encontren incluídos nun ERTE no período temporal do 14 de marzo de 2020 ao 31 de xullo de 2021, ambos incluídos, polo menos 12 meses, aínda que sexa de maneira interrompida.</p>
    <p>c) Que o importe da totalidade dos rendementos declarados durante o período impositivo 2020 no imposto sobre a renda das persoas físicas non excedese de 14.000 euros.</p>
    <p>Segundo. Obxecto</p>
    <p>Esta orde ten por obxecto aprobar as bases reguladoras e convocar as axudas para compensar a perda de poder adquisitivo das persoas traballadoras que se encontren afectadas por un ERTE derivado da COVID-19, con suspensión total ou parcial do seu contrato.</p>
    <p>Terceiro. Bases reguladoras</p>
    <p>Orde do 8 de setembro de 2021 pola que se aproban as bases reguladoras para a concesión da axuda extraordinaria para as persoas traballadoras afectadas por un expediente de regulación temporal de emprego como consecuencia da crise derivada da COVID-19 (código de procedemento TR820G).</p>
    <p>Cuarto. Importe</p>
    <p>Para a concesión destas axudas destínanse tres millóns de euros (3.000.000 €).</p>
    <p>Quinta. Prazo de presentación de solicitudes</p>
    <p>O prazo de presentación de solicitudes será dun mes contado a partir do día seguinte á data de publicación desta orde no <em>Diario Oficial de Galicia</em>.</p>
    <p>Santiago de Compostela, 8 de setembro de 2021</p>
    <footer><p>Mª Jesús Lorenzana Somoza<br>Conselleira de Emprego e Igualdade</p></footer>

