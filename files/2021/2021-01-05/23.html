---
date: '2021-01-05'
id: G0596-111220-0002
page: 175
number: 2
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  RESOLUCIÓN do 7 de decembro de 2020, da Xefatura Territorial da Coruña, pola
  que se concede a autorización administrativa previa e de construción dunha
  instalación de distribución eléctrica no concello das Pontes de García
  Rodríguez (expediente-e IN407A 2020/111-1).
range: Resolución
url: >-
  https://www.xunta.gal/dog/Publicados/2021/20210105/AnuncioG0596-111220-0002_gl.html
---
<p>Expediente-e: IN407A 2020/111-1.</p>
    <p>Promotora: Distribuidora Eléctrica Néboa, S. L.</p>
    <p>Denominación da instalación: LMTS e CT O Castro en caseta de 160 kVA a 6/20 kV e modificación das redes de baixa tensión NIA023-1 canteira/ NIA 023-2, no lugar do Castro.</p>
    <p>Concello: As Pontes de García Rodríguez.</p>
    <p>Feitos:</p>
    <p>1. O 17 de xuño do 2020, a empresa promotora solicitou a autorización administrativa previa e a autorización administrativa de construción do proxecto de execución da dita instalación de distribución eléctrica. Achegan o proxecto, que inclúe memoria, planos e orzamento, ao abeiro do artigo 123 do Real decreto 1955/2000, que abrangue os documentos seguintes:</p>
    <p>– Proxecto de execución denominado LMTS e CT O Castro en caseta 160 kVA - 6/20 kV e modificación RBT NIA023-1 canteira/NIA 023-2 O Castro, asinado por Ramón Gómez Morandeira.</p>
    <p>– Anexo modificado ao proxecto técnico de LMTS e CT O Castro en caseta 160 kVA- 6/20 kV xunto coa modificación RBT NIA023-1 canteira/NIA 023-2 O Castro, asinado por Ramón Gómez Morandeira.</p>
    <p>– Anexo II ao proxecto técnico de LMTS e CT O Castro en caseta 160 kVA - 6/20 kV e modificación RBT NIA023-1 canteira/NIA 023-2 O Castro, asinado por Ramón Gómez Morandeira.</p>
    <p>2. O proxecto non se someteu ao trámite de información pública, segundo o artigo 38 da Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>3. Solicitouse o preceptivo informe ás distintas administracións, organismos ou, de ser o caso, empresas de servizo público ou de servizos de interese xeral afectadas, isto é, o Servizo de Patrimonio Natural da Xefatura Territorial da Consellería de Medio Ambiente, Territorio e Vivenda e o Concello das Pontes de García Rodríguez. Actualmente non consta no expediente resposta do organismo afectado á solicitude do condicionado solicitado, é dicir, o Concello. A empresa promotora achega unha resolución do Servizo de Patrimonio Natural de autorización para realizar as obras da instalación de distribución eléctrica en Rede Natura 2000.</p>
    <p>4. Os servizos técnicos da xefatura territorial emitiron informe favorable sobre a dita solicitude. </p>
    <p>Consideracións legais e técnicas:</p>
    <p>1) O xefe territorial é competente para resolver este expediente segundo o artigo 66.a) do Decreto 135/2017, do 28 de decembro, polo que se establece a estrutura orgánica da Consellería de Economía, Emprego e Industria, ao abeiro da disposición transitoria terceira do Decreto 130/2020, do 17 de setembro, polo que se fixa a estrutura orgánica das vicepresidencias e das consellerías da Xunta de Galicia.</p>
    <p>2) A lexislación que se aplicará neste expediente é a que se relaciona a seguir:</p>
    <p>a) A Lei 24/2013, do 26 de decembro, do sector eléctrico.</p>
    <p>b) O Real decreto 1955/2000, do 1 de decembro, polo que se regulan as actividades de transporte, distribución, comercialización, subministración e procedementos de autorización de instalacións de enerxía eléctrica.</p>
    <p>c) O Real decreto 223/2008, do 15 de febreiro, polo que se aproban o Regulamento sobre condicións técnicas e garantías de seguridade en liñas eléctricas de alta tensión e as súas instrucións técnicas complementarias ITC-LAT 01 a 09.</p>
    <p>d) O Real decreto 337/2014, do 9 de maio, polo que se aproban o Regulamento sobre condicións técnicas e garantías de seguridade en instalacións eléctricas de alta tensión e as súas instrucións técnicas complementarias ITC-RAT 01 a 23.</p>
    <p>e) O Real decreto 842/2002, do 2 de agosto, polo que se aproba o Regulamento electrotécnico para baixa tensión.</p>
    <p>f) A Lei 5/2017, do 19 de outubro, de fomento da implantación de iniciativas empresariais en Galicia (DOG núm. 203, do 25 de outubro).</p>
    <p>3) As características técnicas da instalación son as que se describen a seguir:</p>
    <p>• Modificación da LMTA existente e derivación Miguelares de 6 kV por mor do cambio da situación do apoio 80 consistente na substitución de 247 m de condutor LA 30 existente por LA 56, entre os apoios 79 e 81. </p>
    <p>• LMTS a 6/20 kV con E/ S en CT proxectado ( CT O Castro), condutor tipo RHZ1-2OL -12/20 kV (1x150 mm2 Al) con orixe e remate na LMT, derivación Miguelares existente desde o novo apoio C-14/2000 con dobre paso aerosubterráneo con 64 m de lonxitude.</p>
    <p>• Centro de transformación (CT) en caseta prefabricada 2L 1P 160 kVA (6-20/0,4 kV), con celas SF6 e trafo con illamento en aceite mineral.</p>
    <p>4) No expediente consta un informe favorable dos servizos técnicos desta xefatura territorial.</p>
    <p>De acordo con todo o sinalado,</p>
    <h2>RESOLVO:</h2>
    <p>1. Conceder a autorización administrativa previa e a autorización administrativa de construción á dita instalación de distribución eléctrica.</p>
    <p>2. A instalación executarase no prazo dun ano, contado a partir do día seguinte ao da publicación desta resolución no <em>Diario Oficial de Galicia</em>.</p>
    <p>3. Para a posta en funcionamento da instalación autorizada, deberá achegar ante esta xefatura territorial unha solicitude coa cal xuntará a seguinte documentación:</p>
    <p>I. As declaracións de conformidade relativas ao material ou equipamento e as certificacións ou homologacións, se procede.</p>
    <p>II. Un certificado do/da director/a da montaxe, no cal se garantirá o cumprimento das especificacións do proxecto e prescricións complementarias, se as houber, así como das regulamentacións e normas oportunas na montaxe da instalación e posta a punto.</p>
    <p>4. Esta aprobación outórgase sen prexuízo doutras que sexan de aplicación segundo a lexislación vixente, en especial as relativas á ordenación do territorio e ao ambiente.</p>
    <p>Contra esta resolución, que non é definitiva en vía administrativa, poderase interpoñer recurso de alzada, ante o conselleiro de Economía, Empresa e Innovación, no prazo dun mes contado a partir do día seguinte ao da notificación ou publicación, segundo o disposto nos artigos 121 e 122 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), sen prexuízo de que os interesados poidan interpor calquera outro recurso que se considere pertinente.</p>
    <p>Mediante este documento notifícaselle á empresa promotora esta resolución, segundo o exixido no artigo 40.1 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro).</p>
    <p>A Coruña, 7 de decembro de 2020</p>
    <footer><p> Isidoro Martínez Arca<br>Xefe territorial da Coruña</p></footer>
    <p>Disposición transitoria terceira do Decreto 130/2020, do 17 de setembro, polo que se fixa a estrutura orgánica das vicepresidencias e das consellerías da Xunta de Galicia.</p>

