---
date: '2021-01-05'
id: G0532-111220-0005
page: 186
number: 2
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 9 de decembro de 2020, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada outorgada á
  Cooperativa Agroganadera de Seoane, S.L. para unha explotación porcina de
  recría nos Chaos-Valilongo, no concello de Montederramo (Ourense) (expediente
  2019-IPPC-M-80).
range: Anuncio
url: >-
  https://www.xunta.gal/dog/Publicados/2021/20210105/AnuncioG0532-111220-0005_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (<em>Boletín Oficial del Estado</em> núm. 316, do 31 de decembro), regula a revisión das autorizacións ambientais integradas. </p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (<em>Boletín Oficial del Estado</em> núm. 251, do 19 de outubro), regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013, do 18 de outubro, sométese á información pública, durante un período de 20 días hábiles contados a partir do día seguinte ao da publicación deste anuncio no <em>Diario Oficial de Galicia</em>, o documento titulado Memoria para a revisión de AAI da explotación de porcino. Valilongo (Montederramo), para que calquera persoa interesada poida consultalo e, de ser o caso, presentar dentro do citado prazo as alegacións, suxestións ou observacións que considere convenientes. </p>
    <p>Os documentos estarán á disposición dos administrados nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro s/n, Santiago de Compostela). </p>
    <p>Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>As alegacións, suxestións ou observacións dirixiranse ao Servizo de Prevención e Control Integrados da Contaminación.</p>
    <p>Santiago de Compostela, 9 de decembro de 2020</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO</h2>
    <p>Expediente: 2019-IPPC-M-80.</p>
    <p>Núm. da autorización ambiental integrada: 2007/0072_NAA/IPPC_193.</p>
    <p>Categoría principal da actividade: anexo I, categoría 9.3.b do Real decreto lexislativo 1/2016, do 16 de decembro</p>
    <p>Titular: Cooperativa Agroganadera de Seoane, S.L.</p>
    <p>NIF: B32147001.</p>
    <p>Localización da instalación: Os Chaos-Valilongo (Abeledos), s/n, 32790 Montederramo (Ourense). Referencia catastral da parcela: 32050A103000020000TJ.</p>
    <p>Actividade principal: explotación porcina de recría.</p>
    <p>Descrición: actualmente a explotación está formada por 9 naves operativas, con capacidade para 5.142 prazas para porcos de recría.</p>
    <p>Os animais chegan á explotación con dous meses de vida e están nas instalacións uns catro meses e medio ata que as porcas son seleccionadas para enviar a explotacións de nais en produción e os porcos son enviados ao matadoiro.</p>
    <p>A totalidade do xurro producido na explotación será valorizado en parcelas agrícolas. A explotación conta cunha fosa exterior de formigón armado e cuberta e unha balsa de polipropileno cuberta para o almacenamento dos xurros, ademais de fosas interiores nas naves de produción.</p>
    <p>Verteduras: actualmente as augas de limpeza das instalacións e as augas xeradas nos aseos e vestiarios da explotación son enviadas xunto cos xurros producidos na explotación á fosa de almacenamento de xurro correspondente para a súa posterior xestión conxunta. As augas residuais xeradas na vivenda son conducidas a unha fosa estanca. As augas pluviais son vertidas directamente ao terreo.</p>

