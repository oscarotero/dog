---
date: '2021-07-05'
id: O143-220621-0001
page: 34073
number: 126
agency: Augas de Galicia
section: III. Outras disposicións.
title: >-
  RESOLUCIÓN do 21 de xuño de 2021 pola que se dá publicidade aos convenios de
  colaboración subscritos no primeiro cuadrimestre do ano 2021.
range: Resolución
url: >-
  https://www.xunta.gal/dog/Publicados/2021/20210705/AnuncioO143-220621-0001_gl.html
---
<p>O artigo 15 da Lei 1/2016, do 18 de xaneiro, de transparencia e bo goberno (DOG núm. 30, do 15 de febreiro) establece que cada consellería ou entidade deberá publicar cuadrimestralmente no <em>Diario Oficial de Galicia</em> unha relación dos convenios de colaboración asinados no cuadrimestre anterior.</p>
    <p>Polo que antecede, en virtude das facultades que teño concedidas,</p>
    <h2>RESOLVO:</h2>
    <p>Facer pública a relación dos convenios subscritos por Augas de Galicia durante o primeiro cuadrimestre do ano 2021, que se incorpora como anexo a esta resolución.</p>
    <p>Santiago de Compostela, 21 de xuño de 2021</p>
    <footer><p>Teresa María Gutiérrez López<br>Directora de Augas de Galicia</p></footer>
    <h2>ANEXO</h2>
    <h2>Convenios de colaboración subscritos por Augas de Galicia durante o primeiro cuadrimestre do ano 2021</h2>
    <table>
     <thead>
      <tr>
       <td>Convenios</td>
       <td>Obxecto</td>
       <td>Importe total do convenio</td>
       <td>Data da sinatura</td>
      </tr>
     </thead>
     <tbody>
      <tr>
       <td>Convenio de colaboración entre a entidade pública empresarial Augas de Galicia e o Concello de Carballo para reducir o risco de inundación na ARPSI do río Anllóns, cofinanciada pola Unión Europea a través do Fondo europeo de desenvolvemento rexional (Feder) nun 80 %, no marco do programa operativo Feder Galicia 2014-2020.</td>
       <td>Establecer as condicións básicas para a colaboración entre Augas de Galicia e o Concello de Carballo que permitan redactar os proxectos construtivos que se detallan a seguir, acometer as obras e, posteriormente, conservalas e mantelas.</td>
       <td>3.000.000,00</td>
       <td>15.1.2021</td>
      </tr>
      <tr>
       <td>Acordo de colaboración entre a entidade pública empresarial Augas de Galicia e a Consellería de Sanidade a través do Laboratorio de Saúde Pública para o control da calidade das augas subterráneas dentro do ámbito territorial da demarcación hidrográfica Galicia-Costa.</td>
       <td>Regular a cooperación entre as partes asinantes para a adecuada programación e desenvolvemento da análise en laboratorio de parámetros de calidade das augas en determinados puntos de control de augas subterráneas.</td>
       <td>115.417,06</td>
       <td>27.1.2021</td>
      </tr>
      <tr>
       <td>Convenio de colaboración entre a Sociedade Mercantil Estatal Aguas de las Cuencas España, S.A. (ACUAES), a entidade pública empresarial Augas de Galicia e o Concello de Santiago de Compostela para a execución e explotación da nova estación depuradora de augas residuais (EDAR) de Silvouta.</td>
       <td>Regular a cooperación entre ACUAES, a entidade pública empresarial Augas de Galicia e o Concello de Santiago de Compostela para a execución e explotación da nova estación depuradora de augas residuais de Silvouta e, especialmente, avanzar na definición, desenvolvemento e aprobación dos proxectos construtivos que permitan garantir a asignación da axuda con cargo ao Fondo de Reconstrución (Next Generation UE).</td>
       <td>56.280.000,00</td>
       <td>5.2.2021</td>
      </tr>
      <tr>
       <td>Protocolo de colaboración entre a entidade pública empresarial Augas de Galicia e a EDAR Bens, S.A. para a detección de variantes do virus SARS-CoV-2 causante da COVID-19 a través das augas residuais.</td>
       <td>Establecer a colaboración entre Augas de Galicia e a EDAR Bens, S.A. na realización conxunta de actuacións consistentes nas análises necesarias para desenvolver unha metodoloxía que permita determinar a evolución temporal das proporcións das diferentes variantes do virus SARS-CoV-2 na poboación cuxas augas residuais chegan á EDAR de Bens.</td>
       <td>Sen custe económico</td>
       <td>22.2.2021</td>
      </tr>
      <tr>
       <td>Convenio de colaboración entre a Vicepresidencia Primeira e Consellería de Presidencia, Xustiza e Turismo, Augas de Galicia e a Fundación Universidade da Coruña para o proxecto Fortalecemento de capacidades técnicas e operativas para a mellora da xestión dos recursos hídricos en Mozambique (AQUA-MOZ 2ª fase).</td>
       <td>Establecer as condicións que rexerán a colaboración entre a Vicepresidencia Primeira e Consellería de Presidencia, Xustiza e Turismo, Augas de Galicia e a Fundación Universidade da Coruña no proxecto denominado Fortalecemento de capacidades técnicas e operativas para a mellora da xestión dos recursos hídricos en Mozambique (AQUA-MOZ 2ª fase).</td>
       <td>125.000,00</td>
       <td>15.3.2021</td>
      </tr>
      <tr>
       <td>Convenio de colaboración entre a entidade pública empresarial Augas de Galicia e o Concello de Guitiriz para a mellora das instalacións da ETAP de Guitiriz.</td>
       <td>Establecer as condicións básicas para a colaboración entre Augas de Galicia e o Concello de Guitiriz que permitan ao concello acometer e incorporar ao patrimonio público municipal as obras necesarias para a mellora das instalacións da estación de tratamento de auga potable de Guitiriz, a súa explotación e a súa conservación e mantemento.</td>
       <td>414.011,87</td>
       <td>17.3.2021</td>
      </tr>
      <tr>
       <td>Convenio de colaboración entre Augas de Galicia e o Concello de Marín para a execución da obra de mellora da rede de saneamento de Marín no contorno do río Lameira, cofinanciada pola Unión Europea a través do Fondo Europeo de Desenvolvemento Rexional (Feder) nun 80 %, no marco do programa operativo Feder Galicia 2014-2020.</td>
       <td>Establecer as condicións básicas para a colaboración entre Augas de Galicia e o Concello de Marín que permitan acometer e incorporar ao patrimonio público municipal as obras consistentes na Mellora da rede de saneamento de Marín no contorno do río Lameira. Marín (Pontevedra) (OH.336.1151.PC), a súa posta en servizo, a súa explotación e a súa conservación e mantemento.</td>
       <td>3.600.000,00</td>
       <td>24.3.2021</td>
      </tr>
      <tr>
       <td>Convenio de colaboración entre a entidade pública empresarial Augas de Galicia e o Concello de Avión para a conexión das redes de saneamento do Sifón e San Vicente co colector xeral de Avión. Concello de Avión (Ourense), susceptible de financiamento pola Unión Europea no marco do eixe REACT UE do programa operativo Feder Galicia 2014-2020, como parte da resposta da UE á pandemia da COVID-19.</td>
       <td>Establecer as condicións básicas para a colaboración entre Augas de Galicia e o Concello de Avión que permitan acometer e incorporar ao patrimonio público municipal as obras consistentes na Conexión das redes de saneamento do Sifón e San Vicente co colector xeral de Avión. Concello de Avión (Ourense), a súa posta en servizo, a súa explotación e a súa conservación e mantemento.</td>
       <td>185.000,00</td>
       <td>27.4.2021</td>
      </tr>
     </tbody>
    </table>

