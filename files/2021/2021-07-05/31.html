---
date: '2021-07-05'
id: G0532-010621-0001
page: 34405
number: 126
agency: 'Consellería de Medio Ambiente, Territorio e Vivenda'
section: VI. Anuncios. a) Administración autonómica.
title: >-
  ANUNCIO do 28 de maio de 2021, da Dirección Xeral de Calidade Ambiental,
  Sostibilidade e Cambio Climático, polo que se somete a información pública a
  documentación para a revisión da autorización ambiental integrada outorgada a
  Vidal e Hijos, C.B. para unha explotación de porcino en ciclo pechado no lugar
  das Travesas, parroquia de Santa María de Beira, concello de Carral
  (expediente 2019-IPPC-M-103).
range: Anuncio
url: >-
  https://www.xunta.gal/dog/Publicados/2021/20210705/AnuncioG0532-010621-0001_gl.html
---
<p>O artigo 26 do Real decreto lexislativo 1/2016, do 16 de decembro, polo que se aproba o texto refundido da Lei de prevención e control integrados da contaminación (Boletín Oficial del Estado núm. 316, do 31 de decembro) regula a revisión das autorizacións ambientais integradas.</p>
    <p>Os artigos 15 e 16 do Real decreto 815/2013, do 18 de outubro, polo que se aproba o Regulamento de emisións industriais e de desenvolvemento da Lei 16/2002, do 1 de xullo, de prevención e control integrados da contaminación (Boletín Oficial del Estado núm. 251, do 19 de outubro) regulan o procedemento de revisión das autorizacións ambientais integradas.</p>
    <p>Para os efectos previstos no artigo 15.5.a) do Real decreto 815/2013 sométese a información pública, durante un período de 20 días hábiles contados a partir do día seguinte ao da publicación deste anuncio no Diario Oficial de Galicia, o documento titulado:</p>
    <p>– «Revisión de autorización ambiental integrada para as instalacións de explotación porcina propiedade de Vidal e Hijos, C.B.».</p>
    <p>Para que calquera interesado poida consultalo e, de ser o caso, presentar dentro do citado prazo as alegacións, suxestións ou observacións que coide convenientes.</p>
    <p>O documento estará á disposición dos administrados nas dependencias da Dirección Xeral de Calidade Ambiental, Sostibilidade e Cambio Climático, Servizo de Prevención e Control Integrados da Contaminación, en horario de atención ao público (rúa de San Lázaro, s/n, Santiago de Compostela). Ademais, tamén se poderá consultar na páxina web da Consellería de Medio Ambiente, Territorio e Vivenda (http://cmatv.xunta.gal/»medio ambiente e sostibilidade»prevención e control de actividades»autorización ambiental integrada»proxectos en información pública).</p>
    <p>Santiago de Compostela, 28 de maio de 2021</p>
    <footer><p>María Sagrario Pérez Castellanos<br>Directora xeral de Calidade Ambiental, Sostibilidade e Cambio Climático</p></footer>
    <h2>ANEXO</h2>
    <h2>Memoria resumo</h2>
    <p>Expediente: 2019-IPPC-M-103.</p>
    <p>Núm. da autorización ambiental integrada: 2010/1015_PPC_249.</p>
    <p>Categoría principal da actividade: anexo I, grupo 9.3.b.</p>
    <p>Titular: Vidal e Hijos, C.B.</p>
    <p>NIF: E15538846.</p>
    <p>Enderezo social: Rúa Salgueiros, s/n, Arteixo (A Coruña).</p>
    <p>Localización da instalación: As Travesas, parroquia de Santa Maria de Beira, concello de Carral (A Coruña).</p>
    <p>Actividade principal: explotación porcina en ciclo pechado.</p>
    <p>Descrición: a explotación porcina consta de 576 porcas reprodutoras con leitóns ata 20 kg, 2.860 porcos para ceba e de 6 verróns para a inseminación das porcas. A instalación posúe un conxunto de fosas interiores e fosas exteriores cubertas que garanten o almacenamento do xurro producido en 6 meses.</p>
    <p>Verteduras: as aguas xeradas na limpeza das naves e as augas sanitarias da explotación son recollidas e conducidas cara ao sistema de fosas de xurro e xestionaranse conxuntamente con este. As augas pluviais verteranse directamente ao terreo, sen depuración previa.</p>
    <p>O xurro xerado será valorizado como fertilizante orgánico-mineral.</p>

