---
date: '2021-06-08'
id: G0598-260521-0002
page: 28452
number: 107
agency: 'Consellería de Cultura, Educación e Universidade'
section: VI. Anuncios. a) Administración autonómica.
title: >-
  RESOLUCIÓN do 20 de maio de 2021, da Secretaría Xeral Técnica da Consellería
  de Cultura, Educación e Universidade, pola que se dá publicidade á parte
  dispositiva da Sentenza 105/2021, do 26 de febreiro de 2021, da Sala do
  Contencioso-Administrativo do Tribunal Superior de Xustiza de Galicia,
  referida á Resolución do 5 de novembro de 2018, da Dirección Xeral de
  Patrimonio Cultural, pola que acorda a inclusión no Catálogo do patrimonio
  cultural de Galicia da fábrica da electricidade da Ponte Nova, sita na
  parroquia de Betanzos, no concello de Betanzos (A Coruña).
range: Resolución
url: >-
  https://www.xunta.gal/dog/Publicados/2021/20210608/AnuncioG0598-260521-0002_gl.html
---
<p>Para xeral coñecemento, de conformidade co disposto nos artigos 72 e 104 e seguintes da Lei 29/1998, do 13 de xullo, reguladora da xurisdición contencioso-administrativa, faise público que a Sección Segunda da Sala do Contencioso-Administrativo do Tribunal Superior de Xustiza de Galicia, con data do 26 de febreiro de 2021, pronunciou a Sentenza número 105/2021, ditada no procedemento ordinario número 4053/2019, interposto por General y Solares, S. L., que, na súa parte dispositiva literalmente di:</p>
    <p>«1. Estimar o recurso contencioso-administrativo interposto por General y Solares, S.L. contra a resolución da Directora Xeral de Patrimonio Cultural da Xunta de Galicia do 5 de novembro de 2018, por delegación del conselleiro de Cultura, Educación e Ordenación Universitaria, pola que se acorda a inclusión no Catálogo do patrimonio cultural da fábrica de electricidade da Ponte Nova en Betanzos (A Coruña), segundo a descrición e réxime de protección que consta no anexo I da resolución.</p>
    <p>2. Anular parcialmente a resolución impugnada declarando que non procede a inclusión no Catálogo do patrimonio cultural das edificacións secundarias (serradoiro, pequeno edificio intermedio, embarcadoiro, esteo e muro).</p>
    <p>3. Impoñer as costas procesais á Administración demandada co límite máximo total de 1.500 euros por todos os conceptos».</p>
    <p>A citada sentenza foi declarada firme.</p>
    <p>Santiago de Compostela, 20 de maio de 2021</p>
    <footer><p>O conselleiro de Cultura, Educación e Universidade<br>P.D. (Orde do 9.2.2021; DOG núm. 31, do 16 de febreiro)<br>Manuel Vila López<br>Secretario xeral técnico da Consellería de Cultura, Educación e Universidade</p></footer>

