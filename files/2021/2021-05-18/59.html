---
date: '2021-05-18'
id: G0427-100521-0001
page: 24390
number: 91
agency: Consellería do Mar
section: VI. Anuncios. a) Administración autonómica.
title: >-
  RESOLUCIÓN do 10 de maio de 2021 pola que se autoriza a transmisión inter
  vivos dun parque de cultivos mariños na ría de Vigo.
range: Resolución
url: >-
  https://www.xunta.gal/dog/Publicados/2021/20210518/AnuncioG0427-100521-0001_gl.html
---
<p>Visto o expediente instruído para os efectos de transmisión <em>inter vivos</em> dun parque de cultivo e da concesión administrativa que o ampara, resulta:</p>
    <p>a) Antecedentes de feito:</p>
    <p>Primeiro. Marcelino Acuña, S.A. (A36004364), en virtude do cambio de dominio publicado no DOG núm. 116, do 20 de xuño de 2019, é titular dun parque de cultivo mariño de 2.000 m2 de dominio público marítimo-terrestre en Santo Adrán de Cobres, Vilaboa (Pontevedra).</p>
    <p>Segundo. Mediante escrito do 27 de abril de 2021, Marcelino Acuña, S.A. solicitou autorización para a transmisión da titularidade e da concesión administrativa do parque de cultivo mariño de que é titular.</p>
    <p>Terceiro. Os interesados achegaron a documentación requirida para a tramitación.</p>
    <p>Cuarto. No expediente figura a seguinte documentación, referida ao resultado da información oficial:</p>
    <p>– Informe técnico biolóxico do 7.5.2021, da Xefatura Territorial da Consellería do Mar en Vigo.</p>
    <p>b) Consideracións legais e técnicas:</p>
    <p>Primeira. Este órgano é competente para resolver o expediente de conformidade coa Lei 11/2008, do 3 de decembro, de pesca de Galicia (DOG núm. 243, do 16 de decembro), modificada pola Lei 6/2009, do 11 de decembro (DOG núm. 243, do 15 de decembro); e coa Orde do 8 de setembro de 2017, de delegación de competencias na Secretaría Xeral Técnica da Consellería do Mar, nas direccións xerais e xefaturas territoriais e na Presidencia do Consello de Administración do ente público Portos de Galicia.</p>
    <p>Segunda. O expediente seguiu todos os trámites establecidos no procedemento administrativo común, coas especialidades previstas no Decreto 274/2003, do 4 de xuño, polo que se regula o procedemento de obtención do permiso e concesión de actividade para os establecementos de acuicultura e auxiliares de acuicultura na zona terrestre (DOG núm. 110, do 9 de xuño).</p>
    <p>Vistas as disposicións citadas, o artigo 88 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), e demais normas de xeral e pertinente aplicación, esta consellería resolve:</p>
    <p>Autorizar a transmisión <em>inter vivos</em>, a favor de Mariscos Antón Fernández, S.L.U.<br>(B70451018), do parque de cultivo mariño e da concesión administrativa que o ampara, que se indica a continuación:</p>
    <p>Identificación:</p>
    <p>Tipo: parque de cultivo.</p>
    <p>Especies: ameixa fina (<em>Ruditapes decussatus</em>), ameixa babosa (<em>Venerupis corrugata</em>), ameixa xaponesa (<em>Ruditapes philippinarum</em>), ostra plana (<em>Ostrea edulis</em>), ostra rizada (<em>Magallana gigas</em>), berberechos (<em>Cerastoderma edule</em> e <em>Cerastoderma glaucum</em>).</p>
    <p>Localización: Santo Adrán de Cobres, Vilaboa (Pontevedra).</p>
    <p>Título habilitante: concesión.</p>
    <p>Data de outorgamento: Orde ministerial do 5.4.1973 (BOE núm. 117, do 16.5.1973).</p>
    <p>Superficie de dominio público marítimo-terrestre: 2.000 m2.</p>
    <p>Remate da vixencia: 3.8.2026.</p>
    <p>Actual titular: Marcelino Acuña, S.A. (A36004364).</p>
    <p>Nova titular: Mariscos Antón Fernández, S.L.U. (B70451018).</p>
    <p>Baixo as seguintes condicións:</p>
    <p>Primeira. A actual titular deberá presentar no prazo máximo dun mes, contado desde o día seguinte ao da publicación desta resolución no <em>Diario Oficial de Galicia</em>, orixinal ou fotocopia cotexada da seguinte documentación:</p>
    <p>a) Documento notarial da transmisión ou doazón.</p>
    <p>b) Solicitude ou carta de pagamento do imposto de transmisións patrimoniais ou documento de sucesións.</p>
    <p>Segunda. Transcorrido o prazo indicado na condición primeira sen ter presentado a documentación requirida, a autorización quedará sen efecto, logo de comunicación por parte da consellería.</p>
    <p>Terceira. A nova titular da concesión queda subrogada nos dereitos e obrigas da anterior, desde o momento de formalización da compravenda en escritura pública.</p>
    <p>Contra esta resolución, que esgota a vía administrativa, poderase interpoñer recurso potestativo de reposición no prazo dun mes ante a conselleira do Mar, ou recurso contencioso-administrativo, ante a xurisdición contencioso-administrativa, no prazo de dous meses, contados en ambos os dous casos desde o día seguinte ao da súa publicación, de conformidade co disposto nos artigos 123 e 124 da Lei 39/2015, do 1 de outubro, do procedemento administrativo común das administracións públicas (BOE núm. 236, do 2 de outubro), e o artigo 46.1 da Lei 29/1998, do 13 de xullo, reguladora da xurisdición contencioso-administrativa.</p>
    <p>Vigo, 10 de maio de 2021</p>
    <footer><p>A conselleira do Mar<br>P.D. (Orde do 8.9.2017)<br>Sonia Lorenzo Santos<br>Xefa territorial de Vigo</p></footer>

