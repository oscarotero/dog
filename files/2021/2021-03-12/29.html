---
date: '2021-03-12'
id: G0596-010321-0006
page: 14526
number: 49
agency: 'Vicepresidencia segunda e Consellería de Economía, Empresa e Innovación'
section: VI. Anuncios. a) Administración autonómica.
title: >-
  ANUNCIO do 1 de marzo de 2021, da Xefatura Territorial da Coruña, de
  comunicación do traslado de follas de valoración por expediente de
  expropiación, no concello de Vimianzo (expediente IN661A 2010/5-1).
range: Anuncio
url: >-
  https://www.xunta.gal/dog/Publicados/2021/20210312/AnuncioG0596-010321-0006_gl.html
---
<p>Para dar cumprimento ao disposto no artigo 44 da Lei 39/2015, do 1 de outubro, de procedemento administrativo común das administracións públicas, segundo o cal a publicación no <em>Boletín Oficial del Estado</em> resulta preceptiva «cando os interesados nun procedemento sexan descoñecidos, se ignore o lugar da notificación ou ben, intentada esta, non se puidese practicar...», mediante o presente anuncio infórmase da presentación das follas de valoración da entidade beneficiaria, no procedemento expropiatorio sobre os bens e dereitos afectados pola instalación eléctrica denominada parque eólico Monte Tourado, no concello de Vimianzo (expediente IN661A 2010/5-1), correspondentes aos predios e ás titularidades que se sinalan no cadro anexo que máis abaixo se detalla.</p>
    <p>O texto íntegro das referidas follas de valoración atópase ao dispor das persoas interesadas na sede da Xefatura Territorial da Vicepresidencia Segunda e Consellería de Economía, Empresa e Innovación da Coruña, situada no Edificio Administrativo de Monelos, na rúa Vicente Ferrer, 2-2º, 15008 A Coruña, na Sección de Expropiacións (solicitando cita previa no teléfono de contacto 981 18 49 11), das 9.00 ás 14.00 horas, de luns a venres. As ditas persoas interesadas disporán dun prazo de dez (10) días, contado a partir da publicación deste anuncio, para solicitar a remisión das correspondentes valoracións ao enderezo que sinalen.</p>
    <p>Transcorrido o prazo de dez días indicado no parágrafo anterior sen efectuarse a comparecencia, a notificación entenderase producida desde o día seguinte ao do vencemento do prazo sinalado para comparecer.</p>
    <p>A Coruña, 1 de marzo de 2021</p>
    <footer><p>Isidoro Martínez Arca<br>Xefe territorial da Coruña</p></footer>
    <h2>ANEXO</h2>
    <p>Expediente: IN661A 2010/5-1.</p>
    <p>Entidade beneficiaria: Greenalia Wind Power Monte Tourado, S.L.U.</p>
    <p>Denominación da instalación: parque eólico Monte Tourado.</p>
    <p>Concello: Vimianzo.</p>
    <table>
     <tbody>
      <tr>
       <td>Predios</td>
       <td>Lugar</td>
       <td>Titularidade proposta</td>
      </tr>
      <tr>
       <td>192</td>
       <td>Monte do Castro</td>
       <td>Ramona Canosa Pérez</td>
      </tr>
      <tr>
       <td>193</td>
       <td>Monte do Castro</td>
       <td>Dolores Oreiro Pérez</td>
      </tr>
      <tr>
       <td>194</td>
       <td>Monte do Castro</td>
       <td>Andrés Fernández Trillo</td>
      </tr>
     </tbody>
    </table>

