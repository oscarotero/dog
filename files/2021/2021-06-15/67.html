---
date: '2021-06-15'
id: L178-090621-0001
page: 29877
number: 112
agency: Concello de Santiago de Compostela
section: VI. Anuncios. b) Administración local.
title: >-
  ANUNCIO de información pública do estudo de detalle da parcela EQ-2 do parque
  empresarial da Sionlla.
range: Anuncio
url: >-
  https://www.xunta.gal/dog/Publicados/2021/20210615/AnuncioL178-090621-0001_gl.html
---
<p>A Xunta de Goberno local da cidade de Santiago de Compostela, na sesión ordinaria que tivo lugar o día 7 de xuño de 2021, adoptou o seguinte acordo:</p>
    <p>a) Aprobar inicialmente o estudo de detalle da parcela EQ-2 do parque empresarial da Sionlla, formulado de oficio polo Concello de Santiago e elaborado polos servizos técnicos de Planeamento en xuño de 2021.</p>
    <p>b) En aplicación do procedemento regulado polos artigos 80.2 da LSG e 194 do seu regulamento, o estudo de detalle inicialmente aprobado someterase a información pública durante o prazo dun mes, mediante anuncios que para o efecto se publicarán no <em>Diario Oficial de Galicia</em> e nun xornal dos de maior circulación na provincia. Simultaneamente, practicarase notificación individual aos titulares catastrais das parcelas afectadas.</p>
    <p>O que se publica a fin de que, durante o prazo dun mes, contado a partir do día seguinte ao da publicación deste anuncio, os interesados poidan consultar o expediente e formular as alegacións que xulguen oportunas. A documentación sometida a exposición pública estará ao dispor dos interesados no Servizo de Planeamento e Xestión do Concello de Santiago (Pazo de Raxoi, 2º andar), de luns a venres, das 9.00 ás 14.00 horas; e na páxina web do Concello https://transparencia.santiagodecompostela.gal/Estudo-de-detalle-da-parcela-EQ-2-do-Parque-empresarial-da-Sionlla/gl</p>
    <p>As alegacións deberán presentalas, preferentemente, na sede do Concello de Santiago de Compostela na epígrafe Catálogo de trámites a través do trámite «Presentación de documentación e alegacións» e da opción «Achega libre». Deberá introducir o dato 2021/00024700X no campo «Código do expediente» e incorporar o documento das alegacións.</p>
    <p>Tamén pode presentar, con cita previa, a documentación nos rexistros do Concello de Santiago ou por calquera outro medio establecido nas disposicións vixentes.</p>
    <p>Santiago de Compostela, 7 de xuño de 2021</p>
    <footer><p>O alcalde<br>P.D. (DEC/4742/2019, do 17 de xuño de 2019)<br>Mercedes Rosón López<br>Concelleira delegada de Urbanismo, Vivenda e Cidade Histórica</p></footer>

