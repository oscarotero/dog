---
date: '2021-06-15'
id: C3Q2-040621-0002
page: 29664
number: 112
agency: Instituto Galego da Vivenda e Solo
section: III. Outras disposicións.
title: >-
  RESOLUCIÓN do 2 de xuño de 2021 pola que se declara a área de rehabilitación
  integral de Beiramar-Vigo.
range: Resolución
url: >-
  https://www.xunta.gal/dog/Publicados/2021/20210615/AnuncioC3Q2-040621-0002_gl.html
---
<p>Denominación: área de rehabilitación integral de Beiramar.</p>
    <p>Ámbito: grupo de vivendas de Beiramar-Vigo.</p>
    <p>Clase: área de rehabilitación integral de ámbito urbano.</p>
    <p>Antecedentes de feito:</p>
    <p>1. O 13 de febreiro de 2021 o Concello de Vigo solicita a declaración de área de rehabilitación integral (en diante, ARI) do grupo de vivendas de Beiramar. Coa solicitude xúntase certificado do acordo da Xunta de Goberno local referido á sesión do pleno de 11 de febreiro de 2021, polo que se adopta, entre outros, o seguinte acordo:</p>
    <p>«Solicitar da Consellería de Medio Ambiente, Territorio e Vivenda da Xunta de Galicia, a declaración de área de rehabilitación integral xeral de Beiramar en Vigo segundo a delimitación que da devandita área se establece nos planos incluídos na memoria-programa de acordo coa clasificación prevista no artigo 9 do Decreto 18/2014».</p>
    <p>2. O ámbito comprende o grupo de vivendas en Beiramar situado entre os números 145 e 157 da avenida de Beiramar, delimitado pola rúa Beiramar ao nordeste, espazo libre ao leste e parcelas privadas ao sur e oeste. </p>
    <p>3. A declaración da ARI solicitada recibiu o informe favorable, tanto desde o punto de vista técnico e urbanístico como administrativo, das unidades competentes do IGVS. </p>
    <p>Consideracións xurídicas e técnicas:</p>
    <p>1. A Lei 1/2019, do 22 de abril, de rehabilitación e de rexeneración e renovación urbanas de Galicia, regula as ARI nos seus artigos 49 a 51. Concretamente o artigo 50.1.c) define as ARI de ámbitos urbanos como aquelas cuxo ámbito non pertenza a ningunha das categorías de ARI de conxuntos históricos nin rurais.</p>
    <p>2. O Real decreto 106/2018, do 9 de marzo, polo que se regula o Plan estatal de vivenda 2018-2021, prevé o Programa de fomento da rexeneración e renovación urbana e rural.</p>
    <p>3. O Decreto 18/2014, do 13 de febreiro, polo que se determinan os aspectos básicos dos programas autonómicos de rehabilitación de vivendas e se dan as directrices para o desenvolvemento do Plan estatal de fomento do alugamento de vivendas, a rehabilitación edificatoria e a rexeneración e renovación urbanas 2013-2016, no ámbito da Comunidade Autónoma de Galicia, regula no seu capítulo II, sección 2ª, artigos 8 e 9, o procedemento de declaración e as clases de ARI, respectivamente.</p>
    <p>No expediente para a declaración desta ARI recóllense todos os aspectos sinalados no artigo 8.2 do Decreto 18/2014, do 13 de febreiro.</p>
    <p>4. De conformidade cos artigos 49 da Lei 1/2019, do 22 de abril, e 8.1 do Decreto 18/2014, do 13 de febreiro, as ARI declararanse por unha resolución da Presidencia do Instituto Galego da Vivenda e Solo, por solicitude dos concellos interesados.</p>
    <p>Por todo o exposto, e de conformidade coas competencias atribuídas no artigo 49 da Lei 1/2019, do 22 de abril,</p>
    <h2>RESOLVO:</h2>
    <p>Declarar, ao abeiro dos artigos 49 e 50 da Lei 1/2019, do 22 de abril, e do artigo 9 do Decreto 18/2014, do 13 de febreiro, área de rehabilitación integral de ámbito urbano o grupo de vivendas de Beiramar, no termo municipal de Vigo, segundo o ámbito delimitado nos planos que se xuntan como anexo a esta resolución.</p>
    <p>Santiago de Compostela, 2 de xuño de 2021</p>
    <footer><p>Ángeles Vázquez Mejuto<br>Presidenta do Instituto Galego da Vivenda e Solo</p></footer>
    <h2>ANEXO</h2>

