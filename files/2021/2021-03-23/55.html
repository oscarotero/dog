---
date: '2021-03-23'
id: G1618-010321-0002
page: 16078
number: 55
agency: 'Galaria, Empresa Pública de Servizos Sanitarios, S.A.'
section: VI. Anuncios. c) Outros anuncios.
title: >-
  ANUNCIO da convocatoria do proceso selectivo para a cobertura dunha praza da
  categoría de facultativo especialista da Área de Radiofísica Hospitalaria.
range: Anuncio
url: >-
  https://www.xunta.gal/dog/Publicados/2021/20210323/AnuncioG1618-010321-0002_gl.html
---
<p>A Dirección de Galaria, Empresa Pública de Servizos Sanitarios, S.A. de conformidade co establecido no artigo 67 do Decreto 206/2005, do 22 de xullo (DOG nº 145, do 29 de xullo), de provisión de prazas de persoal estatutario do Servizo Galego de Saúde, e mediante o procedemento de concurso de méritos ao que se aplicará o baremo recollido no parágrafo 2.2 da Resolución do 11 de decembro de 2018 (DOG nº 240, do 18 de decembro), da Dirección Xeral de Recursos Humanos, pola que se publica o pacto subscrito pola Administración sanitaria coas organizacións sindicais CIG, CESM-O´MEGA, CC.OO., UGT e CSIF sobre a selección de persoal estatutario temporal licenciado sanitario de atención hospitalaria, e en virtude do establecido na disposición adicional sexta da Lei 16/2010, do 17 de decembro, de organización e funcionamento da Administración xeral e do sector público autonómico de Galicia, na Lei 8/2008, do 10 de xullo, de saúde de Galicia, e das atribucións que en materia de selección e contratación de persoal lle son conferidas polos estatutos da entidade,</p>
    <h2>RESOLVE:</h2>
    <p>Acordar a publicación do anuncio da convocatoria do proceso selectivo para a cobertura dunha praza da categoría de facultativo especialista da Área de Radiofísica Hospitalaria, por concurso de méritos, para vinculación temporal, mediante nomeamento de substitución para o Servizo de Radiofísica Hospitalaria de Vigo. </p>
    <p>As persoas interesadas terán á súa disposición toda a documentación relativa ao proceso en: www.sergas.es (recursos humanos/emprego público/outros procesos selectivos/galaria).</p>
    <p>O prazo de presentación de solicitudes será de quince días hábiles contados desde o seguinte ao da data da publicación do anuncio da presente convocatoria no <em>Diario Oficial de Galicia</em>. </p>
    <p>Santiago de Compostela, 23 de febreiro de 2021</p>
    <footer><p>Rocío Mosquera Álvarez<br>Directora xerente de Galaria, Empresa Pública<br> de Servizos Sanitarios, S.A.</p></footer>

